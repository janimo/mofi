Anul 177 (XXI) — Nr. 216

PARTEA I

LEGI, DECRETE, HOTĂRÂRI ȘI ALTE ACTE

Vineri, 3 aprilie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 230 din 19 februarie 2009 referitoare la excepția de
neconstituționalitate a dispozițiilor art. 2 alin. (3) teza
finală din Legea nr. 508/2004 privind înființarea,
organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism ..........................
Decizia nr. 233 din 19 februarie 2009 referitoare la excepția de
neconstituționalitate a dispozițiilor art. 7 alin. (4) din
Ordonanța Guvernului nr. 105/1999 pentru modificarea
și completarea Decretului-lege nr. 118/1990 privind
acordarea unor drepturi persoanelor persecutate din
motive politice de dictatura instaurată cu începere de
la 6 martie 1945, precum și celor deportate în
străinătate ori constituite în prizonieri, republicat, cu
modificările ulterioare, dispoziții introduse prin Legea
de aprobare nr. 189/2000 ..........................................
Decizia nr. 234 din 19 februarie 2009 referitoare la excepția de
neconstituționalitate a dispozițiilor art. 1 alin. (1) lit. c)
și art. 61 alin. (3) și (4) din Legea nr. 78/2000 pentru
prevenirea, descoperirea și sancționarea faptelor de
corupție, precum și ale art. 78, art. 257, art. 304,
art. 320 alin. 2 și art. 327 alin. 1 din Codul de
procedură penală ......................................................
Decizia nr. 346 din 17 martie 2009 referitoare la excepția de
neconstituționalitate a dispozițiilor pct. VI din anexa la
Ordonanța de urgență a Guvernului nr. 4/2005 privind
recalcularea pensiilor din sistemul public, provenite din
fostul sistem al asigurărilor sociale de stat ................
Decizia nr. 347 din 17 martie 2009 referitoare la excepția de
neconstituționalitate a dispozițiilor art. I pct. 4 alin. (2)
teza întâi partea finală din Legea nr. 263/2006 privind
aprobarea Ordonanței de urgență a Guvernului
nr. 209/2005 pentru modificarea și completarea unor
acte normative din domeniul proprietății ....................

Nr.

Pagina
HOTĂRÂRI ALE GUVERNULUI ROMÂNIEI

353.

2–3
374.

— Hotărâre pentru modificarea și completarea
Hotărârii
Guvernului
nr.
206/1995
privind
reorganizarea Institutului Național de Informații în
Academia Națională de Informații, în subordinea
Serviciului Român de Informații..................................

11–12

— Hotărâre privind stabilirea datei alegerilor locale
parțiale pentru alegerea unui consiliu local și a unor
primari ........................................................................

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3–5

547.

5–7

— Ordin al ministrului finanțelor publice pentru
modificarea și completarea Normelor metodologice
privind angajarea, lichidarea, ordonanțarea și plata
cheltuielilor instituțiilor publice, precum și organizarea,
evidența și raportarea angajamentelor bugetare și
legale, aprobate prin Ordinul ministrului finanțelor
publice nr. 1.792/2002 ................................................

13–15

ACTE ALE AUTORITĂȚII
ELECTORALE PERMANENTE
7.
8–9

9–10

— Hotărâre pentru desemnarea reprezentanților
Autorității Electorale Permanente în birourile electorale
județene, în birourile electorale ale sectoarelor
municipiului București și în Biroul electoral nr. 48
pentru secțiile de votare din străinătate, constituite
pentru alegerea membrilor din România în
Parlamentul European în anul 2009 ..........................

15–16

2

MONITORUL OFICIAL AL ROMÂNIEI, PARTEA I, Nr. 216/3.IV.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 230
din 19 februarie 2009

referitoare la excepția de neconstituționalitate a dispozițiilor art. 2 alin. (3) teza finală
din Legea nr. 508/2004 privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 2 alin. (3) teza finală din Legea nr. 508/2004
privind înființarea, organizarea și funcționarea în cadrul
Ministerului Public a Direcției de Investigare a Infracțiunilor de
Criminalitate Organizată și Terorism, excepție ridicată de Vasile
Boiciuk în Dosarul nr. 3.683/100/2007 al Curții de Apel Cluj —
Secția penală și de minori.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
deoarece la nivel constituțional nu se prevede o cerință
referitoare la o anume procedură de participare a procurorului în
ședința de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 9 septembrie 2008, pronunțată în Dosarul
nr. 3.683/100/2007, Curtea de Apel Cluj — Secția penală și de
minori a sesizat Curtea Constituțională cu excepția de
neconstituționalitate a prevederilor art. 2 alin. (3) teza finală
din Legea nr. 508/2004 privind înființarea, organizarea și
funcționarea în cadrul Ministerului Public a Direcției de
Investigare a Infracțiunilor de Criminalitate Organizată și
Terorism, excepție ridicată de Vasile Boiciuk în dosarul de mai
sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) și (2), art. 124
alin. (2), art. 129, art. 131 alin. (1) și (2) și art. 132 alin. (1),
deoarece procurorii din cadrul Direcției de Investigare a
Infracțiunilor de Criminalitate Organizată și Terorism nu ar trebui
să participe la judecată, direcția nefiind un parchet legal
constituit pe lângă instanțele judecătorești, ci o structură
specializată paralelă fără atribuții specifice secției judiciare.
Curtea de Apel Cluj — Secția penală și de minori
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Avocatul Poporului consideră că excepția de
neconstituționalitate este neîntemeiată, dispozițiile legale
criticate fiind conforme cu prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 alin. (3) teza finală din Legea nr. 508/2004
privind înființarea, organizarea și funcționarea în cadrul
Ministerului Public a Direcției de Investigare a Infracțiunilor de
Criminalitate Organizată și Terorism, publicată în Monitorul
Oficial al României, Partea I, nr. 1.089 din 23 noiembrie 2004,
care au următorul conținut: ăProcurorii parchetelor de pe lângă
instanțele competente participă la judecarea oricărei cereri
adresate instanțelor de judecată în cauzele de competența
direcției, precum și la judecarea în fond și în căile de atac, în
cauzele în care Direcția de Investigare a Infracțiunilor de
Criminalitate Organizată și Terorism a sesizat instanțele de
judecată, punând concluzii și exercitând căile legale de atac, cu
excepția cazurilor în care procurorii Direcției de Investigare a
Infracțiunilor de Criminalitate Organizată și Terorism
încunoștințează parchetul de pe lângă instanța competentă și
instanța că vor participa în mod direct.”
Examinând excepția de neconstituționalitate, Curtea
constată că autorul excepției consideră că prin dispozițiile legale
criticate sunt afectate prevederile constituționale referitoare la
principiul egalității în drepturi, la unicitatea, egalitatea și
imparțialitatea justiției, la exercitarea căilor de atac în condițiile
legii, la rolul Ministerului Public în activitatea judiciară și la
principiile pe baza cărora își desfășoară activitatea procurorii.
Aceasta deoarece prin art. 2 alin. (3) teza finală din Legea
nr. 508/2004, în anumite situații și în pofida absenței unei secții
judiciare specializate se permite procurorilor din cadrul Direcției
de Investigare a Infracțiunilor de Criminalitate Organizată și
Terorism să participe la judecarea oricăror cereri adresate
instanțelor de judecată în cauzele de competența direcției,
precum și la judecarea în fond și în căile de atac.
Așa fiind, Curtea constată că este neîntemeiată critica
referitoare la încălcarea principiului egalității în drepturi,
deoarece acesta vizează egalitatea în drepturi în fața legii a
cetățenilor, și nu a procurorilor ca reprezentanți ai Ministerului
Public, calitate în care nu pot fi purtători de drepturi subiective
proprii. Împrejurarea că la ședința de judecată participă un

MONITORUL OFICIAL AL ROMÂNIEI, PARTEA I, Nr. 216/3.IV.2009
procuror din cadrul parchetului corespunzător instanței
competente ori un procuror din cadrul direcției nu este de natură
să afecteze în vreun fel egalitatea justițiabililor în fața legii,
deoarece, indiferent de structura căreia îi aparține,
reprezentantul Ministerului Public are același rol constituțional în
activitatea judiciară, de reprezentant al intereselor generale ale
societății și de apărător al ordinii de drept, precum și al
drepturilor și libertăților cetățenilor.
De asemenea, este neîntemeiată și critica privind încălcarea
prevederilor constituționale ale art. 131 și art. 132, prin faptul că
direcția a fost concepută ca o structură cu personalitate juridică,
specializată în combaterea infracțiunilor de criminalitate
organizată și terorism din cadrul Parchetului de pe lângă Înalta

3

Curte de Casație și Justiție. Astfel, potrivit art. 131 alin. (2) din
Legea fundamentală, ăMinisterul Public își exercită atribuțiile prin
procurori constituiți în parchete, în condițiile legii”, condiții care
au stat și la fundamentarea organizării și funcționării Direcției de
Investigare a Infracțiunilor de Criminalitate Organizată și
Terorism. Faptul că în art. 2 alin. (3) din lege s-a prevăzut o astfel
de competență nu justifică susținerea că textul de lege este
neconstituțional. Dimpotrivă, având în vedere și prevederile
art. 132 alin. (1) din Constituție, potrivit cărora procurorii își
desfășoară activitatea pe baza principiilor legalității, imparțialității
și controlului ierarhic, se poate constata că dispoziția legală
criticată nu constituie altceva decât o reflectare a principiilor
constituționale menționate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (3) teza finală din Legea nr. 508/2004 privind înființarea,
organizarea și funcționarea în cadrul Ministerului Public a Direcției de Investigare a Infracțiunilor de Criminalitate Organizată și
Terorism, excepție ridicată de Vasile Boiciuk în Dosarul nr. 3.683/100/2007 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 233
din 19 februarie 2009

referitoare la excepția de neconstituționalitate a dispozițiilor art. 7 alin. (4)
din Ordonanța Guvernului nr. 105/1999 pentru modificarea și completarea Decretului-lege
nr. 118/1990 privind acordarea unor drepturi persoanelor persecutate din motive politice
de dictatura instaurată cu începere de la 6 martie 1945, precum și celor deportate în străinătate
ori constituite în prizonieri, republicat, cu modificările ulterioare, dispoziții introduse
prin Legea de aprobare nr. 189/2000
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (4) din Ordonanța Guvernului
nr. 105/1999 pentru modificarea și completarea Decretului-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu

începere de la 6 martie 1945, precum și celor deportate în
străinătate ori constituite în prizonieri, republicat, cu modificările
ulterioare, dispoziții introduse prin Legea de aprobare
nr. 189/2000, excepție ridicată de Ana Florea Bulzan în Dosarul
nr. 757/35/2008 al Curții de Apel Oradea — Secția comercială și
de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:

4

MONITORUL OFICIAL AL ROMÂNIEI, PARTEA I, Nr. 216/3.IV.2009

Prin Încheierea din 13 octombrie 2008, pronunțată în Dosarul
nr. 757/35/2008, Curtea de Apel Oradea — Secția comercială
și de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 7 alin. (4) din Ordonanța Guvernului
nr. 105/1999 pentru modificarea și completarea Decretuluilege nr. 118/1990 privind acordarea unor drepturi
persoanelor persecutate din motive politice de dictatura
instaurată cu începere de la 6 martie 1945, precum și celor
deportate în străinătate ori constituite în prizonieri,
republicat, cu modificările ulterioare, dispoziții introduse
prin Legea de aprobare nr. 189/2000, excepție ridicată de Ana
Florea Bulzan.
În motivarea excepției de neconstituționalitate autorul
susține că textul criticat contravine prevederilor art. 16 alin. (1),
art. 20 și art. 21 alin. (3) din Constituție, precum și art. 6 din
Convenția pentru apărarea drepturilor omului și a libertăților
fundamentale, deoarece consideră inechitabil ca o persoană
care se încadrează în prevederile Ordonanței Guvernului
nr. 105/1999, astfel cum a fost modificată și completată prin
Legea de aprobare nr. 189/2000, să nu poată beneficia de
drepturile bănești acordate de acest act normativ numai pentru
că, dintr-un motiv sau altul, nu s-a putut încadra în dispozițiile
art. 7 alin. (4), care prevăd că împotriva hotărârii Comisiei pentru
aplicarea Legii nr. 189/2000 persoana interesată poate face
contestație la curtea de apel în termen de 30 de zile de la
comunicarea hotărârii.
Curtea de Apel Oradea — Secția comercială și de
contencios administrativ și fiscal consideră că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Guvernul apreciază excepția de neconstituționalitate ca fiind
neîntemeiată.
Avocatul
Poporului
arată
că
excepția
de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (4) din Ordonanța Guvernului
nr. 105/1999 pentru modificarea și completarea Decretului-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu modificările
ulterioare, dispoziții introduse prin Legea de aprobare
nr. 189/2000, publicată în Monitorul Oficial al României, Partea I,

nr. 533 din 8 noiembrie 2000, cu modificările ulterioare. Textul de
lege are următorul conținut: ăÎmpotriva hotărârii persoana
interesată poate face contestație la Curtea de apel în termen de
30 de zile de la data comunicării hotărârii, potrivit Legii
contenciosului administrativ nr. 29/1990. Hotărârea Curții de
apel este definitivă. Contestațiile sunt scutite de taxa judiciară de
timbru.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 20 și art. 21 alin. (3), precum și
art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea reține
că Ordonanța Guvernului nr. 105/1999 este un act normativ cu
caracter reparatoriu, care prevede acordarea unor drepturi
cetățenilor români persecutați pe motive etnice de regimurile
instaurate în România în perioada 6 septembrie 1940—6 martie
1945. Articolul 1 din ordonanță stabilește categoriile de cetățeni
care beneficiază de prevederile acestui act normativ, în raport cu
modalitățile și condițiile în care au fost persecutați. Stabilirea
drepturilor ce se acordă cu caracter reparatoriu și a persoanelor
beneficiare ține de opțiunea liberă a legiuitorului, cu condiția să
nu instituie tratament juridic diferit pentru persoane care se află
în situații identice. Astfel, măsurile reparatorii izvorăsc din voința
legiuitorului și au întinderea pe care acesta o stabilește prin lege,
fără ca astfel să se încalce vreo prevedere constituțională.
În consecință, Curtea reține că prin reglementarea cuprinsă
în art. 7 alin. (4) din Ordonanța Guvernului nr. 105/1999
referitoare la procedura contestației împotriva hotărârii
pronunțate de comisia pentru stabilirea și plata drepturilor
prevăzute în ordonanță, înființată în cadrul fiecărei case
județene de pensii, legiuitorul nu a înțeles să stabilească un
tratament discriminatoriu, ci un regim legal special, aplicabil
tuturor persoanelor interesate, cărora li se recunoaște accesul
liber la justiție, atâta vreme cât pot sesiza instanțele
judecătorești competente în termenul legal.
În această materie, ca de altfel oriunde legiuitorul a
condiționat valorificarea unui drept de exercitarea sa în interiorul
unui anumit termen, nu s-a procedat în acest fel cu intenția de
a restrânge accesul liber la justiție, de care, în mod evident, cel
interesat a beneficiat în cadrul termenului legal instituit, ci
exclusiv pentru a instaura un climat de ordine indispensabil, în
vederea exercitării dreptului constituțional prevăzut de art. 21,
prevenind astfel abuzurile și asigurând protecția drepturilor și
intereselor legitime ale celorlalte părți. De altfel, Curtea a statuat
în mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept — subiectiv sau procesual, inclusiv prin
instituirea unor termene, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Dincolo de aceste aspecte de principiu, Curtea constată că
termenul de 30 de zile prevăzut de norma criticată este un
termen rezonabil, care asigură condițiile optime celui prejudiciat
pentru a exercita acțiunea în justiție în scopul obținerii
reparațiilor legale. Prin urmare, împrejurarea că persoana
interesată, deși cunoștea sau ar fi trebuit să cunoască acest
termen, precum și consecințele juridice ale nerespectării lui, nu
s-a conformat exigenței legale dă expresie propriei sale culpe,
iar, potrivit principiului ănemo auditur propriam turpitudinem
allegans”, lipsește de îndreptățire critica reglementării în cauză.

MONITORUL OFICIAL AL ROMÂNIEI, PARTEA I, Nr. 216/3.IV.2009

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (4) din Ordonanța Guvernului nr. 105/1999 pentru
modificarea și completarea Decretului-lege nr. 118/1990 privind acordarea unor drepturi persoanelor persecutate din motive politice
de dictatura instaurată cu începere de la 6 martie 1945, precum și celor deportate în străinătate ori constituite în prizonieri,
republicat, cu modificările ulterioare, dispoziții introduse prin Legea de aprobare nr. 189/2000, excepție ridicată de Ana Florea
Bulzan în Dosarul nr. 757/35/2008 al Curții de Apel Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 234
din 19 februarie 2009

referitoare la excepția de neconstituționalitate a dispozițiilor art. 1 alin. (1) lit. c)
și art. 61 alin. (3) și (4) din Legea nr. 78/2000 pentru prevenirea, descoperirea
și sancționarea faptelor de corupție, precum și ale art. 78, art. 257, art. 304, art. 320 alin. 2
și art. 327 alin. 1 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 1 alin. (1) lit. c) și art. 61 alin. (3) și (4) din
Legea nr. 78/2000 pentru prevenirea, descoperirea și
sancționarea faptelor de corupție, precum și ale art. 78, art. 257,
art. 304, art. 320 alin. 2 și art. 327 alin. 1 din Codul de procedură
penală, excepție ridicată de Vasile Fernea și Partidul Social
Democrat în Dosarul nr. 2.203/90/2007 al Curții de Apel
Pitești — Secția penală și pentru cauze cu minori și de familie.
La apelul nominal se prezintă, pentru autorii excepției,
apărătorii aleși Florin Doran și Tudor Valentin, cu delegații la
dosar, ambii fiind din cadrul Baroului București. Procedura de
citare a fost legal îndeplinită.
Cauza se află în stare de judecată.
Domnul avocat Florin Doran, în calitate de apărător ales al
autorului Vasile Fernea, și domnul avocat Tudor Valentin, în
calitate de apărător al Partidului Social Democrat, pun concluzii
de admitere a excepției de neconstituționalitate, reluând

motivarea din fața instanței de drept comun, respectiv din notele
scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
dispozițiile legale criticate fiind în deplin acord cu prevederile
constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 7 octombrie 2008, pronunțată în Dosarul
nr. 2.303/90/2007, Curtea de Apel Pitești — Secția penală și
pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 1 alin. (1) lit. c) și art. 61 alin. (3) și (4) din
Legea nr. 78/2000 pentru prevenirea, descoperirea și
sancționarea faptelor de corupție, precum și ale art. 78,
art. 257, art. 304, art. 320 alin. 2 și art. 327 alin. 1 din Codul
de procedură penală, excepție ridicată de Vasile Fernea și
Partidul Social Democrat în dosarul de mai sus având ca obiect
soluționarea unei cauze penale.
În motivarea excepției de neconstituționalitate autorii
acesteia susțin că prevederile art. 61 alin. (3) și (4) din Legea
nr. 78/2000 încalcă dispozițiile constituționale ale art. 21
referitoare la accesul liber la justiție, art. 40 alin. (1) și (2)
referitoare la dreptul liber de asociere al cetățenilor, ale art. 44
alin. (1) și (2) referitoare la stabilirea și garantarea dreptului de

6

MONITORUL OFICIAL AL ROMÂNIEI, PARTEA I, Nr. 216/3.IV.2009

proprietate privată, precum și ale art. 6 din Convenția pentru
apărarea drepturilor omului și a libertăților fundamentale
referitoare la dreptul la un proces echitabil și ale art. 1 din primul
Protocol adițional la Convenție referitor la protecția proprietății,
deoarece se violează dreptul de proprietate asupra sumelor de
bani legal dobândite de un partid politic cu titlu de cotizație și se
permite substituirea Direcției Naționale Anticorupție autorităților
publice abilitate să controleze respectarea prevederilor legale
privind finanțarea partidelor politice.
De asemenea, art. 1 alin. (1) lit. c) din Legea nr. 78/2000 este
neconstituțional, deoarece conține elemente de incertitudine și,
în pofida exigențelor de previzibilitate și predictibilitate, conferă
autorităților o marjă largă de manevră.
Dispozițiile art. 78 din Codul de procedură penală sunt
considerate ca fiind neconstituționale în raport cu art. 21 alin. (3)
din Constituție și art. 6 din Convenția pentru apărarea drepturilor
omului și a libertăților fundamentale, deoarece conferă unei
persoane în procesul penal o dublă calitate, respectiv de martor
și de persoană care formează pretenții civile, fără însă a i se
atribui de lege calitatea de parte civilă.
Dispozițiile art. 257 din Codul de procedură penală sunt
neconstituționale în raport cu prevederile art. 15, art. 24 alin. (1)
și art. 53 alin. (2) din Constituție, deoarece nu instituie în sarcina
procurorului și, respectiv, a organului de urmărire penală
obligația expresă de ăa chema” alături de învinuit, respectiv
inculpat, la prezentarea materialului de urmărire penală și pe
apărătorul acestuia, ca o garanție a exercitării dreptului la
apărare.
Art. 304 din Codul de procedură penală este criticat, întrucât
nu instituie o garanție concretă părților privind exercitarea
dreptului la apărare prin posibilitatea de a primi o copie de pe
înregistrarea ședinței de judecată.
Dispozițiile art. 327 alin. 1 din Codul de procedură penală
sunt considerate ca fiind în contradicție cu reglementările
constituționale privind exercitarea dreptului la apărare, deoarece
nu garantează în mod expres posibilitatea părților de a pune
întrebări martorului atât direct, cât și prin avocat.
Dispozițiile art. 320 alin. 2 din Codul de procedură penală
încalcă, în opinia autorului, dreptul la apărare. Nu a arătat însă
în mod concret în ce constă contrarietatea pretinsă.
Curtea de Apel Pitești — Secția penală și pentru cauze
cu minori și de familie opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorilor prin avocați, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:

Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) lit. c) și art. 61 alin. (3) și (4) din Legea
nr. 78/2000 pentru prevenirea, descoperirea și sancționarea
faptelor de corupție, publicată în Monitorul Oficial al României,
Partea I, nr. 219 din 18 mai 2000, cu modificările și completările
ulterioare, precum și ale art. 78 cu denumirea marginală
Martorul, art. 257 cu denumirea marginală Prezentarea
materialului de către procuror, art. 304 cu denumirea marginală
Note privind desfășurarea ședinței de judecată, art. 320 alin. 2
cu denumirea marginală Lămuriri, excepții și cereri și art. 327
alin. 1 cu denumirea marginală Ascultarea martorului, expertului
sau interpretului din Codul de procedură penală, care au
următorul conținut:
— Art. 1 alin. (1) lit. c) din Legea nr. 78/2000: ă(1) Prezenta
lege instituie măsuri de prevenire, descoperire și sancționare a
faptelor de corupție și se aplică următoarelor persoane: [...]
c) care exercită atribuții de control, potrivit legii;”;
— Art. 61 alin. (3) și (4) din Legea nr. 78/2000: ă(3) Banii,
valorile sau orice alte bunuri care au făcut obiectul infracțiunii
prevăzute la alin. (1) se confiscă, iar dacă acestea nu se găsesc,
condamnatul este obligat la plata echivalentului lor în bani.
(4) Banii, valorile sau orice alte bunuri se restituie persoanei
care le-a dat în cazul prevăzut la alin. (2).”;
— Art. 78 din Codul de procedură penală: ăPersoana care
are cunoștință despre vreo faptă sau despre vreo împrejurare
de natură să servească la aflarea adevărului în procesul penal
poate fi ascultată în calitate de martor.”;
— Art. 257 din Codul de procedură penală: ăProcurorul,
primind dosarul, îl cheamă pe învinuit și îi prezintă materialul de
urmărire penală potrivit dispozițiilor art. 250 și următoarele, care
se aplică în mod corespunzător.”;
— Art. 304 din Codul de procedură penală: ăDesfășurarea
ședinței de judecată se înregistrează cu mijloace tehnice audio.
În cursul ședinței de judecată grefierul ia note cu privire la
desfășurarea procesului. Procurorul și părțile pot cere citirea
notelor și vizarea lor de către președinte.
În caz de contestare, de către participanții la proces, a
notelor grefierului, acestea vor fi verificate și, eventual,
completate ori rectificate pe baza înregistrărilor din ședința de
judecată.
După terminarea ședinței de judecată, participanții la proces
primesc, la cerere, câte o copie de pe notele grefierului.
Notele grefierului pot fi contestate până la termenul următor.”;
— Art. 320 alin. 2 din Codul de procedură penală:
ăPreședintele întreabă pe procuror și pe părți dacă au de
formulat excepții, cereri sau propun efectuarea de probe noi.”;
— Art. 327 alin. 1 din Codul de procedură penală: ăInstanța
trece apoi la ascultarea martorilor potrivit art. 323 și 325, care se
aplică în mod corespunzător. După ce martorului i s-au pus
întrebări de instanță și de procuror, el este întrebat de partea
care l-a propus și apoi de celelalte părți.”
Examinând excepția de neconstituționalitate, Curtea
constată că în ceea ce privește art. 61 alin. (3) și (4) din Legea
nr. 78/2000 autorul este nemulțumit de posibilitatea conferită de
textele legale criticate de a fi confiscate sume de bani dobândite
conform prevederilor legale ori de a fi restituite persoanelor care,

MONITORUL OFICIAL AL ROMÂNIEI, PARTEA I, Nr. 216/3.IV.2009
deși au comis o faptă penală, beneficiază de o cauză de
nepedepsire. Or, o astfel de susținere nu poate fi primită,
deoarece, dimpotrivă, textele legale criticate în acord cu
dispozițiile constituționale invocate dispun cu privire la
confiscarea banilor, valorilor sau a altor bunuri care au făcut
obiectul infracțiunii prevăzute la alin. (1). Un bun folosit la
săvârșirea ei ar trebui confiscat în materialitatea lui, pentru că
numai astfel se înlătură starea de pericol creată de detenția lui
în continuare de către infractor și se înlătură orice atingere
adusă moralei publice. De altfel, deposedarea unei persoane de
anumite bunuri sau valori în executarea unei sancțiuni penale,
contravenționale, administrative ori civile sau a unei măsuri de
confiscare specială, prevăzute de lege, nu constituie expropriere
și nu încalcă în niciun alt mod dreptul de proprietate garantat
constituțional, potrivit căruia ăBunurile destinate, folosite sau
rezultate din infracțiuni ori contravenții pot fi confiscate numai în
condițiile legii”. Așa fiind, legiuitorul, în acord cu prevederile
art. 61 alin. (1) și art. 44 alin. (1) din Constituție, are libertatea
deplină de a stabili și anumite limite referitoare la conținutul
dreptului de proprietate. Faptul că, potrivit alin. (4) al art. 61 din
lege, banii, valorile sau orice alte bunuri se restituie persoanei
care le-a dat în cazul când făptuitorul denunță autorității fapta
mai înainte ca organul de urmărire penală să fi fost sesizat nu
afectează în niciun fel dreptul de proprietate privată.
Celelalte prevederi constituționale invocate nu au incidență
în cauză.
Cât privește critica referitoare la art. 1 alin. (1) lit. c) din Legea
nr. 78/2000, Curtea constată că previzibilitatea și predictibilitatea
unei norme presupun că destinatarul acesteia are reprezentarea
unei astfel de calități în virtutea căreia este obligat să-și
modeleze conduita. Așa fiind, faptul că prevederile legale
criticate se aplică tuturor persoanelor care exercită atribuții de
control, potrivit legii, are indubitabil un înțeles univoc, legiuitorul
nefiind obligat, pentru a consfinți caracterul constituțional, să
procedeze la o enumerare exhaustivă a acestora.

7

Referitor la excepția de neconstituționalitate a dispozițiilor
art. 78 din Codul de procedură penală, Curtea reține că, în
realitate, autorul excepției pornește de la o premisă eronată
potrivit căreia o persoană poate avea în procesul penal o dublă
calitate. Or, aspectele legate de lipsa calității procesuale a
vreunei părți din dosar nu atrage neconstituționalitatea textului
criticat, care stabilește în mod cert că ăpersoana care are
cunoștință despre vreo faptă sau despre vreo împrejurare de
natură să servească la aflarea adevărului în procesul penal
poate fi ascultată în calitate de martor”.
Cât privește excepția de neconstituționalitate a dispozițiilor
art. 327 alin. 1 din Codul de procedură penală, Curtea constată
că și aceasta este neîntemeiată, deoarece toate părțile pot pune
întrebări martorului în ordinea prestabilită de legiuitor, textul
neputând fi desprins de celelalte dispoziții procedural penale,
respectiv art. 323 și art. 325 din același cod.
În sfârșit, referitor la excepția de neconstituționalitate a
dispozițiilor art. 257, art. 304 și art. 320 alin. 2 din Codul de
procedură penală, Curtea constată că este inadmisibilă pentru
următoarele considerente:
Art. 257 din Codul de procedură penală este criticat din
perspectiva unei omisiuni legislative, și anume aceea că nu
instituie în sarcina procurorului și a organului de urmărire penală
obligația de a chema alături de învinuit sau inculpat și pe
apărătorul acestuia. De asemenea, și art. 304 din Codul de
procedură penală este contestat tot pentru ceea ce nu conține,
adică imposibilitatea părților de a primi o copie nu numai de pe
notele de ședință ale grefierului, ci și de pe înregistrarea ședinței
de judecată. Or, potrivit art. 2 alin. (3) din Legea nr. 47/1992,
Curtea Constituțională se pronunță fără a putea modifica sau
completa prevederile legale criticate.
Critica referitoare la art. 320 alin. 2 din Codul de procedură
penală nu poate fi primită, fiind inadmisibilă, întrucât autorul
excepției nu a arătat în mod concret în ce constă contrarietatea
textului cu prevederile art. 24 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 1 alin. (1) lit. c) și art. 61 alin. (3) și (4) din
Legea nr. 78/2000 pentru prevenirea, descoperirea și sancționarea faptelor de corupție, precum și ale art. 78 și art. 327 alin. 1 din
Codul de procedură penală, excepție ridicată de Vasile Fernea și Partidul Social Democrat în Dosarul nr. 2.203/90/2007 al Curții
de Apel Pitești — Secția penală și pentru cauze cu minori și de familie.
2. Respinge ca inadmisibilă excepția de neconstituționalitate a dispozițiilor art. 257, art. 304 și art. 320 alin. 2 din Codul
de procedură penală, excepție ridicată de aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 216/3.IV.2009
CURTEA CONSTITUȚIONALĂ

D E C I Z I A Nr. 346
din 17 martie 2009

referitoare la excepția de neconstituționalitate a dispozițiilor pct. VI din anexa
la Ordonanța de urgență a Guvernului nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor pct. VI din anexa la Ordonanța de urgență a
Guvernului nr. 4/2005 privind recalcularea pensiilor din sistemul
public, provenite din fostul sistem al asigurărilor sociale de stat,
excepție ridicată din oficiu de Tribunalul București — Secția
a VIII-a conflicte de muncă și asigurări sociale în Dosarul
nr. 39.888/3/2007.
La apelul nominal se prezintă părțile Wagner Decebal Mihai
Vlădăianu, personal, și Ministerul Muncii, Familiei și Egalității de
Șanse, prin consilierul juridic Florentina Manea.
Lipsesc celelalte părți, față de care procedura de citare este
legal îndeplinită.
Magistratul-asistent-șef referă asupra cauzei și arată că
partea Casa Națională de Pensii și Alte Drepturi de Asigurări
Sociale a depus la dosar concluzii scrise prin care solicită
respingerea excepției ca inadmisibilă.
Cauza este în stare de judecată.
Partea Wagner Decebal Mihai Vlădăianu solicită admiterea
excepției de neconstituționalitate. În acest sens, depune la dosar
concluzii scrise.
Reprezentantul Ministerului Muncii, Familiei și Egalității de
Șanse solicită respingerea excepției de neconstituționalitate.
Depune la dosar note scrise.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 septembrie 2008, pronunțată în Dosarul
nr. 39.888/3/2007, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor pct. VI din anexa la Ordonanța de urgență a
Guvernului nr. 4/2005 privind recalcularea pensiilor din
sistemul public, provenite din fostul sistem al asigurărilor
sociale de stat.
Excepția a fost ridicată din oficiu de instanța de judecată cu
ocazia soluționării unei cauze civile având ca obiect ărecalculare
pensie”.
În motivarea excepției de neconstituționalitate autorul
acesteia susține, în esență, că prin dispozițiile de lege criticate
se încalcă ăprincipiul fundamental al contributivității statuat prin
Legea nr. 19/2000 și în special principiul constituțional statuat
de art. 16 alin. (1) din Constituția României privind egalitatea
cetățenilor în fața legii, cu consecința că se face discriminare

între persoanele ce au realizat stagii de cotizare anterior și
ulterior intrării în vigoare a Legii nr. 19/2000, deși baza de calcul
pentru plata contribuțiilor este alcătuită din totalitatea veniturilor
realizate de către asigurat”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise ale părților, susținerile părților prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile pct. VI din anexa la Ordonanța de urgență a
Guvernului nr. 4/2005 privind recalcularea pensiilor din sistemul
public, provenite din fostul sistem al asigurărilor sociale de stat,
publicată în Monitorul Oficial al României, Partea I, nr. 119 din
7 februarie 2005, aprobată cu completări prin Legea nr. 78/2005,
publicată în Monitorul Oficial al României, Partea I, nr. 301 din
11 aprilie 2005. Potrivit art. 4 alin. (2) din ordonanță, anexa face
parte integrantă din acest act normativ. Mențiunea de la pct. VI
din anexă prevede că: ăNu sunt luate în calcul la stabilirea
punctajului mediu anual, întrucât nu au făcut parte din baza de
calcul a pensiilor, conform legislației anterioare datei de 1 aprilie
2001:
— formele de retribuire în acord sau cu bucata, în regie ori
după timp, pe bază de tarife sau cote procentuale;
— participarea la beneficii a oamenilor muncii din unitățile
economice;
— premiile anuale și premiile acordate în cursul anului pentru
realizări deosebite;
— recompensele cu caracter limitat, acordate personalului
din unele sectoare de activitate;
— diurnele de deplasare și de delegare, indemnizațiile de
delegare, detașare și transfer;
— drepturile de autor;
— drepturile plătite potrivit dispozițiilor legale, în cazul
desfacerii contractului de muncă;
— al 13-lea salariu;

MONITORUL OFICIAL AL ROMÂNIEI, PARTEA I, Nr. 216/3.IV.2009
— alte sporuri care nu au avut caracter permanent.”
În susținerea neconstituționalității dispozițiilor de lege
criticate, instanța de judecată, din oficiu, invocă încălcarea
principiului egalității cetățenilor în fața legii și a autorităților
publice, fără privilegii și fără discriminări, consacrat de art. 16
din Constituție.
Examinând excepția de neconstituționalitate, Curtea reține
că asupra constituționalității dispozițiilor sus-menționate, cu
raportare la aceleași prevederi constituționale și cu motivare
identică, s-a pronunțat prin Decizia nr. 736 din 24 octombrie
2006, publicată în Monitorul Oficial al României, Partea I, nr. 4
din 4 ianuarie 2007, constatând că acestea sunt constituționale.
Cu acel prilej, Curtea a reținut că, potrivit prevederilor art. 47
alin. (2) din Constituție, drepturile cetățenilor la pensie și la alte
forme de asigurări și asistență socială sunt prevăzute de lege,
atribuția de a stabili condițiile și criteriile de acordare a acestor

9

drepturi, inclusiv modalitățile de calcul al cuantumului lor,
revenind în exclusivitate legiuitorului.
Prin urmare, ține de opțiunea liberă a legiuitorului stabilirea
veniturilor realizate de titularii dreptului la pensie care se includ
în baza de calcul pentru stabilirea cuantumului pensiilor.
De asemenea, Curtea a constatat că verificarea
împrejurărilor dacă, potrivit legislației anterioare, s-au încasat
sau nu contribuții la asigurările sociale de stat pentru veniturile
excluse de la stabilirea punctajului anual și dacă aceste venituri
au făcut sau nu parte din baza de calcul a pensiilor constituie
probleme de fapt și de aplicare a legii în cazuri concrete
individuale, a căror soluționare intră în competența exclusivă a
instanței judecătorești.
Soluția adoptată și considerentele deciziei citate sunt valabile
și în prezenta cauză, întrucât nu au apărut elemente noi, de
natură a determina reconsiderarea jurisprudenței Curții
Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor pct. VI din anexa la Ordonanța de urgență a Guvernului nr. 4/2005
privind recalcularea pensiilor din sistemul public, provenite din fostul sistem al asigurărilor sociale de stat, excepție ridicată, din
oficiu, de Tribunalul București — Secția a VIII-a conflicte de muncă și asigurări sociale în Dosarul nr. 39.888/3/2007.
Definitivă și general obligatorie.
Pronunțată în ședința publică din data de 17 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 347
din 17 martie 2009

referitoare la excepția de neconstituționalitate a dispozițiilor art. I pct. 4 alin. (2) teza întâi
partea finală din Legea nr. 263/2006 privind aprobarea Ordonanței de urgență a Guvernului
nr. 209/2005 pentru modificarea și completarea unor acte normative din domeniul proprietății
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. I pct. 4 alin. (2) teza întâi partea finală din
Legea nr. 263/2006 privind aprobarea Ordonanței de urgență a
Guvernului nr. 209/2005 pentru modificarea și completarea unor
acte normative din domeniul proprietății, cu completările

ulterioare, excepție ridicată de primarul comunei Tărtășești în
Dosarul nr. 4.567/120/2008 al Tribunalului Dâmbovița – Secția
comercială și de contencios administrativ.
La apelul nominal se prezintă, pentru autorul excepției,
avocatul Dragoș Pașc și consilierul juridic Ion Badea, cu
delegații depuse la dosar.
Lipsește partea prefectul județului Dâmbovița, față de care
procedura de citare este legal îndeplinită.
Cauza este în stare de judecată.
Avocatul autorului excepției solicită admiterea excepției de
neconstituționalitate pentru motivele invocate în fața instanței
de judecată.
Consilierul juridic solicită, pentru aceleași argumente,
admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 216/3.IV.2009
C U R T E A,

având în vedere actele și lucrările dosarului, reține următoarele:
Prin Încheierea din 20 octombrie 2008, pronunțată în Dosarul
nr. 4.567/120/2008, Tribunalul Dâmbovița — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. I pct. 4 alin. (2) teza întâi partea finală din
Legea nr. 263/2006 privind aprobarea Ordonanței de
urgență a Guvernului nr. 209/2005 pentru modificarea și
completarea unor acte normative din domeniul proprietății,
completată prin Ordonanța de urgență a Guvernului
nr. 136/2006.
Excepția a fost ridicată de primarul comunei Tărtășești, Ionel
Cristian Costache, cu ocazia soluționării unei cereri formulate
de prefectul județului Dâmbovița prin care solicită anularea
Dispoziției nr. 115/2008.
În motivarea excepției de neconstituționalitate autorul
acesteia susține, în esență, că prin dispozițiile de lege criticate
se încalcă art. 41 alin. (2) din Constituție, deoarece limitează
acordarea sporului de dificultate de până la 50% din salariul de
încadrare la o perioadă de 2 ani pentru salariații instituțiilor
publice implicați în mod direct în aplicarea Legii nr. 10/2001 și a
Ordonanței de urgență a Guvernului nr. 83/1999.
Instanța de judecată apreciază ca ăneconstituțională
prevederea limitării duratei acordării sporului de dificultate la doi
ani în cazul salariaților-membri în comisiile privind aplicarea
Legii nr. 10/2001, acest text fiind în vădită contradicție cu natura
juridică a sporului respectiv, aceea de măsură de protecție
socială pentru prestarea muncii în condiții deosebite sau
speciale”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul susține că, din motivarea excepției de
neconstituționalitate, obiectul acesteia îl constituie art. II din
Ordonanța de urgență a Guvernului nr. 136/2006, text de lege
apreciat ca fiind constituțional.
Avocatul Poporului consideră că textul de lege criticat este
constituțional.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentanților autorului

excepției, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 4 alin. (2) teza întâi partea finală din Legea
nr. 263/2006 privind aprobarea Ordonanței de urgență a
Guvernului nr. 209/2005 pentru modificarea și completarea unor
acte normative din domeniul proprietății, publicată în Monitorul
Oficial al României, Partea I, nr. 572 din 3 iulie 2006, completată
prin Ordonanța de urgență a Guvernului nr. 136/2006, publicată
în Monitorul Oficial al României, Partea I, nr. 1.040 din
28 decembrie 2006, dispoziții care au următoarea redactare:
ăSalariații instituțiilor publice implicați în mod direct în aplicarea
Legii nr. 10/2001, republicată, cu modificările și completările
ulterioare, și a Ordonanței de urgență a Guvernului nr. 83/1999
privind restituirea unor bunuri imobile care au aparținut
comunităților cetățenilor aparținând minorităților naționale din
România, republicată, beneficiază de un spor lunar de dificultate
de până la 50% din salariul de încadrare, pe o perioadă de
2 ani. Stabilirea salariaților care beneficiază de acest drept și a
cuantumului sporului ce se acordă se face anual de către
conducătorul instituției implicate în aplicarea dispozițiilor legale
privind restituirea, în limita fondurilor alocate pentru plata
salariilor.”
Potrivit dispozițiilor art. II din Ordonanța de urgență a
Guvernului nr. 136/2006 pentru completarea Legii nr. 263/2006,
ăSporul de dificultate prevăzut la art. I se asigură din bugetele
administrației publice centrale sau locale la nivelul cărora sunt
numite ori alese persoanele respective și se acordă pe o
perioadă de un an, calculată cu începere de la data intrării în
vigoare a prezentei ordonanțe de urgență”.
În susținerea neconstituționalității dispozițiilor de lege
criticate, autorul excepției invocă încălcarea art. 41 alin. (2) din
Constituție, care consacră dreptul salariaților la măsuri de
protecție socială, inclusiv pentru situația prestării unor munci în
condiții deosebite sau speciale, stabilite prin lege.
Examinând excepția de neconstituționalitate, Curtea reține
că protecția socială a muncii reprezintă un domeniu complex.
Textul constituțional invocat în motivarea excepției nu este
înfrânt, deoarece sporul reglementat prin dispozițiile de lege
criticate nu reprezintă un drept fundamental, ci constituie, potrivit
intenției legiuitorului, un spor salarial, cu caracter stimulatoriu
pentru exercitarea anumitor activități pe o perioadă determinată.
Modalitățile și condițiile acordării unor sporuri salariale sunt de
competența exclusivă a legiuitorului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. I pct. 4 alin. (2) teza întâi partea finală din Legea nr. 263/2006
privind aprobarea Ordonanței de urgență a Guvernului nr. 209/2005 pentru modificarea și completarea unor acte normative din
domeniul proprietății, cu completările ulterioare, excepție ridicată de primarul comunei Tărtășești în Dosarul nr. 4.567/120/2008 al
Tribunalului Dâmbovița — Secția comercială și de contencios administrativ.
Definitivă și general obligatorie.
Pronunțată în ședința publică din data de 17 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 216/3.IV.2009

11

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 206/1995
privind reorganizarea Institutului Național de Informații în Academia Națională de Informații,
în subordinea Serviciului Român de Informații
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 206/1995 privind
reorganizarea Institutului Național de Informații în Academia
Națională de Informații, în subordinea Serviciului Român de
Informații, publicată în Monitorul Oficial al României, Partea I,
nr. 67 din 12 aprilie 1995, cu modificările și completările
ulterioare, se modifică și se completează după cum urmează:
1. Denumirea Academiei Naționale de Informații, din
subordinea Serviciului Român de Informații, cu sediul în
municipiul București, se schimbă în Academia Națională de
Informații ăMihai Viteazul”. În tot cuprinsul actelor
normative în vigoare, denumirea ăAcademia Națională de
Informații” se înlocuiește cu denumirea ăAcademia
Națională de Informații «Mihai Viteazul»”.
2. Articolul 2 se modifică și va avea următorul cuprins:
ăArt. 2. — (1) În cadrul Academiei Naționale de Informații
«Mihai Viteazul» funcționează:
a) Facultatea de Informații, cu specializările «Psihologie —
informații» și «Comunicare și relații publice — informații»;
b) Secția studii universitare de masterat;
c) Secția studii postuniversitare și studii universitare de
doctorat;
d) Centrul de cercetări științifice;
e) Biblioteca Centrală;
f) Editura Academiei Naționale de Informații «Mihai Viteazul»;
g) centrele de perfecționare a resurselor umane.
(2) Centrele prevăzute la alin. (1) lit. g) sunt structuri distincte,
destinate perfecționării resurselor umane, a căror activitate este
coordonată de Academia Națională de Informații «Mihai
Viteazul», potrivit competențelor stabilite prin ordin al directorului
Serviciului Român de Informații și prin Carta universitară,
aprobată de senatul universitar.”
3. Articolul 3 se modifică și va avea următorul cuprins:
ăArt. 3. — (1) În conformitate cu normele legale în vigoare și
în funcție de nevoile Serviciului Român de Informații, în condițiile
legii se pot înființa și alte facultăți sau alte structuri instituționale.
(2) Domeniile de licență, specializările/programele de studii
și tipurile cursurilor de perfecționare din cadrul Academiei
Naționale de Informații «Mihai Viteazul» se stabilesc potrivit legii
și prin ordin al directorului Serviciului Român de Informații.”
4. Articolul 5 se modifică și va avea următorul cuprins:
ăArt. 5. — (1) Durata programelor de studii universitare din
cadrul Academiei Naționale de Informații «Mihai Viteazul» se
stabilește potrivit legii, fără posibilitatea repetării anilor de studii.

(2) Durata cursurilor organizate în centrele de perfecționare
a resurselor umane din cadrul Academiei Naționale de Informații
«Mihai Viteazul» se stabilește în conformitate cu prevederile
legale în vigoare și prin ordin al directorului Serviciului Român
de Informații.”
5. La articolul 6, alineatul (1) se modifică și va avea
următorul cuprins:
ăArt. 6. — (1) Admiterea la programele de studii universitare
organizate de Academia Națională de Informații «Mihai
Viteazul» se face cu respectarea prevederilor legale în vigoare,
prin concurs, ce include și probe de testare a aptitudinilor
specifice activității de informații, după caz.”
6. Articolul 7 se modifică și va avea următorul cuprins:
ăArt. 7. — (1) Planurile de învățământ pentru programele de
studii universitare organizate de Academia Națională de
Informații «Mihai Viteazul» se elaborează, se avizează conform
procedurilor interne și reglementărilor legale în vigoare și se
aprobă de senatul universitar și de directorul Serviciului Român
de Informații, cu avizul Ministerului Educației, Cercetării și
Inovării.
(2) Planurile de învățământ ale centrelor pentru
perfecționarea resurselor umane se elaborează de către
acestea, se aprobă de Senatul Academiei Naționale de
Informații «Mihai Viteazul» și de directorul Serviciului Român de
Informații.
(3) Programele analitice, aferente planurilor de învățământ
prevăzute la alin. (1) și (2), se întocmesc și se avizează conform
procedurilor interne și se aprobă de Senatul Academiei
Naționale de Informații «Mihai Viteazul»”.
7. Articolul 12 se modifică și va avea următorul cuprins:
ăArt. 12. — Absolvenții Academiei Naționale de Informații
«Mihai Viteazul», pregătiți pentru Serviciul Român de Informații,
vor primi diplome sau certificate de absolvire și, după caz, grade
militare și brevet de ofițer, acordate în condițiile legii, ale
ordinelor directorului Serviciului Român de Informații și potrivit
celor stabilite prin contractul de școlarizare.”
8. Articolul 13 se abrogă.
9. La articolul 15, alineatul (1) se modifică și va avea
următorul cuprins:
ăArt. 15. — (1) Încadrarea și, după caz, repartizarea
studenților, cursanților și absolvenților Academiei Naționale de
Informații «Mihai Viteazul», pregătiți pentru Serviciul Român de
Informații, se fac în funcție de nevoile acestuia.”

12

MONITORUL OFICIAL AL ROMÂNIEI, PARTEA I, Nr. 216/3.IV.2009

10. Articolul 16 se modifică și va avea următorul cuprins:
ăArt. 16. — Pe perioada școlarizării, candidații admiși la
programele de studii universitare sau de perfecționare a
resurselor umane, organizate de Academia Națională de
Informații «Mihai Viteazul», pregătiți pentru Serviciul Român de
Informații ori pentru alte instituții de stat cu atribuții în domeniul
securității naționale, sunt considerați, după caz, încorporați sau
detașați.”
11. La articolul 161, alineatul (1) se modifică și va avea
următorul cuprins:
ăArt. 161. — (1) Candidații declarați admiși la programele de
studii universitare din cadrul Academiei Naționale de Informații

«Mihai Viteazul» vor încheia contracte de școlarizare cu
Serviciul Român de Informații.”
12. După articolul 161 se introduce un nou articol,
articolul 162, cu următorul cuprins:
ăArt. 162. — Personalul Serviciului Român de Informații, care
urmează cursuri în cadrul centrelor pentru perfecționarea
resurselor umane, încheie contracte de școlarizare cu Serviciul
Român de Informații, în condițiile stabilite prin ordin al
directorului Serviciului Român de Informații.”

PRIM-MINISTRU

EMIL BOC
Contrasemnează:
Directorul Serviciului Român de Informații,
George Cristian Maior
Ministrul educației, cercetării și inovării,
Ecaterina Andronescu

București, 25 martie 2009.
Nr. 353.

GUVERNUL ROMÂNIEI

HOTĂRÂRE
privind stabilirea datei alegerilor locale parțiale
pentru alegerea unui consiliu local și a unor primari
În temeiul art. 108 din Constituția României, republicată, și al art. 9 din Legea
nr. 67/2004 pentru alegerea autorităților administrației publice locale, republicată,
cu modificările și completările ulterioare,
Guvernul României adoptă prezenta hotărâre.
Articol unic. — Se stabilește data de duminică, 10 mai 2009, ca dată pentru
organizarea și desfășurarea alegerilor pentru Consiliul Local al Comunei Cristolt,
județul Sălaj, primarul comunei Balaciu, județul Ialomița, și primarul comunei
Traian, județul Teleorman.
PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica

București, 1 aprilie 2009.
Nr. 374.

MONITORUL OFICIAL AL ROMÂNIEI, PARTEA I, Nr. 216/3.IV.2009

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea și completarea Normelor metodologice privind angajarea, lichidarea,
ordonanțarea și plata cheltuielilor instituțiilor publice, precum și organizarea,
evidența și raportarea angajamentelor bugetare și legale,
aprobate prin Ordinul ministrului finanțelor publice nr. 1.792/2002
Având în vedere dispozițiile art. 19 lit. d) din Legea nr. 500/2002 privind finanțele publice, cu modificările ulterioare, și ale
art. 4 din Legea contabilității nr. 82/1991, republicată,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice,
ministrul finanțelor publice emite următorul ordin:
Art. I. — Normele metodologice privind angajarea,
lichidarea, ordonanțarea și plata cheltuielilor instituțiilor publice,
precum și organizarea, evidența și raportarea angajamentelor
bugetare și legale, aprobate prin Ordinul ministrului finanțelor
publice nr. 1.792/2002, publicat în Monitorul Oficial al României,
Partea I, nr. 37 din 23 ianuarie 2003, cu modificările ulterioare,
se modifică și se completează după cum urmează:
1. La punctul 1 ăAngajarea cheltuielilor”, după primul
paragraf se introduc 6 noi paragrafe, cu următorul cuprins:
ăCreditul de angajament reprezintă limita maximă a
cheltuielilor ce pot fi angajate, în timpul exercițiului bugetar, în
limitele aprobate.
Creditul bugetar este suma aprobată prin buget,
reprezentând limita maximă până la care se pot ordonanța și
efectua plăți în cursul anului bugetar pentru angajamentele
contractate în cursul exercițiului bugetar și/sau din exerciții
anterioare pentru acțiuni multianuale, respectiv se pot angaja,
ordonanța și efectua plăți din buget pentru celelalte acțiuni.
Acțiunile multianuale reprezintă programe, proiecte și altele
asemenea care se desfășoară pe o perioadă mai mare de un an
și dau naștere la credite de angajament și credite bugetare.
În conformitate cu acțiunile finanțate prin buget, sunt
considerate acțiuni multianuale:
— programele sau proiectele finanțate în cadrul acordurilor
de împrumut care se preiau de Ministerul Finanțelor Publice,
conform Ordonanței de urgență a Guvernului nr. 64/2007 privind
datoria publică, aprobată cu modificări și completări prin Legea
nr. 109/2008, cu modificările ulterioare;
— programele întocmite de ordonatorii principali de credite în
conformitate cu prevederile Ordinului ministrului finanțelor
publice nr. 1.159/2004 pentru aprobarea Instrucțiunilor privind
conținutul, forma de prezentare și structura programelor
elaborate de ordonatorii principali de credite în scopul finanțării
unor acțiuni sau ansamblu de acțiuni, prezentate în anexa la
bugetul ordonatorilor principali de credite;
— programele de investiții publice care se prezintă în anexa
la bugetul ordonatorilor principali de credite;
— programele finanțate din fonduri externe nerambursabile
de preaderare, precum și programele și proiectele finanțate din
fonduri externe nerambursabile postaderare aferente politicii de
coeziune a Uniunii Europene, politicilor agricole comune și de
pescuit, precum și altor facilități și instrumente postaderare.
Fondurile aferente acestor acțiuni multianuale se vor
evidenția sub forma creditelor de angajament și a creditelor
bugetare, în anexele la bugetele ordonatorilor principali de
credite.

Anexele respective sunt considerate parte integrantă a
bugetului unui ordonator principal de credite.”
2. La punctul 1 paragraful 9 litera a), teza 10 se modifică
și va avea următorul cuprins:
ăProiectul de angajament legal se prezintă pentru viza de
control financiar preventiv propriu împreună cu formularul
«Propunere de angajare a unei cheltuieli în limita creditelor de
angajament» sau împreună cu formularul «Propunere de
angajare a unei cheltuieli în limita creditelor bugetare», după
caz, potrivit modelelor prezentate în anexele nr. 1a) și 1b) la
prezentele norme metodologice.”
3. La punctul 3 ăOrdonanțarea cheltuielilor”, după
paragraful 4 se introduce un nou paragraf, cu următorul
cuprins:
ăLa înscrierea informațiilor în coloana 1 «Disponibil înaintea
efectuării plății» din formularul «Ordonanțare de plată» se va
ține cont de angajamentele bugetare evidențiate în contul 8066
«Angajamente bugetare», precum și de plățile efectuate din
contul 770 «Finanțarea de la buget» sau din alte conturi de
disponibilități, după caz, dar și de cheltuielile care au fost
angajate, lichidate și ordonanțate anterior și care nu au apărut
decontate în extrasul de cont la momentul întocmirii formularului
«Ordonanțare de plată».”
4. La punctul 5 ăOrganizarea, evidența și raportarea
angajamentelor bugetare și legale”, paragraful 5 se
modifică și va avea următorul cuprins:
ăEvidența angajamentelor bugetare și legale se va ține în
mod obligatoriu de către compartimentul contabilitate/financiarcontabilitate. Ținerea acestei evidențe în paralel și la alte
compartimente, inclusiv de persoana desemnată să exercite
controlul financiar preventiv propriu, este opțională.”
5. La punctul 5 ăOrganizarea, evidența și raportarea
angajamentelor bugetare și legale”, după ultimul paragraf
se introduc 11 noi paragrafe, cu următorul cuprins:
ăContul 8071 «Credite de angajament aprobate»
Cu ajutorul acestui cont instituțiile publice țin evidența
creditelor de angajament aprobate în anexa la bugetul
ordonatorului de credite, pentru exercițiul bugetar respectiv.
Contabilitatea analitică a creditelor de angajament aprobate
se ține pe structura bugetului aprobat.
În debitul contului se înregistrează creditele de angajament
aprobate, cu defalcarea pe trimestre, precum și suplimentările
efectuate în cursul exercițiului bugetar, care majorează creditele
de angajament.
În creditul contului se înregistrează diminuările de credite
de angajament aprobate și efectuate în cursul exercițiului
bugetar.

14

MONITORUL OFICIAL AL ROMÂNIEI, PARTEA I, Nr. 216/3.IV.2009

Soldul debitor al contului reprezintă totalul creditelor de
angajament aprobate la un moment dat.
Contul 8072 «Credite de angajament angajate»
Cu ajutorul acestui cont se ține evidența creditelor de
angajament angajate în limita creditelor de angajament
aprobate.
Contabilitatea analitică a creditelor de angajament angajate
se ține pe structura bugetului aprobat.
În debitul contului se înregistrează creditele de angajament
aprobate, precum și modificările efectuate în cursul exercițiului
bugetar asupra creditelor de angajament aprobate.
În creditul contului se înregistrează creditele de angajament
angajate, precum și modificările efectuate în cursul exercițiului
bugetar asupra acestora.
Soldul debitor al contului reprezintă creditele de
angajament neangajate, care vor putea fi angajate în anul
următor.
Conturile de angajamente bugetare și legale se vor ține pe
analitice distincte pentru acțiunile multianuale și celelalte
acțiuni.”

6. În tot cuprinsul normelor metodologice, sintagma
ăpersoana împuternicită să exercite controlul financiar
preventiv” se înlocuiește cu sintagma ăpersoana
desemnată să exercite controlul financiar preventiv
propriu”, iar sintagma ăviza de control financiar preventiv”
se înlocuiește cu sintagma ăviza de control financiar
preventiv propriu”.
De asemenea, în tot cuprinsul normelor metodologice
simbolul contului 940 se înlocuiește cu 8060 și își păstrează
aceeași denumire, simbolul contului 950 se înlocuiește cu
8066 și își păstrează aceeași denumire și simbolul contului 960
se înlocuiește cu 8067 și își păstrează aceeași denumire.
7. Anexa nr. 1 se modifică și se înlocuiește cu anexele
nr. 1a) și 1b) al căror cuprins este prevăzut în anexele
nr. 1 și 2 la prezentul ordin.
Art. II. — Direcția generală de metodologie contabilă instituții
publice va lua măsuri pentru ducerea la îndeplinire a
prevederilor prezentului ordin.
Art. III. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Gheorghe Gherghina,
secretar de stat
București, 20 martie 2009.
Nr. 547.
ANEXA Nr. 1
[Anexa nr. 1a) la normele metodologice]

MINISTERUL (INSTITUȚIA)

............................................
............................................
Data emiterii ..................................................
Compartimentul de specialitate .....................
.......................................................................
Nr. ..................................................................
PROPUNERE DE ANGAJARE

a unei cheltuieli în limita creditelor de angajament
Scopul: ...............................................................
Beneficiar: ..........................................................
Calculul disponibilului de credite de angajament
— lei —
ANEXA LA BUGET*)
Subdiviziunea clasificației
bugetului aprobat
cap. ..................
subcap. ............
titlu ...................
art. ...................
alin. ..................

Suma angajată
Credite de
angajament
(ct. 8071 +
SID ct. 8072)

Disponibil
Credite de
de credite
angajament
de angajament ce
angajate (ct. 8072)
mai poate fi angajat

felul

suma

curs
valutar

lei

Disponibil
de credite
de angajament rămas
de angajat

valuta

0

1

2

3 = col. 1-2

4

5

6

7

8 = col. 3-7

............

..........

.........

........

........

......

......

....

.......

TOTAL

Compartimentul de
specialitate

Compartimentul de contabilitate**)

........................

Control financiar preventiv
CFPP

Semnătura ..........

Data ..................

Semnătura ..........

Viza

Semnătura .........

Data .................

Data ...........

Viza

Data ..................

CFPD

Semnătura ..........

*) Se completează pentru acțiunile multianuale pe baza datelor din anexele la bugetul ordonatorului de credite, prin care au fost stabilite creditele de angajament.
**) Răspunde de datele înscrise în coloanele 1, 2 și 3.

Ordonator de credite,
.......................................
Data ..............................
Semnătura ....................

15

MONITORUL OFICIAL AL ROMÂNIEI, PARTEA I, Nr. 216/3.IV.2009

ANEXA Nr. 2
[Anexa nr. 1b) la normele metodologice]

MINISTERUL (INSTITUȚIA)

............................................
Data emiterii ..................................................
Compartimentul de specialitate .....................
.......................................................................
Nr. ..................................................................
PROPUNERE DE ANGAJARE

a unei cheltuieli în limita creditelor bugetare
Scopul: ......................................................
Beneficiar: .................................................
Calculul disponibilului de credite bugetare
— lei —
Subdiviziunea clasificației
bugetului aprobat
cap. ..................
subcap. ............
titlu ...................
art. ...................
alin. ..................

Suma angajată
Credite
bugetare
aprobate
(ct. 8060)

Credite
bugetare
angajate
(din ct. 8066)

Disponibil
de credite
bugetare
ce mai poate fi
angajat

0

1

2

3 = col. 1-2

4

5

6

7

8 = col. 3-7

............

..........

.........

........

........

......

......

....

.......

valuta

felul

suma

curs
valutar

lei

TOTAL

Compartimentul de
specialitate

Compartimentul de contabilitate*)

Disponibil
de credite
bugetare
rămas
de angajat

........................

Control financiar preventiv
CFPP

Semnătura ..........

Data ...........
Viza ............

Semnătura .........

Data .................

Semnătura ..........

Data ..................
Viza ..................

Data ..................

CFPD

Semnătura ..........

*) Răspunde de datele înscrise în coloanele 1, 2 și 3.

Ordonator de credite,
..........
..
Data
.......... ..
Semnătura
...... .

ACTE ALE AUTORITĂȚII ELECTORALE PERMANENTE
AUTORITATEA ELECTORALĂ PERMANENTĂ

HOTĂRÂRE
pentru desemnarea reprezentanților Autorității Electorale Permanente
în birourile electorale județene, în birourile electorale ale sectoarelor municipiului București
și în Biroul electoral nr. 48 pentru secțiile de votare din străinătate,
constituite pentru alegerea membrilor din România în Parlamentul European în anul 2009
Având în vedere dispozițiile art. 142 alin. (1) și ale art. 144 alin. (1) din Legea nr. 33/2007 privind organizarea și desfășurarea
alegerilor pentru Parlamentul European, cu modificările și completările ulterioare,
văzând prevederile art. 12 alin. (6) din Hotărârea Guvernului nr. 219/2009 privind stabilirea măsurilor pentru buna
organizare și desfășurare a alegerilor pentru membrii din România în Parlamentul European din anul 2009, care stabilesc că
Autoritatea Electorală Permanentă își desemnează reprezentanții în birourile electorale și sprijină asigurarea personalului tehnic
auxiliar al acestora, potrivit legii și în limita personalului disponibil,
luând în considerare Decizia Biroului Electoral Central nr. 3D din 25 martie 2009 pentru aprobarea denumirii fiecărui birou
electoral județean, a fiecărui birou electoral al sectorului municipiului București și a biroului electoral pentru secțiile de votare din
străinătate, constituite pentru alegerea membrilor din România în Parlamentul European în anul 2009,

16

MONITORUL OFICIAL AL ROMÂNIEI, PARTEA I, Nr. 216/3.IV.2009

în temeiul art. 65 alin. (4) din Legea nr. 35/2008 pentru alegerea Camerei Deputaților și a Senatului și pentru modificarea
și completarea Legii nr. 67/2004 pentru alegerea autorităților administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor locali, cu modificările și completările ulterioare, și al art. 142 alin. (2) și
144 alin. (2) din Legea nr. 33/2007, cu modificările și completările ulterioare,
Autoritatea Electorală Permanentă adoptă prezenta hotărâre.
Art. 1. — Se desemnează reprezentanții Autorității Electorale
Permanente în birourile electorale județene, în birourile
electorale ale sectoarelor municipiului București și în Biroul
electoral nr. 48 pentru secțiile de votare din străinătate,
constituite pentru alegerea membrilor din România în

Parlamentul European în anul 2009, potrivit anexei care face
parte integrantă din prezenta hotărâre.
Art. 2. — Prezenta hotărâre se publică în Monitorul Oficial al
României, Partea I.

Președintele Autorității Electorale Permanente,
Octavian Opriș
Contrasemnează:
Vicepreședinte,
Ana Maria Pătru
Vicepreședinte,
Marian Muhuleț
București, 1 aprilie 2009.
Nr. 7.
ANEXĂ

Reprezentanții Autorității Electorale Permanente în birourile electorale județene, în birourile electorale
ale sectoarelor municipiului București și în Biroul electoral nr. 48 pentru secțiile de votare din străinătate,
constituite pentru alegerea membrilor din România în Parlamentul European în anul 2009
Biroul electoral județean nr. 2 Arad — Gacică Florin;
Biroul electoral județean nr. 3 Argeș — Tomșa Luiza;
Biroul electoral județean nr. 4 Bacău — Chiriac Constantin;
Biroul electoral județean nr. 5 Bihor — David Ramona
Georgeta;
Biroul electoral județean nr. 8 Brașov — Petra Claudiu
Nicolae;
Biroul electoral județean nr. 9 Brăila — Oancea Daniela;
Biroul electoral județean nr. 10 Buzău — Grigore Nicoleta
Gabriela;
Biroul electoral județean nr. 11 Caraș-Severin — Amzoi
Nicolae;
Biroul electoral județean nr. 13 Cluj — Istrate Oana;
Biroul electoral județean nr. 15 Covasna — Farkas László;
Biroul electoral județean nr. 16 Dâmbovița — Palea Emanuel;
Biroul electoral județean nr. 17 Dolj — Mihalache Mihai Liviu;
Biroul electoral județean nr. 18 Galați — Vulpe Andrășescu
Iulia Mihaela;
Biroul electoral județean nr. 22 Hunedoara — Dákó Melinda;
Biroul electoral județean nr. 25 Ilfov — Bălcescu Anca
Iuliana;
Biroul electoral județean nr. 30 Olt — Chirhoc Dragoș Vasile;
Biroul electoral județean nr. 31 Prahova — Țogoe Florică;

Biroul electoral județean nr. 33 Sălaj — Rusu Loredana
Mihaela;
Biroul electoral județean nr. 34 Sibiu — Cazacu Dana
Claudia;
Biroul electoral județean nr. 36 Teleorman — Gheorghe
Mihail;
Biroul electoral județean nr. 37 Timiș — Barbu Livia;
Biroul electoral județean nr. 39 Vaslui — Ciobanu Velu;
Biroul electoral județean nr. 40 Vâlcea — Vilău Lidia;
Biroul electoral nr. 42 — sectorul 1 al municipiului București —
Nicolae Ionel;
Biroul electoral nr. 43 — sectorul 2 al municipiului București —
Zorilă Tudor;
Biroul electoral nr. 44 — sectorul 3 al municipiului București —
Ignat Vasile;
Biroul electoral nr. 45 — sectorul 4 al municipiului București —
Ștefan Felicia Roxana;
Biroul electoral nr. 46 — sectorul 5 al municipiului București —
Stamate Grigore;
Biroul electoral nr. 47 — sectorul 6 al municipiului București —
Suciu Laura Maria;
Biroul electoral nr. 48 pentru secțiile de votare din străinătate —
Duță Daniel.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 216/3.IV.2009 conține 16 pagini.

Prețul: 3,20 lei

&JUYDGY|429383]
ISSN 1453—4495

