PARTEA I

Anul 177 (XXI) — Nr. 793

Vineri, 20 noiembrie 2009

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.320 din 13 octombrie 2009 referitoare la excepția
de neconstituționalitate a prevederilor art. I pct. 2 și 3
din Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ, precum și ale art. 2 și 3 din Ordonanța de
urgență a Guvernului nr. 1/2009 privind unele măsuri
în domeniul salarizării personalului din sectorul
bugetar ......................................................................

2–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
85. — Ordin al președintelui Autorității Naționale de
Reglementare în Domeniul Energiei privind aprobarea
Procedurii de urmărire a garanțiilor de origine pentru
energia electrică produsă în cogenerare de eficiență
înaltă de la emitere până la valorificare......................

5–9

86. — Ordin al președintelui Autorității Naționale de
Reglementare în Domeniul Energiei pentru aprobarea
Regulamentului privind activitatea de informare a
consumatorilor de energie electrică și gaze naturale

10–13

1.171. — Ordin al ministrului transporturilor și infrastructurii
privind aprobarea bugetului de venituri și cheltuieli
modificat pe anul 2009 al Autorității Feroviare
Române — AFER ......................................................

14–16

2

MONITORUL OFICIAL AL ROMÂNIEI, PARTEA I, Nr. 793/20.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.320
din 13 octombrie 2009

referitoare la excepția de neconstituționalitate a prevederilor art. I pct. 2 și 3
din Ordonanța de urgență a Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce se vor acorda în anul 2008
personalului din învățământ, precum și ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării personalului din sectorul bugetar
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, precum
și ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, excepție ridicată de Uniunea
Sindicatelor Libere din Învățământul Preuniversitar — Iași în
Dosarul nr. 8.637/99/2008 al Tribunalului Iași — Secția civilă și
litigii de muncă.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 2.118D/2009—2.123D/2009, având ca obiect excepția de
neconstituționalitate a dispozițiilor art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar, ridicată
de Sindicatul Liber Învățământ din zona Balș și zona Caracal în
dosarele
nr.
232/104/2009,
nr.
5.408/104/2008,
nr. 5.407/104/2008, nr. 5.406/104/2008, nr. 5.404/104/2008 și
nr. 5.405/104/2008 ale Tribunalului Olt — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea parțială de obiect ale
acestor cauze, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 2.118D/2009—
2.123D/2009 la dosarul nr. 2.117D/2009, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, deoarece, prin Decizia nr. 989/2009,

Curtea Constituțională a constatat neconstituționalitatea textelor
de lege ce constituie obiectul controlului din prezenta cauză.
C U R T E A,

având în vedere actele și lucrările dosarelor, reține următoarele:
Prin Încheierea din 18 martie 2009, pronunțată în Dosarul
nr. 8.637/99/2008, respectiv prin încheierile din 9 martie 2009,
pronunțate în dosarele nr. 232/104/2009, nr. 5.408/104/2008, nr.
5.407/104/2008, nr. 5.406/104/2008, nr. 5.404/104/2008 și nr.
5.405/104/2008, Tribunalul Iași — Secția civilă și litigii de
muncă și, respectiv, Tribunalul Olt — Secția civilă au sesizat
Curtea Constituțională cu excepția de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ, precum și ale art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar.
Excepțiile au fost ridicate de Uniunea Sindicatelor Libere din
Învățământul Preuniversitar — Iași și, respectiv, de Sindicatul
Liber Învățământ din zona Balș și zona Caracal în cauze privind
soluționarea unor litigii de muncă având ca obiect drepturi
bănești.
În motivarea excepției de neconstituționalitate, având un
conținut identic, se susține, în esență, că, prin adoptarea celor
două ordonanțe de urgență criticate, care au modificat în mod
arbitrar dispozițiile Legii nr. 221/2008 pentru aprobarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
Guvernul refuză să aplice o lege adoptată de Parlament, ceea
ce încalcă principiul separației puterilor în stat, rolul său conferit
de art. 61 alin. (1) din Constituție, dar și obligația respectării
Constituției, a supremației sale și a legilor, cele două acte
normative fiind contrare nu numai Legii fundamentale, ci și Legii
învățământului nr. 84/1995. De asemenea, se arată că Guvernul
a adoptat ordonanța de urgență cu încălcarea exigențelor
stabilite de art. 115 alin. (4) și (6) din Constituție, întrucât nu a
indicat situația extraordinară care a stat la baza emiterii
acesteia, nu a motivat corespunzător urgența acestei
reglementări și a afectat drepturile constituționale ale
personalului didactic, și anume dreptul la un nivel de trai decent
și protecția socială a muncii. Totodată, se susține că au fost
nesocotite și dispozițiile art. 141 din Constituție, întrucât
Guvernul nu a consultat Consiliul Economic și Social atunci
când a adoptat aceste ordonanțe de urgență.
Tribunalul Iași — Secția civilă și litigii de muncă,
exprimându-și opinia în Dosarul nr. 2.117D/2009, apreciază că

MONITORUL OFICIAL AL ROMÂNIEI, PARTEA I, Nr. 793/20.XI.2009
excepția de neconstituționalitate este întemeiată, motivat de
nesocotirea principiilor constituționale privitoare la separația
puterilor în stat la emiterea de către Guvernul României a
dispozițiilor criticate.
Tribunalul Olt — Secția civilă, exprimându-și opinia în
dosarele nr. 2.118D/2009—2.123D/2009, consideră că, ăatâta
timp cât dispozițiile Ordonanței de urgență nr. 136/2008 au fost
declarate neconstituționale prin Decizia nr. 1.221/2008 a Curții
Constituționale, dispozițiile unei noi ordonanțe de urgență pentru
modificarea aceleiași legi au același statut”.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, exprimându-și punctul de vedere în dosarele
nr. 2.118D/2009—2.123D/2009, apreciază că excepția de
neconstituționalitate a dispozițiilor art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar este
neîntemeiată. Arată, în acest sens, că susținerile autorilor
excepției privind viciile de neconstituționalitate extrinsecă,
raportate la prevederile art. 115 alin. (4) și (6), cât și ale art. 1
alin. (4) și (5), art. 61 alin. (1), art. 102 alin. (1) și ale art. 111
alin. (1) din Legea fundamentală au rămas fără obiect, deoarece
Ordonanța de urgență a Guvernului nr. 1/2009, criticată, a fost
aprobată prin Legea nr. 145/2009, fiind astfel ăvalidată” de
Parlament. Cât privește critica de neconstituționalitate față de
exigențele art. 41 alin. (2) din Constituție, referitor la drepturile
salariaților la protecția socială a muncii, se arată că acest text nu
dispune cu privire la cuantumul salariului minim brut pe țară, și
nici cu privire la drepturile salariale suplimentare, astfel că
această critică nu poate fi reținută. Referitor la încălcarea
dreptului la un nivel de trai decent, reglementat de art. 47 din
Constituție, se arată că această obligație a statului, de a asigura
condiții rezonabile de viață, este însă condiționată de existența
resurselor financiare cu această destinație, politica în acest
domeniu fiind corelată în mod esențial cu politica statului în
domeniul evoluției prețurilor și a inflației. Sub aspectul pretinsei
încălcări a art. 141 din Legea fundamentală, referitor la rolul
Consiliului Economic și Social, se arată că această critică
vizează, în realitate, chestiuni legate de modul de aplicare a
unor dispoziții legale în activitatea Guvernului, și nu veritabile
probleme de constituționalitate.
Avocatul Poporului, în punctul său de vedere, consideră că
excepția de neconstituționalitate a dispozițiilor art. I pct. 2 din
Ordonanța de urgență a Guvernului nr. 151/2008 și a dispozițiilor
art. 2 și 3 din Ordonanța de urgență a Guvernului nr. 1/2009 este
inadmisibilă, deoarece aceste texte și-au încetat aplicabilitatea.
Cât privește excepția de neconstituționalitate a prevederilor art. I
pct. 3 din Ordonanța de urgență a Guvernului nr. 151/2008,
referitoare la art. 11 alin. (2) din Ordonanța de urgență a
Guvernului nr. 15/2008, consideră că este întemeiată, aceste
dispoziții fiind contrare art. 1 alin. (4) și (5), art. 41 și art. 115
alin. (4) și (6) din Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de

3

judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, care au următorul cuprins:
— Art. I: ăOrdonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează: [...]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie — 31 martie 2008, valoarea coeficientului de
multiplicare 1,000: 230,247 lei;
— 1 aprilie — 30 septembrie 2008, valoarea coeficientului
de multiplicare 1,000: 244,061 lei;
— 1 octombrie — 31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și
3, valoarea coeficientului de multiplicare 1,000 este următoarea:
— 1 ianuarie — 31 martie 2008, valoarea coeficientului de
multiplicare 1,000: 259,593 lei;
— 1 aprilie — 30 septembrie 2008, valoarea coeficientului
de multiplicare 1,000: 275,168 lei;
— 1 octombrie — 31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul 11,
cu următorul cuprins:
«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie — 28 februarie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1a, 1.2a, 2a și 3a;

4

MONITORUL OFICIAL AL ROMÂNIEI, PARTEA I, Nr. 793/20.XI.2009

b) pentru perioada 1 martie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie — 31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5»”.
De asemenea, obiect al excepției de neconstituționalitate îl
constituie și prevederile art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, publicată în
Monitorul Oficial al României, Partea I, nr. 60 din 30 ianuarie
2009, care prevăd următoarele:
— Art. 2: «La articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariale ce
se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
ăa) pentru perioada 1 ianuarie — 31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b.”»;
— Art. 3. — ăValorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se

aplică corespunzător perioadelor stabilite la art. 2 din prezenta
ordonanță de urgență.”
Autorii excepției susțin că dispozițiile legale menționate
încalcă prevederile constituționale ale art. 1 alin. (4) și (5) privind
principiul separației și echilibrului puterilor în stat, respectiv
obligația respectării Constituției, a supremației sale și a legilor,
art. 20 alin. (1) referitoare la interpretarea și aplicarea
dispozițiilor constituționale privind drepturile și libertățile
cetățenilor în concordanță cu Declarația Universală a Drepturilor
Omului și cu celelalte tratate la care România este parte, art. 41
alin. (1), (2) și (5) privind dreptul la muncă, dreptul salariaților la
măsuri de protecție socială și dreptul la negocieri colective în
materie de muncă, art. 47 alin. (1) referitoare la nivelul de trai,
art. 61 alin. (1) privind rolul Parlamentului, art. 102 alin. (1)
privind rolul Guvernului, art. 111 alin. (1) privind obligația
Guvernului de informare a Parlamentului, art. 115 alin. (4) și (6)
privind condițiile de adoptare a ordonanțelor de urgență, precum
și ale art. 141 privind Consiliul Economic și Social.
Analizând excepția de neconstituționalitate, Curtea
Constituțională constată că, prin Decizia nr. 989 din 30 iunie
2009, publicată în Monitorul Oficial al României, Partea I, nr. 531
din 31 iulie 2009, dispozițiile art. I pct. 2 și 3 din Ordonanța de
urgență a Guvernului nr. 151/2008 pentru modificarea și
completarea Ordonanței Guvernului nr. 15/2008 privind
creșterile salariale ce se vor acorda în anul 2008 personalului
din învățământ, precum și ale art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar au fost
declarate ca fiind neconstituționale, pentru motivele acolo
expuse. Or, potrivit art. 29 alin. (3) din Legea nr. 47/1992 privind
organizarea și funcționarea Curții Constituționale, ănu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale” . Văzând și dispozițiile alin. (6) al aceluiași text
de lege, în condițiile în care Curtea a fost sesizată cu
soluționarea prezentei excepții de neconstituționalitate anterior
pronunțării deciziei menționate, rezultă că excepția de
neconstituționalitate urmează să fie respinsă ca devenită
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. I pct. 2 și 3 din Ordonanța de
urgență a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale
ce se vor acorda în anul 2008 personalului din învățământ, precum și ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării personalului din sectorul bugetar, excepție ridicată de Uniunea Sindicatelor
Libere din Învățământul Preuniversitar — Iași în Dosarul nr. 8.637/99/2008 al Tribunalului Iași — Secția civilă și litigii de muncă,
respectiv de Sindicatul Liber Învățământ din zona Balș și zona Caracal în dosarele nr. 232/104/2009, nr. 5.408/104/2008,
nr. 5.407/104/2008, nr. 5.406/104/2008, nr. 5.404/104/2008 și nr. 5.405/104/2008 ale Tribunalului Olt — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 793/20.XI.2009

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Procedurii de urmărire a garanțiilor de origine pentru energia electrică
produsă în cogenerare de eficiență înaltă de la emitere până la valorificare
Având în vedere prevederile art. 2 lit. c), ale art. 9 alin. (8), ale art. 11 alin. (1) și alin. (2) lit. a) și h) din Legea energiei
electrice nr. 13/2007, cu modificările și completările ulterioare, și ale art. 17 alin. (3) din Procedura privind emiterea garanțiilor de
origine pentru energia electrică produsă în cogenerare de eficiență înaltă, aprobată prin Hotărârea Guvernului nr. 1.461/2008,
în temeiul dispozițiilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Procedura de urmărire a garanțiilor de
origine pentru energia electrică produsă în cogenerare de
eficiență înaltă de la emitere până la valorificare, prevăzută în
anexa care face parte integrantă din prezentul ordin.
Art. 2. — Producătorii care solicită garanții de origine pentru
energia electrică produsă în cogenerare de eficiență înaltă și
furnizorii de energie electrică care solicită producătorilor garanții

de origine pentru energia electrică tranzacționată de aceștia vor
duce la îndeplinire prevederile prezentului ordin.
Art. 3. — Entitățile organizatorice din cadrul Autorității
Naționale de Reglementare în Domeniul Energiei vor urmări
respectarea prevederilor prezentului ordin.
Art. 4. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Petru Lificiu
București, 5 noiembrie 2009.
Nr. 85.

ANEXĂ

PROCEDURA
de urmărire a garanțiilor de origine pentru energia electrică produsă în cogenerare de eficiență înaltă
de la emitere până la valorificare
CAPITOLUL I
Dispoziții generale
SECȚIUNEA 1
Scop

Art. 1. — Prezenta procedură se emite în baza art. 17
alin. (3) din Procedura privind emiterea garanțiilor de origine
pentru energia electrică produsă în cogenerare de eficiență
înaltă, aprobată prin Hotărârea Guvernului nr. 1.461/2008, și
stabilește:
a) activitățile care trebuie întreprinse, informațiile necesar a
fi transmise în vederea urmăririi garanțiilor de origine pentru
energia electrică produsă în cogenerare de eficiență înaltă de
la emitere până în momentul valorificării;
b) operațiunile ce se efectuează în Registrul unic al
garanțiilor de origine pentru urmărirea acestora.
SECȚIUNEA a 2-a
Domeniul de aplicare

Art. 2. — Prezenta procedură se aplică:
a) participanților la tranzacțiile cu energie electrică produsă
în cogenerare de eficiență înaltă, însoțită de garanții de origine;
b) autorității competente, în calitate de administrator al
Registrului unic al garanțiilor de origine.

SECȚIUNEA a 3-a
Definiții

Art. 3. — (1) Termenii folosiți sunt definiți în Hotărârea
Guvernului nr. 219/2007 privind promovarea cogenerării bazate
pe cererea de energie termică utilă și în Hotărârea Guvernului
nr. 1.215/2009 privind stabilirea criteriilor și a condițiilor necesare
implementării schemei de sprijin pentru promovarea cogenerării
de înaltă eficiență pe baza cererii de energie termică utilă.
(2) În înțelesul prezentei proceduri, termenii folosiți se
definesc după cum urmează:
a) garanție de origine retrasă — garanție de origine care își
pierde valabilitatea în urma constatării:
— epuizării termenului de valabilitate;
— obținerii pe baza unui comportament fraudulos al
producătorului;
— incorectitudinii informațiilor transmise autorității
competente pentru obținerea garanțiilor de origine;
b) Registrul unic al garanțiilor de origine — registrul înființat
și ținut la zi de autoritatea competentă, în care sunt înregistrați
producătorii de energie electrică în cogenerare de eficiență
înaltă, garanțiile de origine emise pentru energia electrică
produsă de acești producători și livrată în rețele electrice,
precum și alte informații necesare în procesul de emitere a
garanțiilor de origine.

6

MONITORUL OFICIAL AL ROMÂNIEI, PARTEA I, Nr. 793/20.XI.2009

CAPITOLUL II
Urmărirea garanțiilor de origine pentru cogenerarea
de eficiență înaltă
SECȚIUNEA 1
Cadru general

Art. 4. — Garanțiile de origine pentru energia electrică
produsă în cogenerare de eficiență înaltă se înscriu în Registrul
unic al garanțiilor de origine și se urmăresc pentru a preveni
dubla înregistrare/contabilizare a energiei electrice produse în
cogenerare de eficiență înaltă.
Art. 5. — Garanțiile de origine emise de autoritatea
competentă pentru energia electrică produsă în cogenerare de
eficiență înaltă pot fi utilizate pentru:
a) realizarea de statistici armonizate cu cele elaborate la
nivel european, bazate pe indicatori comun definiți;
b) comercializarea de energie electrică produsă în
cogenerare de eficiență înaltă;
c) etichetarea energiei electrice furnizate clienților finali, dacă
prin reglementări emise de autoritatea competentă se prevede
această utilizare (în cazul în care energia electrică produsă în
cogenerare de eficiență înaltă este produsă din surse
regenerabile de energie).
SECȚIUNEA a 2-a
Transferul garanțiilor de origine pentru energia electrică
produsă în cogenerare de eficiență înaltă

Art. 6. — Energia electrică produsă în cogenerare de
eficiență înaltă poate fi comercializată împreună cu garanțiile de
origine aferente, caz în care garanțiile de origine se transferă
din contul vânzătorului în contul cumpărătorului.
Art. 7. — Furnizorii de energie electrică pot solicita
producătorilor deținători de garanții de origine pentru energia
electrică produsă în cogenerare de eficiență înaltă și livrată în
rețeaua electrică garanții de origine în cazurile precizate la
art. 21 alin. (1) din Procedura privind emiterea garanțiilor de
origine pentru energia electrică produsă în cogenerare de
eficiență înaltă, aprobată prin Hotărârea Guvernului
nr. 1.461/2008.
Art. 8. — (1) Producătorii sunt obligați să transfere garanțiile
de origine deținute furnizorilor, la cererea acestora; garanțiile de
origine pot fi transferate contra cost, caz în care prețul unei
garanții de origine nu poate fi mai mare decât nivelul contribuției
bănești percepute de autoritatea competentă pentru emiterea
acesteia.
(2) Producătorul care vinde energia electrică produsă în
cogenerare de eficiență înaltă împreună cu garanțiile de origine
aferente solicită autorității competente transferul garanțiilor de
origine din contul vânzătorului în contul cumpărătorului prin
completarea cererii-tip prevăzute în anexa nr. 1.
(3) Furnizorul care cumpără garanții de origine pentru
energia electrică produsă în cogenerare de eficiență înaltă
solicită autorității competente înregistrarea garanțiilor de origine
cumpărate prin completarea cererii-tip prevăzute în anexa nr. 1.
(4) Procesul de transfer al garanțiilor de origine de la
producător la furnizor se finalizează prin comunicarea de către
autoritatea competentă producătorului și furnizorului în cauză a
operațiunilor efectuate, în conformitate cu formularul-tip
prezentat în anexa nr. 3, în Registrul unic al garanțiilor de
origine.

SECȚIUNEA a 3-a
Urmărirea garanțiilor de origine în cazul vânzării/cumpărării de
energie electrică produsă în cogenerare de eficiență înaltă în/din
statele membre ale Uniunii Europene

Art. 9. — (1) Vânzarea/Cumpărarea de energie electrică
produsă în cogenerare de eficiență înaltă în/din statele membre
ale Uniunii Europene poate fi însoțită de garanțiile de origine
aferente energiei electrice vândute/cumpărate.
(2) Pentru a comercializa energia electrică produsă în
cogenerare de eficiență înaltă împreună cu garanțiile de origine
aferente, vânzătorul/cumpărătorul de energie electrică produsă
în cogenerare de eficiență înaltă într-un/dintr-un stat membru va
notifica autorității competente vânzarea/cumpărarea acestui tip
de energie electrică printr-o cerere completată conform cereriitip prevăzute în anexa nr. 2, care este transmisă în format
electronic.
Art. 10. — Autoritatea competentă ia în considerare cererea
de notificare prevăzută la art. 9 alin. (2), efectuând modificările
corespunzătoare în Registrul unic al garanțiilor de origine prin:
a) marcarea în contul vânzătorului, ca fiind transmise, a
garanțiilor de origine aferente energiei electrice vândute,
produsă în cogenerare de eficiență înaltă, specificată în cerere;
b) înregistrarea în contul cumpărătorului a garanțiilor de
origine aferente energiei electrice cumpărate, produsă în
cogenerare de eficiență înaltă, specificată în cerere.
Art. 11. — (1) Cumpărătorul de energie electrică produsă în
cogenerare de eficiență înaltă în alt stat membru, însoțită de
garanții de origine, transmite autorității competente documentele
care să probeze acest fapt.
(2) Cumpărătorul de energie electrică produsă în cogenerare
de eficiență înaltă în alt stat membru care vinde energia electrică
cumpărată unui furnizor de energie electrică transferă acestuia
din urmă garanțiile de origine aferente energiei electrice
vândute.
(3) Furnizorul care vinde energie electrică cumpărată din alt
stat membru, produsă în cogenerare de eficiență înaltă,
împreună cu garanțiile de origine aferente, consumatorilor finali
de energie electrică notifică autorității competente utilizarea
garanțiilor de origine pentru a beneficia de sistemul de sprijin
legal acordat pentru energia electrică produsă în cogenerare de
eficiență înaltă.
Art. 12. — Procesul de transfer al garanțiilor de origine în
cazul unei vânzări/cumpărări de energie electrică produsă în
cogenerare de eficiență înaltă într-un/dintr-un stat membru se
finalizează prin comunicarea de către autoritatea competentă
vânzătorului/cumpărătorului în cauză a operațiunilor efectuate,
în conformitate cu formularul-tip prezentat în anexa nr. 2, în
Registrul unic al garanțiilor de origine.
Art. 13. — La stabilirea ponderii energiei electrice produse
în cogenerare de eficiență înaltă în consumul național brut de
energie electrică:
a) energia electrică produsă în cogenerare de eficiență înaltă
vândută în statele membre, însoțită de garanții de origine, nu se
ia în calcul;
b) energia electrică produsă în cogenerare de eficiență înaltă
cumpărată din statele membre, însoțită de garanții de origine,
se ia în calcul.
SECȚIUNEA a 4-a
Valorificarea garanțiilor de origine pentru energia electrică
produsă în cogenerare de eficiență înaltă

Art. 14. — Valorificarea garanțiilor de origine pentru energia
electrică produsă în cogenerare de eficiență înaltă se realizează
în conformitate cu prevederile art. 21 din Procedura privind
emiterea garanțiilor de origine pentru energia electrică produsă

7

MONITORUL OFICIAL AL ROMÂNIEI, PARTEA I, Nr. 793/20.XI.2009
în cogenerare de eficiență înaltă, aprobată prin Hotărârea
Guvernului nr. 1.461/2008.
Art. 15. — (1) Înainte de a valorifica garanțiile de origine
deținute, producătorii de energie electrică produsă în
cogenerare de eficiență înaltă și/sau furnizorii de energie
electrică trebuie să solicite autorității competente confirmarea
faptului că dețin respectivele garanții de origine pentru energia
electrică produsă în cogenerare de eficiență înaltă și că acestea
nu au fost deja valorificate.
(2) Autoritatea competentă transmite răspuns solicitantului, în
termen de 5 zile lucrătoare de la primirea cererii, privind
deținerea/nedeținerea garanțiilor de origine pentru energia
electrică produsă în cogenerare de eficiență înaltă.
Art. 16. — (1) În termen de 15 zile de la valorificarea
garanțiilor de origine, producătorii de energie electrică produsă
în cogenerare de eficiență înaltă și/sau furnizorii de energie
electrică transmit autorității competente informații privind data și
scopul valorificării garanțiilor de origine.

(2) Autoritatea competentă anulează în Registrul unic al
garanțiilor de origine garanțiile valorificate și transmite o
comunicare în acest sens deținătorului care le-a valorificat.
CAPITOLUL III
Dispoziții finale
Art. 17. — Autoritatea competentă monitorizează traseul
parcurs de garanțiile de origine pentru energia electrică produsă
în cogenerare de eficiență înaltă de la emitere până în momentul
valorificării și întocmește o informare în acest sens, care face
obiectul unui capitol separat al raportului anual întocmit de
autoritatea competentă privind procesul de emitere a garanțiilor
de origine pentru energia electrică produsă în cogenerare de
eficiență înaltă.
Art. 18. — Anexele nr. 1—3 fac parte integrantă din prezenta
procedură.
ANEXA Nr. 1
la procedură

CERERE-TIP

pentru efectuarea operațiunilor cu garanții de origine în cazul transferului de garanții de origine de la producătorul
de energie electrică produsă în cogenerare de eficiență înaltă (E-COG) la furnizorul de energie electrică
Nr. înregistrare

PRODUCĂTOR/FURNIZOR SAU REPREZENTANT AL PRODUCĂTORULUI/FURNIZORULUI

Producător
Furnizor

Reprezentant al producătorului
Reprezentant al furnizorului

Numele:
Strada:
Județul:
E-mail:

Nr.:
Codul poștal:
Telefon:

Persoană de contact:
Localitatea:

Sectorul:
Fax:

Cont

TRANSFER DE GARANȚII DE ORIGINE

Din contul*

În contul**

Garanțiile de origine de la numărul
la numărul
Valoarea unei garanții de origine [lei]
VALORIFICARE GARANȚII DE ORIGINE

— Etichetare energie electrică
— Export de energie electrică însoțită de garanțiile de origine aferente
— Facilități fiscale
SEMNĂTURĂ

Producător de E-COG/Furnizor de energie electrică
Data
* Se completează cu contul deținătorului de garanții de origine.
** Se completează cu contul cumpărătorului de garanții de origine; nu se completează de furnizorul de energie electrică la prima achiziție de garanții de origine.

8

MONITORUL OFICIAL AL ROMÂNIEI, PARTEA I, Nr. 793/20.XI.2009
ANEXA Nr. 2
la procedură

CERERE-TIP

pentru efectuarea operațiunilor cu garanții de origine în cazul vânzării/cumpărării de energie electrică
produsă în cogenerare de eficiență înaltă (E-COG) într-un/dintr-un stat membru

Nr. înregistrare

VÂNZĂTOR/CUMPĂRĂTOR DE E-COG

Numele:

Persoană de contact:

Strada:

Nr.:

Localitatea:

Județul:

Codul poștal:

E-mail:

Telefon:

Sectorul:

Fax:

Cont

OPERAȚIUNI CU GARANȚII DE ORIGINE

Vânzare E-COG într-un stat membru
Din contul*

Cumpărare E-COG dintr-un stat membru
În contul**

Garanțiile de origine de la numărul
la numărul
Nr. garanțiilor de origine pentru E-COG vândută/cumpărată

SEMNĂTURĂ

Vânzător/Cumpărător de E-COG însoțită de garanții de origine
Data

* Se completează cu contul deținătorului de garanții de origine.
** Se completează cu contul cumpărătorului de garanții de origine; nu se completează de furnizorul de energie electrică la prima achiziție de garanții de origine.

9

MONITORUL OFICIAL AL ROMÂNIEI, PARTEA I, Nr. 793/20.XI.2009

ANEXA Nr. 3
la procedură

FORMULAR-TIP

pentru confirmarea operațiunilor cu garanții de origine

Nr. înregistrare

SOLICITANT

Producător de E-COG

Furnizor

Vânzător de E-COG într-un stat membru

Cumpărător de E-COG dintr-un stat membru

Numele:

Persoană de contact:

Strada:

Nr.:

Județul:

Codul poștal:

E-mail:

Localitatea:

Telefon:

Sectorul:

Fax:

Număr cont solicitant

OPERAȚIUNI CU GARANȚII DE ORIGINE

Ca urmare a Cererii nr.

din data

s-a efectuat:

Marcarea GO aferente vânzării de GO
Înregistrarea GO aferente cumpărării de GO
Marcarea GO aferente vânzării de E-COG în alt stat membru
Înregistrarea GO aferente cumpărării de E-COG din alt stat membru

VÂNZARE DE GARANȚII DE ORIGINE

Contul deținătorului
Garanțiile de origine de la numărul
la numărul

Valoarea unei GO

Cantitatea de E-COG însoțită de GO (MWh)
CUMPĂRARE DE GARANȚII DE ORIGINE

Contul cumpărătorului
Numărul de GO cumpărate

Valoarea unei GO

Cantitatea de E-COG cumpărată din alt stat membru, însoțită de GO (MWh)

SEMNĂTURĂ

Președintele Autorității Naționale de Reglementare în Domeniul Energiei
Data
Abrevieri utilizate: E-COG — energie electrică produsă în cogenerare de eficiență înaltă; GO — garanții de origine.

10

MONITORUL OFICIAL AL ROMÂNIEI, PARTEA I, Nr. 793/20.XI.2009

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Regulamentului privind activitatea de informare
a consumatorilor de energie electrică și gaze naturale
Având în vedere prevederile art. 11 alin. (1), alin. (2) lit. u) și alin. (3) lit. h) din Legea energiei electrice nr. 13/2007, cu
modificările și completările ulterioare, respectiv prevederile art. 8 alin. (1) lit. t) și alin. (2) din Legea gazelor nr. 351/2004, cu
modificările și completările ulterioare,
în temeiul prevederilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite prezentul ordin.
Art. 1. — Se aprobă Regulamentul privind activitatea de
informare a consumatorilor de energie electrică și gaze naturale,
prevăzut în anexa care face parte integrantă din prezentul
ordin.
Art. 2. — Autoritatea Națională de Reglementare în Domeniul
Energiei și titularii licențelor de furnizare din domeniul energiei
electrice și gazelor naturale vor duce la îndeplinire prevederile
prezentului ordin.

Art. 3. — La data intrării în vigoare a prezentului ordin se
abrogă Ordinul președintelui Autorității Naționale de
Reglementare în Domeniul Energiei nr. 122/2008 pentru
aprobarea Regulamentului privind activitatea de informare a
consumatorilor casnici de energie electrică și gaze naturale,
publicat în Monitorul Oficial al României, Partea I, nr. 719 din
23 octombrie 2008.
Art. 4. — Prezentul ordin se publică în Monitorul Oficial al
României, Partea I, și va intra în vigoare la data de 1 ianuarie
2010.

Președintele Autorității Naționale de Reglementare în Domeniul Energiei,
Petru Lificiu

București, 12 noiembrie 2009.
Nr. 86.

ANEXĂ

REGULAMENT

privind activitatea de informare a consumatorilor de energie electrică și gaze naturale
CAPITOLUL I
Dispoziții generale
Scop
Art. 1. — (1) Prezentul regulament are ca scop asigurarea
informării consumatorilor de energie electrică și gaze naturale,
stabilind totodată un sistem unitar de raportare de către titularii
licenței de furnizare din sectorul energiei electrice și al gazelor
naturale care activează pe piața reglementată către Autoritatea
Națională de Reglementare în Domeniul Energiei, denumită în
continuare ANRE, a datelor și informațiilor referitoare la
activitatea desfășurată.
(2) Aplicarea prezentului regulament asigură informarea
corectă, completă și precisă a consumatorilor de către titularii
licenței de furnizare a energiei electrice și gazelor naturale,
precum și crearea bazei de date și furnizarea de date și
informații privind activitatea desfășurată.
Domeniu de aplicare
Art. 2. — (1) Regulamentul se aplică activității de furnizare a
energiei electrice în relația dintre titularii licenței de furnizare și
consumatorii casnici și micii consumatori de energie electrică,
astfel cum aceștia sunt definiți la art. 4 pct. 8 și art. 12 lit. b) din
Regulamentul de furnizare a energiei electrice la consumatori,

aprobat prin Hotărârea Guvernului nr. 1.007/2004, denumiți în
continuare consumatori.
(2) Regulamentul se aplică activității de furnizare a gazelor
naturale în relația dintre titularii licenței de furnizare și categoriile
B1 și B2 de consumatori de gaze naturale, astfel cum aceștia
sunt prevăzuți în anexa nr. 1 la Criteriile și metodele pentru
aprobarea prețurilor și stabilirea tarifelor reglementate în
sectorul gazelor naturale, aprobate prin Decizia președintelui
Autorității Naționale de Reglementare în Domeniul Gazelor
Naturale nr. 1.078/2003, cu modificările și completările
ulterioare, denumiți în continuare consumatori.
Art. 3. — Regulamentul stabilește, totodată, conținutul
raportului și modul de transmitere către ANRE a datelor și
documentelor referitoare la activitatea de informare desfășurată
de titularii licenței de furnizare.
CAPITOLUL II
Activitatea de informare a consumatorilor
Realizarea activității de informare
Art. 4. — (1) Furnizorii de energie electrică și gaze naturale
au obligația de a desfășura activități de informare a
consumatorilor proprii.

MONITORUL OFICIAL AL ROMÂNIEI, PARTEA I, Nr. 793/20.XI.2009
(2) Pentru realizarea activității de informare a consumatorilor,
furnizorii au obligația de a-și asigura resursele financiare
necesare.
Art. 5. — Activitatea de informare a consumatorilor se
realizează, în principal, prin următoarele modalități:
a) publicarea pe pagina proprie de internet;
b) afișarea la punctele de relații cu clienții;
c) publicarea în mass-media scrisă națională și/sau locală;
d) transmiterea de materiale informative către consumatori;
e) răspunsuri, în scris, telefonic sau prin e-mail, la întrebările
consumatorilor.
Art. 6. — Activitatea de informare a consumatorilor trebuie
să aibă ca obiect următoarele domenii principale:
a) drepturile și obligațiile consumatorilor;
b) prețurile și tipurile de tarife reglementate practicate;
c) modalitățile de măsurare, facturare, conținutul facturii și
mijloacele de plată;
d) principalele clauze ale contractului de furnizare;
e) principalele condiții generale de contractare, inclusiv
durata contractului, condițiile de reînnoire și renunțare la servicii,
denunțarea unilaterală a contractului;
f) procedura, etapele și documentele necesare procesului de
schimbare a furnizorului;
g) procedura, etapele și documentele necesare procesului
de soluționare/mediere a neînțelegerilor precontractuale;
h) procedura, etapele și documentele necesare procesului
de soluționare a disputelor contractuale;
i) principalele acte normative care reglementează domeniul
energiei electrice și al gazelor naturale, relevante pentru
consumatori;
j) alte informații de interes pentru consumatori.
Art. 7. — (1) Furnizorii de energie electrică și gaze naturale,
de două ori într-un an calendaristic, prin intermediul massmediei scrise, naționale și/sau locale, au obligația de a informa
consumatorii asupra unuia sau mai multor domenii prevăzute la
art. 6.
(2) Anexat raportului prevăzut la art. 17, furnizorii de energie
electrică și gaze naturale transmit la ANRE copia
contractului/contractelor încheiat/încheiate cu publicația/
publicațiile prin intermediul căreia/cărora s-a efectuat informarea
consumatorilor, precum și copia materialului/materialelor
informativ/informative publicat/publicate.
Art. 8. — (1) Furnizorii de energie electrică și gaze naturale
au obligația de a elabora și de a distribui tuturor consumatorilor
proprii materiale informative referitoare la unul sau mai multe
dintre domeniile prevăzute la art. 6, de două ori într-un an
calendaristic.
(2) Anexat raportului prevăzut la art. 17, furnizorii de energie
electrică și gaze naturale transmit la ANRE un exemplar al
materialului informativ.
Art. 9. — La solicitarea ANRE, furnizorii au obligația de a
distribui tuturor consumatorilor proprii materialele informative
elaborate de ANRE. Distribuirea acestora se face în cel mult
30 de zile de la data la care ANRE a livrat furnizorului
materialele informative.
Art. 10. — (1) În vederea realizării activității de informare,
furnizorii de energie electrică și gaze naturale au obligația de a
înființa, menține și actualiza periodic o pagină proprie de
internet, în conținutul căreia să se regăsească, cel puțin, date și
informații din domeniile prevăzute la art. 6.
(2) Pagina de internet trebuie astfel elaborată încât să ofere
posibilitatea de a înregistra numărul de accesări.
Art. 11. — (1) Activitatea de informare a consumatorilor în
legătură cu principalele acte normative care reglementează
domeniul energiei electrice și al gazelor naturale, relevante
pentru consumatori, se face, cumulativ, prin publicarea pe

11

pagina de internet, precum și prin una sau mai multe dintre
modalitățile prevăzute la art. 5 lit. b), d) și e), ori de câte ori apar
noi reglementări sau modificări ale reglementărilor existente.
(2) Informarea prevăzută la alin. (1) va cuprinde precizarea
emitentului, a tipului de act normativ, numărul, anul și titlul
acestuia, partea, numărul și data Monitorului Oficial al României
în care s-a publicat, precum și prezentarea succintă a obiectului
noii reglementări, respectiv a principalelor modificări intervenite.
Art. 12. — Informarea consumatorilor în legătură cu
procedura, etapele și documentele necesare procesului de
schimbare a furnizorului va cuprinde, în mod obligatoriu,
mențiunea expresă că procesul de schimbare a furnizorului nu
presupune plata niciunei taxe.
Art. 13. — Furnizorii de gaze naturale au obligația de a-și
informa consumatorii, la 2 ani, prin modalitățile prevăzute la
art. 5 lit. a), b), d) și e), în legătură cu obligația acestora de a
asigura și efectua, la intervalele corespunzătoare de timp,
verificarea și revizia instalațiilor de utilizare a gazelor naturale,
cu orice firmă autorizată de ANRE, pe cheltuiala proprie.
Art. 14. — Informațiile destinate consumatorilor trebuie să fie
de actualitate și să fie redactate și prezentate într-un mod clar,
precis, accesibil și inteligibil, care să excludă orice echivoc și să
permită parcurgerea cu ușurință a acestora, indiferent de
mijloacele prin care acestea sunt puse la dispoziție.
Art. 15. — (1) Dreptul consumatorului casnic de a fi informat
trebuie adus la cunoștința acestuia de către furnizorii de energie
electrică și gaze naturale cel puțin prin intermediul unui afiș
având conținutul prevăzut în anexa nr. 1, care face parte
integrantă din prezentul regulament, care va fi expus la toate
punctele de relații cu clienții, în locuri ușor accesibile și vizibile.
(2) Dimensiunile afișului vor fi de 50 x 70 centimetri
(lățime x lungime). Fontul folosit pentru tipărirea afișului va avea
dimensiunea de minim 25. Pentru a tipări datele de contact ale
ANRE poate fi folosit un font de o dimensiune mai mică, în
funcție de spațiul disponibil. În cazul în care se va folosi un
fundal colorat (fotografie, elemente grafice, culoare plină), textul
va fi tipărit cu o culoare contrastantă, care să permită citirea cu
ușurință. Textul va respecta structura prezentată în anexa nr. 1
la prezentul regulament.
Art. 16. — (1) În termen de 60 de zile de la data intrării în
vigoare a prezentului regulament, furnizorii de energie electrică
și gaze naturale au obligația de a elabora o procedură internă,
proprie, privind înregistrarea, investigarea și soluționarea
petițiilor primite de la consumatori, denumită în continuare
procedura internă, și de a face public un extras al acesteia, care
să conțină doar informațiile ce privesc consumatorii, prin
următoarele mijloace, în mod cumulativ:
a) oferirea în mod gratuit, la cerere, a unui exemplar tipărit;
b) afișarea pe pagina proprie de internet;
c) afișarea procedurii interne la toate punctele de relații cu
clienții, în locuri ușor accesibile și vizibile;
(2) Procedura internă va cuprinde cel puțin următoarele
categorii de informații:
a) modalitățile prin care consumatorul poate înainta o petiție;
b) un număr de telefon și o adresă de e-mail dedicate primirii
petițiilor;
c) denumirea, adresa și programul de lucru al
compartimentului însărcinat cu primirea și înregistrarea petițiilor;
d) programul audiențelor, prezentat sub forma: nume,
prenume, funcție, zi și interval orar;
e) categoriile de petiții, în funcție de obiectul acestora, cu
indicarea:
— termenului maxim pentru depunerea acestora, dacă este
cazul;
— termenului maxim de soluționare pentru fiecare categorie.
f) posibilitatea consumatorului de a apela la ANRE, în cazul
în care divergența precontractuală nu este soluționată pe cale

12

MONITORUL OFICIAL AL ROMÂNIEI, PARTEA I, Nr. 793/20.XI.2009

amiabilă cu furnizorul sau la alte proceduri extrajudiciare de
soluționare a divergențelor ocazionate de interpretarea și
aplicarea clauzelor contractuale; de asemenea, se va indica și
posibilitatea consumatorului de a se adresa instanței
competente.
g) modul de întocmire și menținere a registrului unic de
evidență a petițiilor adresate de către consumatori.
Raportarea datelor și informațiilor
Art. 17. — Furnizorii au obligația să întocmească și să
înainteze ANRE un raport privind activitatea de informare a
consumatorilor.
Art. 18. — (1) ANRE are dreptul să solicite furnizorilor
completarea, clarificarea, detalierea și/sau exemplificarea, după
caz, a datelor și informațiilor cuprinse în raportul înaintat.
(2) Termenul în care răspunsul de clarificare va fi înaintat
ANRE este de 30 de zile de la data solicitării.
Art. 19. — (1) Raportul se întocmește conform modelului
prevăzut în anexa nr. 2, care face parte integrantă din prezentul
regulament și, împreună cu anexele sale, se transmite la ANRE
anual până cel târziu la data de 31 martie a anului următor
anului pentru care se face raportarea.
(2) Raportul prevăzut la alin. (1) se va transmite atât pe
suport hârtie, cât și în format electronic, prin e-mail, la adresa
anre@anre.ro.
Art. 20. — ANRE înregistrează în baza de date proprie datele
și informațiile obținute și le face publice.
Art. 21. — ANRE poate solicita furnizorilor accesul la datele
și informațiile raportate, în vederea verificării acestora.

CAPITOLUL III
Costuri
Art. 22. — (1) Costurile justificate aferente activității de
informare prevăzute în prezentul regulament vor fi recunoscute
la fundamentarea prețurilor și a tarifelor reglementate din
domeniul energiei electrice, în limita a maximum 1% din
costurile proprii anuale, aferente activității de furnizare
reglementată, în conformitate cu prevederile reglementărilor
ANRE în materie.
(2) Costurile justificate aferente activității de informare
prevăzute în prezentul regulament vor fi recunoscute la
fundamentarea prețurilor și a tarifelor reglementate din domeniul
gazelor naturale, în limita a maximum 0,5% din valoarea
costurilor operaționale anuale, aferente activității de furnizare
reglementată, în conformitate cu prevederile reglementărilor
ANRE în materie.
CAPITOLUL IV
Contravenții
Art. 23. — (1) Neîndeplinirea sau îndeplinirea
necorespunzătoare a obligațiilor prevăzute în prezentul
regulament constituie contravenție, în conformitate cu
dispozițiile art. 86 alin. (1) lit. h) din Legea energiei electrice
nr. 13/2007, cu modificările și completările ulterioare, și ale
art. 109 pct. 22 din Legea gazelor nr. 351/2004, cu modificările
și completările ulterioare.
(2) Contravențiile se constată și se sancționează conform
dispozițiilor Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.

ANEXA Nr. 1
la regulament

DREPTUL LA INFORMARE

al consumatorului de energie electrică/gaze naturale
Stimați consumatori,
Prin lege, aveți dreptul de a fi informat, în relația dumneavoastră cu ................................ .
(denumirea furnizorului)

Aveți dreptul să cereți și să primiți, gratuit, înainte de semnarea contractului de furnizare, o copie a acestuia și a condițiilorstandard de furnizare a serviciului, după caz.
Înainte de semnarea contractului de furnizare, .................................. are obligația de a vă pune la dispoziție, în scris,
(denumirea furnizorului)

următoarele informații:
— etapele și documentele necesare pentru încheierea unui contract de furnizare;
— ofertele tip pentru care puteți opta, după caz;
— contractul corespunzător ofertei alese, după caz;
— prețurile și tarifele practicate.
Verificați înainte de semnare dacă în contractul primit sunt incluse cel puțin următoarele informații:
— identitatea și adresa furnizorului;
— serviciul furnizat, nivelurile de calitate a serviciului oferit și continuitatea în alimentare, precum și termenul de începere
a derulării contractului;
— prețul/tariful aplicabil;
— durata contractului, condițiile de reînnoire/prelungire a contractului și de întrerupere temporară a alimentării cu energie
electrică/gaze naturale, dreptul de denunțare unilaterală a contractului;
— compensațiile/despăgubirile și modalitatea de rambursare aplicabilă în caz de nerespectare a nivelurilor de calitate a
serviciului prevăzut prin contract, după caz;
— penalitățile pe care trebuie să le plătiți dacă nu respectați prevederile contractuale.
Furnizorul dumneavoastră, ................................., are obligația de a vă oferi, la cerere, un extras tipărit al procedurii de
(denumirea furnizorului)

înregistrare, investigare și soluționare a petițiilor primite de la consumatori.

13

MONITORUL OFICIAL AL ROMÂNIEI, PARTEA I, Nr. 793/20.XI.2009

Furnizorul dumneavoastră, ................................., este obligat să vă informeze în legătură cu orice modificări ale prețurilor,
(denumirea furnizorului)

modului de facturare, de încasare sau ale altor condiții din contract, în mod direct și în timp util, într-un mod transparent și ușor de
înțeles.
Dacă nu sunteți de acord cu modificările anunțate, aveți dreptul de a renunța la contract fără a plăti despăgubiri, respectând
prevederile contractuale și legale în vigoare.
Dacă dreptul dumneavoastră de a fi informat vă este încălcat, vă puteți adresa Autorității Naționale de Reglementare în
Domeniul Energiei — ANRE.
AUTORITATEA NAȚIONALĂ DE REGLEMENTARE ÎN DOMENIUL ENERGIEI
str. Constantin Nacu nr. 3, sectorul 2, București, România
telefon: 021.327.81.00; fax: 021.312.43.65
număr gratuit: 0800800410 (apelabil numai în rețeaua Romtelecom)
e-mail: info@anre.ro; website: www.anre.ro

ANEXA Nr. 2
la regulament

RAPORT

privind activitatea de informare a consumatorilor
I
Domeniul și modalitățile alese pentru desfășurarea acțiunilor de informare a consumatorilor
Nr.
crt.

Domeniu

Nr.
acțiuni

Modalitate

1.
2.
II
Numărul consumatorilor care se informează
Compartimentul
de informare

Pagina de internet

Număr apeluri primite
la numărul telefonic dedicat consumatorilor

III
Primele 5 subiecte cele mai des întâlnite în apelurile telefonice ale consumatorilor,
primite la numărul dedicat consumatorilor și sinteza modului de rezolvare a acestora
Nr.
crt.

Subiect

Sinteza
modului de rezolvare

1.
2.
3.
4.
5.
IV
Primele 5 subiecte cele mai des întâlnite în petițiile scrise ale consumatorilor
și sinteza modului de soluționare a acestora
Nr.
crt.

1.
2.
3.
4.
5.

Subiect

Sinteza
modului de rezolvare

14

MONITORUL OFICIAL AL ROMÂNIEI, PARTEA I, Nr. 793/20.XI.2009

MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli modificat pe anul 2009
al Autorității Feroviare Române — AFER
În temeiul prevederilor art. 16 alin. (1) lit. e) din Legea nr. 500/2002 privind finanțele publice, cu modificările și completările
ulterioare, ale art. 8 alin. (2) din Hotărârea Guvernului nr. 626/1998 privind organizarea și funcționarea Autorității Feroviare Române —
AFER, cu modificările și completările ulterioare, și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — (1) Se aprobă bugetul de venituri și cheltuieli
modificat pe anul 2009 al Autorității Feroviare Române — AFER,
care funcționează în subordinea Ministerului Transporturilor și
Infrastructurii, finanțată din venituri proprii, prevăzut în anexa
care face parte integrantă din prezentul ordin.
(2) Defalcarea pe trimestre a indicatorilor prevăzuți în bugetul
de venituri și cheltuieli al Autorității Feroviare Române se aprobă
de către Consiliul de conducere al acesteia.
Art. 2. — (1) Cheltuielile totale aferente veniturilor înscrise
în bugetul de venituri și cheltuieli al Autorității Feroviare
Române — AFER reprezintă limite maxime, care nu pot fi
depășite decât în cazuri justificate și numai cu aprobarea
ministrului transporturilor și infrastructurii.

(2) În cazul în care în execuție se înregistrează nerealizări
ale veniturilor aprobate, Autoritatea Feroviară Română — AFER
poate efectua cheltuieli proporțional cu gradul de realizare a
veniturilor.
Art. 3. — Ordinul ministrului transporturilor și infrastructurii
nr. 837/2009 privind aprobarea bugetului de venituri și cheltuieli
modificat pe anul 2009 al Autorității Feroviare Române — AFER,
publicat în Monitorul Oficial al României, Partea I, nr. 545 din
5 august 2009, se abrogă.
Art. 4. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu
București, 12 noiembrie 2009.
Nr. 1.171.

ANEXĂ*)

MINISTERUL TRANSPORTURILOR ȘI INFRASTRUCTURII
B U G E T U L D E V E N I T U R I Ș I C H E LT U I E L I

modificat pe anul 2009 al Autorității Feroviare Române — AFER

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 793/20.XI.2009

15

16

MONITORUL OFICIAL AL ROMÂNIEI, PARTEA I, Nr. 793/20.XI.2009

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 793/20.XI.2009 conține 16 pagini.

Prețul: 3,20 lei

&JUYDGY|435155]
ISSN 1453—4495

