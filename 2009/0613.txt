Anul 177 (XXI) — Nr 613

PARTEA I

LEGI, DECRETE, HOTĂRÂRI ȘI ALTE ACTE

Joi, 10 septembrie 2009

SUMAR

Nr.

38.

39.

40.

946.

964.

Pagina
HOTĂRÂRI ALE CAMEREI DEPUTAȚILOR
— Hotărâre privind prelungirea termenului pentru
depunerea raportului de către Comisia parlamentară
de anchetă privind situația sistemelor de irigații,
precum și a altor sectoare de îmbunătățiri funciare ....
— Hotărâre privind prelungirea termenului pentru
depunerea raportului de către Comisia parlamentară
de anchetă pentru verificarea modului în care a fost
atribuit de către Ministerul Mediului contractul privind
ăCampania de promovare a Programului Operațional
Sectorial Mediu, Lot II — Difuzare/Publicare” la data
de 28 aprilie 2009, prin negociere fără anunț de
participare ..................................................................
— Hotărâre privind modificarea Hotărârii Camerei
Deputaților nr. 43/2008 pentru aprobarea componenței
nominale a comisiilor permanente ale Camerei
Deputaților ..................................................................
HOTĂRÂRI ALE GUVERNULUI ROMÂNIEI
— Hotărâre privind suplimentarea bugetului
Ministerului Apărării Naționale din Fondul de rezervă
bugetară la dispoziția Guvernului, prevăzut în bugetul
de stat pe anul 2009 ..................................................
— Hotărâre pentru modificarea și completarea
Hotărârii Guvernului nr. 172/2003 privind adaptări
instituționale în perspectiva aderării României la
NATO, inclusiv organizarea și funcționarea
reprezentării României la Cartierul general al NATO și
la Comandamentul Suprem al Forțelor Aliate din
Europa — SHAPE ......................................................

Nr.

Pagina

987. — Hotărâre privind organizarea și desfășurarea la
București, în perioada 27 septembrie—2 octombrie
2009, a întâlnirii Grupului de lucru NATO pe teme de
audiovizual militar ......................................................

4–5

2
DECIZII ALE PRIMULUI-MINISTRU
606. — Decizie privind înlocuirea unui membru al Comisiei
speciale de retrocedare..............................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2

3

3

4

914. — Ordin al ministrului transporturilor și infrastructurii
pentru aprobarea formei și conținutului documentelor
de certificare a aeroporturilor civile internaționale sau
deschise traficului internațional, a procedurilor
specifice de acordare, respingere sau revocare a
certificării, precum și a formularului de cerere și a
documentației aferente ..............................................

6–7

1.104. — Ordin al ministrului mediului pentru aprobarea
modelului autorizației privind activitățile de utilizare în
condiții de izolare a microorganismelor modificate
genetic........................................................................

8–9

1.540. — Ordin al ministrului muncii, familiei și protecției
sociale pentru aprobarea bugetelor de venituri și
cheltuieli pe anul 2009 ale institutelor naționale de
cercetare-dezvoltare din coordonarea Ministerului
Muncii, Familiei și Protecției Sociale ..........................

10–16

2

MONITORUL OFICIAL AL ROMÂNIEI, PARTEA I, Nr. 613/10.IX.2009

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind prelungirea termenului pentru depunerea raportului
de către Comisia parlamentară de anchetă privind situația sistemelor de irigații,
precum și a altor sectoare de îmbunătățiri funciare
În temeiul prevederilor art. 77 din Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Termenul de depunere a raportului prevăzut
la art. 8 alin. (2) din Hotărârea Camerei Deputaților nr. 31/2009
pentru înființarea unei comisii parlamentare de anchetă privind
situația sistemelor de irigații, precum și a altor sectoare de

îmbunătățiri funciare, publicată în Monitorul Oficial al României,
Partea I, nr. 448 din 30 iunie 2009, se prelungește până la data
de 12 septembrie 2009.

Această hotărâre a fost adoptată de Camera Deputaților în ședința din data de 8 septembrie 2009, cu respectarea
prevederilor art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 8 septembrie 2009.
Nr. 38.

PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind prelungirea termenului pentru depunerea raportului
de către Comisia parlamentară de anchetă pentru verificarea modului în care a fost atribuit
de către Ministerul Mediului contractul privind ăCampania de promovare
a Programului Operațional Sectorial Mediu, Lot II — Difuzare/Publicare” la data de 28 aprilie 2009,
prin negociere fără anunț de participare
În temeiul art. 77 din Regulamentul Camerei Deputaților, aprobat prin Hotărârea Camerei Deputaților nr. 8/1994, republicat,
cu modificările ulterioare,
Camera Deputaților adoptă prezenta hotărâre.
Articol unic. — Termenul de depunere a raportului prevăzut
la art. 10 alin. (2) din Hotărârea Camerei Deputaților nr. 30/2009
privind înființarea unei comisii parlamentare de anchetă pentru
verificarea modului în care a fost atribuit de către Ministerul
Mediului contractul privind ăCampania de promovare a

Programului Operațional Sectorial Mediu, Lot II — Difuzare/
Publicare” la data de 28 aprilie 2009, prin negociere fără anunț
de participare, publicată în Monitorul Oficial al României,
Partea I, nr. 448 din 30 iunie 2009, se prelungește până la data
de 18 septembrie 2009.

Această hotărâre a fost adoptată de Camera Deputaților în ședința din data de 8 septembrie 2009, cu respectarea
prevederilor art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE

București, 8 septembrie 2009.
Nr. 39.

MONITORUL OFICIAL AL ROMÂNIEI, PARTEA I, Nr. 613/10.IX.2009

3

PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea Hotărârii Camerei Deputaților nr. 43/2008
pentru aprobarea componenței nominale a comisiilor permanente ale Camerei Deputaților
În temeiul art. 42 și al art. 60 alin. (1) din Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 43/2008 pentru aprobarea componenței nominale a
comisiilor permanente ale Camerei Deputaților, publicată în
Monitorul Oficial al României, Partea I, nr. 875 din

23 decembrie 2008, cu modificările ulterioare, se modifică
după cum urmează:
— încetează calitatea de membru al Comisiei pentru politică
economică, reformă și privatizare a domnului deputat Atanasiu
Teodor, aparținând Grupului parlamentar al PNL.

Această hotărâre a fost adoptată de Camera Deputaților în ședința din data de 8 septembrie 2009, cu respectarea
prevederilor art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 8 septembrie 2009.
Nr. 40.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind suplimentarea bugetului Ministerului Apărării Naționale din Fondul de rezervă bugetară
la dispoziția Guvernului, prevăzut în bugetul de stat pe anul 2009
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Apărării Naționale pe anul 2009 din Fondul de rezervă bugetară
la dispoziția Guvernului cu suma de 4.000 mii lei, la capitolul 84
ăTransporturi”, subcapitolul 06, paragraful 03 ăZboruri speciale”,
titlul 40 ăSubvenții”, articolul bugetar 02 ăSubvenții pe activități”,

pentru suplimentarea bugetului de venituri și cheltuieli al
Companiei Române de Aviație ROMAVIA — R.A. pe anul 2009.
Art. 2. — Ministerul Finanțelor Publice este autorizat să
introducă, la propunerea ordonatorului de credite, modificările
corespunzătoare în structura bugetului de stat și în volumul și
structura bugetului Ministerului Apărării Naționale pe anul 2009.

PRIM-MINISTRU

EMIL BOC
Contrasemnează:
Ministrul apărării naționale,
Mihai Stănișoară
Ministrul finanțelor publice,
Gheorghe Pogea
București, 19 august 2009.
Nr. 946.

4

MONITORUL OFICIAL AL ROMÂNIEI, PARTEA I, Nr. 613/10.IX.2009
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 172/2003 privind adaptări instituționale
în perspectiva aderării României la NATO, inclusiv organizarea și funcționarea reprezentării
României la Cartierul general al NATO și la Comandamentul Suprem al Forțelor Aliate
din Europa — SHAPE
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 172/2003 privind adaptări
instituționale în perspectiva aderării României la NATO, inclusiv
organizarea și funcționarea reprezentării României la Cartierul
general al NATO și la Comandamentul Suprem al Forțelor Aliate
din Europa — SHAPE, publicată în Monitorul Oficial al
României, Partea I, nr. 121 din 26 februarie 2003, cu modificările
ulterioare, se modifică și se completează după cum urmează:
1. La articolul 11, alineatul (2) se modifică și va avea
următorul cuprins:
ă(2) În rezolvarea atribuțiilor de serviciu, șeful Reprezentanței
militare este ajutat de un locțiitor.”
2. La articolul 23, după alineatul (2) se introduce un nou
alineat, alineatul (21), cu următorul cuprins:
ă(21) Pentru personalul care încadrează funcții la
Reprezentanța Statului Major General la SHAPE, cu excepția

reprezentantului Statului Major General la SHAPE, baremul
lunar de cazare nu poate depăși suma de 2.000 euro.”
3. Anexele nr. 2 a), 2 b), 3 a) și 3 b) se modifică și se
înlocuiesc cu anexele nr. 1—4, care fac parte integrantă din
prezenta hotărâre.
Art. II. — Anexele nr. 1—4*) se comunică Ministerului
Afacerilor Externe, Ministerului Apărării Naționale, Serviciului
Român de Informații, Serviciului de Informații Externe,
Ministerului Administrației și Internelor și Oficiului Registrului
Național al Informațiilor Secrete de Stat.
Art. III. — Prezenta hotărâre intră în vigoare la data de
1 octombrie 2009.

PRIM-MINISTRU

EMIL BOC
Contrasemnează:
Ministrul apărării naționale,
Mihai Stănișoară
p. Ministrul afacerilor externe,
Bogdan Mazuru,
secretar de stat
Ministrul muncii, familiei și protecției sociale,
Marian Sârbu
Directorul Serviciului Român de Informații,
George-Cristian Maior
Directorul general al Oficiului Registrului Național
al Informațiilor Secrete de Stat,
Marius Petrescu
Ministrul finanțelor publice,
Gheorghe Pogea
București, 26 august 2009.
Nr. 964.
*) Anexele nr. 1—4 nu se publică, fiind clasificate potrivit legii.

GUVERNUL ROMÂNIEI

HOTĂRÂRE
privind organizarea și desfășurarea la București, în perioada 27 septembrie—2 octombrie 2009,
a întâlnirii Grupului de lucru NATO pe teme de audiovizual militar
În temeiul art. 108 din Constituția României, republicată, și al art. 4 alin. (5) din Ordonanța Guvernului nr. 80/2001 privind
stabilirea unor normative de cheltuieli pentru autoritățile administrației publice și instituțiile publice, aprobată cu modificări prin
Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă organizarea și desfășurarea la
București, în perioada 27 septembrie—2 octombrie 2009, a
întâlnirii Grupului de lucru NATO pe teme de audiovizual militar.

Art. 2. — În scopul participării la activitățile prevăzute la
art. 1, se aprobă invitarea în țară a unui număr de 100 de
personalități străine, prin derogare de la prevederile cap. II

MONITORUL OFICIAL AL ROMÂNIEI, PARTEA I, Nr. 613/10.IX.2009
pct. 2 și pct. 5 lit. C din Normele privind organizarea în țară a
acțiunilor de protocol și a unor manifestări cu caracter culturalștiințific, precum și cheltuielile ce se pot efectua în acest scop de
către instituțiile publice, aprobate prin Hotărârea Guvernului
nr. 552/1991, cu modificările ulterioare.
Art. 3. — Cheltuielile de protocol necesare organizării și
desfășurării activităților prevăzute la art. 1 se stabilesc prin
normative proprii, potrivit art. 1 alin. (3) din Ordonanța

Guvernului nr. 80/2001 privind stabilirea unor normative de
cheltuieli pentru autoritățile administrației publice și instituțiile
publice, aprobată cu modificări prin Legea nr. 247/2002, cu
modificările și completările ulterioare.
Art. 4. — Cheltuielile determinate de organizarea și
desfășurarea activităților prevăzute la art. 1, în valoare de
35.000 lei, se suportă din bugetul aprobat Ministerului Apărării
Naționale pe anul 2009.

PRIM-MINISTRU

EMIL BOC
Contrasemnează:
Ministrul apărării naționale,
Mihai Stănișoară
Ministrul afacerilor externe,
Cristian Diaconescu
Ministrul finanțelor publice,
Gheorghe Pogea
București, 2 septembrie 2009.
Nr. 987.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind înlocuirea unui membru al Comisiei speciale
de retrocedare
Având în vedere propunerea formulată de ministrul justiției și libertăților
cetățenești prin Scrisoarea nr. 87.828/2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al pct. 2 din anexa nr. 2 la Hotărârea Guvernului nr. 1.164/2002 pentru aprobarea
Normelor metodologice de aplicare a Ordonanței de urgență a Guvernului
nr. 94/2000 privind retrocedarea unor bunuri imobile care au aparținut cultelor
religioase din România, aprobată cu modificări și completări prin Legea
nr. 501/2002, precum și pentru stabilirea unor măsuri privind organizarea și
funcționarea Comisiei speciale de retrocedare, cu modificările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul
Cătălin-Bogdan Găureanu, membru al Comisiei speciale de retrocedare, este
înlocuit de doamna Constantinovici Rodica, secretar de stat în cadrul Ministerului
Justiției și Libertăților Cetățenești.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 8 septembrie 2009.
Nr. 606.

5

6

MONITORUL OFICIAL AL ROMÂNIEI, PARTEA I, Nr. 613/10.IX.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru aprobarea formei și conținutului documentelor de certificare a aeroporturilor civile
internaționale sau deschise traficului internațional, a procedurilor specifice de acordare,
respingere sau revocare a certificării, precum și a formularului de cerere
și a documentației aferente
Pentru îndeplinirea atribuțiilor ce revin Ministerului Transporturilor și Infrastructurii, ca autoritate de stat în domeniul
transporturilor,
în aplicarea prevederilor art. 1 alin. (4) și ale art. 6 alin. (2) din Hotărârea Guvernului nr. 791/2009 privind condițiile pentru
certificarea aeroporturilor civile internaționale sau deschise traficului aerian internațional, precum și ale art. 5 alin. (4) din Hotărârea
Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările ulterioare,
ministrul transporturilor și infrastructurii emite următorul ordin:
Art. 1. — (1) În vederea obținerii unui certificat de aeroport
internațional sau deschis traficului internațional, administratorul
aeroportului în cauză trebuie să depună o cerere în acest sens
la Ministerul Transporturilor și Infrastructurii, adresată Direcției
generale infrastructură și transport aerian.
(2) Formularul de cerere este prezentat în anexa care face
parte integrantă din prezentul ordin.
Art. 2. — Cererea pentru acordarea certificatului va fi însoțită
de următoarele documente:
a) un raport de autoevaluare privind modul de îndeplinire a
condițiilor cuprinse, după caz, în anexa nr. 1 sau anexa nr. 2 la
Hotărârea Guvernului nr. 791/2009 privind condițiile pentru
certificarea aeroporturilor civile internaționale sau deschise
traficului aerian internațional; acesta va fi însoțit cel puțin de o
copie după certificatul valabil de autorizare al aeroportului emis
de Regia Autonomă ăAutoritatea Aeronautică Civilă Română” și
de o prezentare schematică a fluxurilor de pasageri și marfă;
b) copie după certificatul de înregistrare a aeroportului, ca
operator economic, în registrul comerțului din România;
c) dovada faptului că semnatarul cererii are calitatea de
administrator al aeroportului;
d) copie de pe cel mai recent raport managerial intern, care
să conțină o prezentare detaliată a activităților specifice pe o
perioadă de cel puțin un an, inclusiv date statistice privind traficul
aeroportuar pe destinații;
e) informații referitoare la asigurarea serviciilor de handling la
sol; în acest scop, se va preciza, pentru fiecare serviciu de
handling cuprins în anexa nr. 1 la Reglementarea aeronautică
civilă română privind autorizarea agenților aeronautici de
handling — RACR-AD-AAH, ediția 1/2008, aprobată prin Ordinul
ministrului transporturilor nr. 1.245/2008, dacă acesta este
asigurat pe aeroport, iar în caz afirmativ se vor oferi detalii
despre agentul/agenții aeronautic/aeronautici de handling
autorizați care îl prestează;
f) traficul aeroportuar prognozat, detaliat pe rute, număr de
pasageri, tone marfă, pe o perioadă de cel puțin 2 ani;
g) planul de afaceri pe următorii 2 ani, cu accent pe
programele de dezvoltare și modernizare avute în vedere și
sursele de finanțare ale acestora, pe modul de furnizare și
dezvoltare a facilităților și serviciilor oferite.
Art. 3. — (1) Procesul de evaluare a aeroportului de către
comisia de evaluare numită în acest scop include verificarea la
sediul aeroportului a modului de îndeplinire a cerințelor
specifice.

(2) Pe parcursul procesului de evaluare, administratorul
aeroportului are următoarele obligații:
— de a asigura spațiile și facilitățile necesare pentru buna
desfășurare a activității comisiei;
— de a asigura accesul membrilor comisiei de evaluare în
perimetrul aeroportuar, în zonele relevante pentru procesul de
evaluare;
— de a furniza toate informațiile și documentele relevante,
solicitate de membrii comisiei.
Art. 4. — În baza raportului întocmit de comisia de evaluare,
ministrul transporturilor și infrastructurii decide:
a) certificarea aeroportului ca fiind aeroport internațional sau
deschis traficului internațional, caz în care se emite în acest
sens ordinul ministrului transporturilor și infrastructurii, care se
publică în Monitorul Oficial al României, Partea I, și reprezintă
documentul de certificare;
b) respingerea cererii de certificare ca aeroport internațional
sau deschis traficului internațional, caz în care decizia va fi
comunicată solicitantului în scris, însoțită de motivele care stau
la baza ei, în termen de 5 zile de la luarea acesteia.
Art. 5. — (1) Contestațiile împotriva unei decizii de
neacordare a certificatului de aeroport internațional sau deschis
traficului internațional se adresează de către administratorul
aeroportului în cauză ministrului transporturilor și infrastructurii
în termen de 5 zile de la data primirii deciziei.
(2) În termen de 30 de zile de la data depunerii contestației
ministrul
transporturilor
și
infrastructurii
comunică
administratorului aeroportului modul de soluționare a acesteia.
Art. 6. — (1) În situația în care se decide reevaluarea unui
aeroport internațional sau deschis traficului internațional,
această decizie va fi comunicată administratorului aeroportului
în cauză cu cel puțin 5 zile înaintea demarării procedurii de
reevaluare.
(2) Prevederile art. 3 se aplică și procesului de reevaluare a
unui aeroport.
Art. 7. — (1) În situația în care se decide revocarea
documentului de certificare, în baza prevederilor art. 10 alin. (2)
din Hotărârea Guvernului nr. 791/2009, această decizie se
comunică administratorului aeroportului în cauză în scris,
însoțită de motivele care stau la baza ei, în termen de 5 zile de
la luarea acesteia.
(2) Prevederile art. 5 se aplică și deciziei de revocare a
documentului de certificare.
(3) În situația menținerii deciziei de revocare după expirarea
termenelor prevăzute la art. 5, se emite ordinul ministrului

7

MONITORUL OFICIAL AL ROMÂNIEI, PARTEA I, Nr. 613/10.IX.2009
transporturilor și infrastructurii de revocare a certificării, care se
publică în Monitorul Oficial al României, Partea I.
Art. 8. — Regia Autonomă ăAutoritatea Aeronautică Civilă
Română” va asigura publicarea în documentul de informare
aeronautică AIP — ROMÂNIA a listei aeroporturilor certificate
ca aeroporturi internaționale sau deschise traficului internațional,
precum și actualizarea acestei liste în mod operativ.

Art. 9. — Toate aeroporturile civile, Regia Autonomă
ăAutoritatea Aeronautică Civilă Română” și Direcția generală
infrastructură și transport aerian din cadrul Ministerului
Transporturilor și Infrastructurii vor duce la îndeplinire
prevederile prezentului ordin.
Art. 10. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu

București, 4 septembrie 2009.
Nr. 914.

ANEXĂ

.................................................
(antetul organizației solicitantului)

Nr. ................../....................

CERERE

pentru evaluarea aeroportului în scopul certificării ca aeroport internațional
sau deschis traficului internațional
1. Denumirea aeroportului, sediul, numerele de telefon, fax, e-mail
.........................................................................................................................................................
.........................................................................................................................................................
2. Tipul de organizație
.........................................................................................................................................................
(societate comercială pe acțiuni sau cu răspundere limitată, regie autonomă, instituție publică)

3. Numărul de înregistrare al operatorului economic în registrul comerțului ..................................
4. Numărul certificatului de autorizare emis de Regia Autonomă ăAutoritatea Aeronautică Civilă
Română” și data expirării acestuia
.........................................................................................................................................................
Subsemnatul, ..........................................., în calitate de administrator al ........................................,
(denumirea aeroportului)

solicit evaluarea aeroportului în vederea certificării acestuia ca fiind ........................................................ .
(internațional/deschis traficului internațional)

Data ...........................
Semnătura autorizată

8

MONITORUL OFICIAL AL ROMÂNIEI, PARTEA I, Nr. 613/10.IX.2009

MINISTERUL MEDIULUI

ORDIN
pentru aprobarea modelului autorizației privind activitățile de utilizare în condiții de izolare
a microorganismelor modificate genetic
Văzând Referatul de aprobare nr. 105.530/SM din 22 iunie 2009,
având în vedere prevederile art. 11 alin. (7) și ale art. 13 alin. (2) din Ordonanța de urgență a Guvernului nr. 44/2007
privind utilizarea în condiții de izolare a microorganismelor modificate genetic, aprobată cu modificări prin Legea nr. 3/2008,
în temeiul art. 5 alin. (7) din Hotărârea Guvernului nr. 57/2009 privind organizarea și funcționarea Ministerului Mediului,
ministrul mediului emite următorul ordin.
Art. 1. — Se aprobă modelul autorizației privind activitățile
de utilizare în condiții de izolare a microorganismelor modificate
genetic, prevăzut în anexa care face parte integrantă din
prezentul ordin.
Art. 2. — Autorizația privind activitățile de utilizare în condiții
de izolare a microorganismelor modificate genetic se emite, în

limba română și engleză, de către Agenția Națională pentru
Protecția Mediului, în calitate de autoritate competentă.
Art. 3. — Varianta în limba engleză a autorizației se publică
pe pagina de internet a autorității competente.
Art. 4. — Prezentul ordin se publică în Monitorul Oficial al
României, Partea I.

Ministrul mediului,
Nicolae Nemirschi

București, 18 august 2009.
Nr. 1.104.

ANEXĂ

Modelul autorizației privind activitățile de utilizare în condiții de izolare a microorganismelor modificate genetic
Antet Agenția Națională pentru Protecția Mediului
AUTORIZAȚIE

nr. xxx din zz/ll/aaaa
pentru utilizarea în condiții de izolare a microorganismelor modificate genetic,
în scopul ...........................................................................
În baza Notificării .......................................................................................................................................................................
............................................................................................................................................................................................................,
transmisă de ......................................................................................................................................................................................,
înregistrată la Agenția Națională pentru Protecția Mediului cu nr. xxx din zz/ll/aaaa și primind numărul european de
înregistrare ../RO/../.., precum și a următoarelor avize:

Numărul și data avizului Comisiei pentru Securitate Biologică

Numărul și data avizelor autorităților responsabile în domeniu

în urma îndeplinirii procedurii de informare și consultare a publicului și a statelor membre,
în baza Ordonanței de urgență a Guvernului nr. 44/2007 privind utilizarea în condiții de izolare a microorganismelor
modificate genetic, aprobată cu modificări prin Legea nr. 3/2008,
în baza Hotărârii Guvernului nr. 459/2005 privind reorganizarea și funcționarea Agenției Naționale pentru Protecția
Mediului, cu modificările ulterioare,

9

MONITORUL OFICIAL AL ROMÂNIEI, PARTEA I, Nr. 613/10.IX.2009
Agenția Națională pentru Protecția Mediului (A.N.P.M.), în calitate de autoritate competentă, emite următoarea:
AUTORIZAȚIE

Date de identificare a notificatorului
Orașul/Țara

Numele beneficiarului
Sediul

Telefon/Fax/E-mail

Persoana de contact

Numărul de înregistrare în registrul comerțului
Funcția

Numele și prenumele

Caracteristicile microorganismului modificat genetic

Descrierea microorganismului modificat genetic

Clasa de izolare
I

Utilizarea de tip

II

A

III

Grupa microorganismului modificat genetic
IV

sau

I

II

III

IV

B

Condiții și responsabilități privind desfășurarea activității*

Măsuri de biosecuritate/Planuri de urgență în caz de accident**

Durata de valabilitate
De la

Până la
......................................................................

* Condițiile și responsabilitățile privind desfășurarea activităților de utilizare în condiții de izolare a microorganismelor modificate genetic le cuprind pe
cele prevăzute la art. 13 alin. (2) lit. d), h) și i) din Ordonanța de urgență a Guvernului nr. 44/2007 privind utilizarea în condiții de izolare a microorganismelor
modificate genetic, aprobată cu modificări prin Legea nr. 3/2008.
** Documente care însoțesc autorizația și fac parte integrantă din aceasta.

Prezentul document a fost întocmit în două exemplare originale, unul pentru beneficiar și unul pentru autoritatea competentă.

10

MONITORUL OFICIAL AL ROMÂNIEI, PARTEA I, Nr. 613/10.IX.2009

MINISTERUL MUNCII, FAMILIEI ȘI PROTECȚIEI SOCIALE

ORDIN
pentru aprobarea bugetelor de venituri și cheltuieli pe anul 2009 ale institutelor naționale
de cercetare-dezvoltare din coordonarea Ministerului Muncii, Familiei și Protecției Sociale
Având în vedere referatul de aprobare a bugetelor de venituri și cheltuieli pe anul 2009 ale institutelor naționale de
cercetare-dezvoltare, avizat de Ministerul Finanțelor Publice,
în conformitate cu prevederile art. 12 din Hotărârea Guvernului nr. 11/2009 privind organizarea și funcționarea Ministerului
Muncii, Familiei și Protecției Sociale, cu modificările și completările ulterioare,
în temeiul prevederilor art. 24 alin. (2) din Ordonanța Guvernului nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea nr. 324/2003, cu modificările și completările ulterioare,
ministrul muncii, familiei și protecției sociale emite prezentul ordin.
Art. 1. — Se aprobă bugetele de venituri și cheltuieli pe anul
2009 ale Institutului Național de Cercetare Științifică în Domeniul
Muncii și Protecției Sociale —- INCSMPS București și Institutului
Național de Cercetare-Dezvoltare pentru Protecția Muncii
ăAlexandru Darabont”, institute aflate în coordonarea
Ministerului Muncii, Familiei și Protecției Sociale, prevăzute în
anexele nr. 1 și 2*), care fac parte integrantă din prezentul ordin.
Art. 2. — (1) Cheltuielile totale aferente veniturilor înscrise în
bugetele de venituri și cheltuieli prevăzute la art. 1 reprezintă
limite maxime ce nu pot fi depășite.

(2) În cazul în care în execuție se înregistrează nerealizări
ale veniturilor aprobate, institutele naționale de cercetaredezvoltare vor efectua cheltuieli în funcție de realizarea
veniturilor, cu încadrarea în indicatorii de eficiență aprobați.
Art. 3. — Institutele naționale de cercetare-dezvoltare din
coordonarea Ministerului Muncii, Familiei și Protecției Sociale
vor duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Marian Sârbu

București, 28 august 2009.
Nr. 1.540.

*) Anexele nr. 1 și 2 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 613/10.IX.2009

11
ANEXA Nr. 1

MINISTERUL MUNCII, FAMILIEI ȘI PROTECȚIEI SOCIALE
INSTITUTUL NAȚIONAL DE CERCETARE ȘTIINȚIFICĂ
ÎN DOMENIUL MUNCII ȘI PROTECȚIEI SOCIALE — INCSMPS BUCUREȘTI
B U G E T U L D E V E N I T U R I Ș I C H E LT U I E L I
P E A N U L 2009

12

MONITORUL OFICIAL AL ROMÂNIEI, PARTEA I, Nr. 613/10.IX.2009

MONITORUL OFICIAL AL ROMÂNIEI, PARTEA I, Nr. 613/10.IX.2009

13

14

MONITORUL OFICIAL AL ROMÂNIEI, PARTEA I, Nr. 613/10.IX.2009
ANEXA Nr. 2

MINISTERUL MUNCII, FAMILIEI ȘI PROTECȚIEI SOCIALE
INSTITUTUL NAȚIONAL DE CERCETARE-DEZVOLTARE
PENTRU PROTECȚIA MUNCII ăALEXANDRU DARABONT”
B U G E T U L D E V E N I T U R I Ș I C H E LT U I E L I
P E A N U L 2009

MONITORUL OFICIAL AL ROMÂNIEI, PARTEA I, Nr. 613/10.IX.2009

15

16

MONITORUL OFICIAL AL ROMÂNIEI, PARTEA I, Nr. 613/10.IX.2009

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 613/10.IX.2009 conține 16 pagini.

Prețul: 3,20 lei

&JUYDGY|433359]
ISSN 1453—4495

