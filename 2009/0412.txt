PARTEA I

Anul 177 (XXI) — Nr. 412

LEGI, DECRETE, HOTĂRÂRI ȘI ALTE ACTE

Miercuri, 17 iunie 2009

SUMAR

Nr.

Pagina

Nr.
ORDONANȚE ȘI HOTĂRÂRI
ALE GUVERNULUI ROMÂNIEI

DECIZII
2.

— Decizie privind asigurarea conducerii Senatului în
perioada 21—27 iunie 2009 ......................................

2

65.

DECIZII ALE CURȚII CONSTITUȚIONALE
Decizia nr. 711 din 7 mai 2009 referitoare la excepția de
neconstituționalitate a dispozițiilor art. 20 din Ordonanța
Guvernului nr. 137/2000 privind prevenirea și sancționarea
tuturor formelor de discriminare ........................................
Decizia nr. 712 din 7 mai 2009 referitoare la excepția de
neconstituționalitate a dispozițiilor art. 8 pct. 39 și
art. 9 alin. (1) din Ordonanța Guvernului nr. 37/2007
privind stabilirea cadrului de aplicare a regulilor privind
perioadele de conducere, pauzele și perioadele de
odihnă ale conducătorilor auto și utilizarea aparatelor
de înregistrare a activității acestora............................
Decizia nr. 713 din 7 mai 2009 referitoare la excepția de
neconstituționalitate a dispozițiilor art. 91 alin. (2) și
art. 60 alin. (4) și (5) din Legea nr. 567/2004 privind
statutul personalului auxiliar de specialitate al
instanțelor judecătorești și al parchetelor de pe lângă
acestea ......................................................................

Pagina

696.
2–4

— Ordonanță de urgență pentru modificarea Ordonanței
Guvernului nr. 85/2004 privind protecția consumatorilor
la încheierea și executarea contractelor la distanță
privind serviciile financiare ........................................

7–8

— Hotărâre privind aprobarea bugetului de venituri
și cheltuieli pe anul 2009 al Regiei Autonome
ăRasirom”....................................................................

8–11

DECIZII ALE PRIMULUI-MINISTRU
564.

4–5

12

ACTE ALE CASEI NAȚIONALE DE ASIGURĂRI
DE SĂNĂTATE
649.

5–6

— Decizie privind constatarea încetării de drept a
raportului de serviciu al doamnei Constanța Pană,
secretar general adjunct la Ministerul Dezvoltării
Regionale și Locuinței ................................................

— Ordin al președintelui Casei Naționale de Asigurări
de Sănătate privind aprobarea Regulilor de validare a
cazurilor spitalizate în regim de spitalizare continuă și
a Metodologiei de evaluare a cazurilor invalidate
pentru care se solicită revalidarea..............................

12–16

2

MONITORUL OFICIAL AL ROMÂNIEI, PARTEA I, Nr. 412/17.VI.2009

DECIZII
PARLAMENTUL ROMÂNIEI
S E N AT U L

DECIZIE
privind asigurarea conducerii Senatului
în perioada 21—27 iunie 2009
În conformitate cu art. 40 alin. (2) din Regulamentul Senatului, aprobat prin
Hotărârea Senatului nr. 28/2005,
președintele Senatului d e c i d e:
Articol unic. — Pe durata absenței din țară a președintelui Senatului, în
perioada 21—27 iunie 2009, conducerea Senatului va fi asigurată de domnul
senator Alexandru Pereș, vicepreședinte al Senatului.
PREȘEDINTELE SENATULUI

MIRCEA-DAN GEOANĂ
București, 15 iunie 2009.
Nr. 2.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 711
din 7 mai 2009

referitoare la excepția de neconstituționalitate a dispozițiilor art. 20 din Ordonanța Guvernului
nr. 137/2000 privind prevenirea și sancționarea tuturor formelor de discriminare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 20 din Ordonanța Guvernului nr. 137/2000
privind prevenirea și sancționarea tuturor formelor de
discriminare, excepție ridicată de Ministerul Justiției în Dosarul
nr. 47.338/3/2007 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, având în vedere Decizia Curții Constituționale
nr. 1.325/2008.

C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2008 pronunțată în Dosarul
nr. 47.338/3/2007, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a dispozițiilor
art. 20 din Ordonanța Guvernului nr. 137/2000 privind prevenirea
și sancționarea tuturor formelor de discriminare, excepție
ridicată de Ministerul Justiției în cauza ce are ca obiect
judecarea unor cereri privind drepturi salariale.
În motivarea excepției de neconstituționalitate, autorul
acesteia susține că art. 20 din Ordonanța Guvernului
nr. 137/2000 este neconstituțional, în raport cu dispozițiile art. 1
alin. (4), art. 126 alin. (6) și art. 146 lit. a) și c) din Constituție, ăîn
măsura în care este interpretat în sensul că se dă în căderea
Consiliului Național pentru Combaterea Discriminării atribuția de
a reține încălcarea principiului egalității în fața legii prin
examinarea și cenzurarea soluțiilor cuprinse în legi, ordonanțe
și acte administrative cu caracter normativ”.
Curtea de Apel București — Secția a VIII-a contencios
administrativ și fiscal apreciază că prevederile art. 20 din
Ordonanța Guvernului nr. 137/2000 sunt neconstituționale, în
măsura în care sunt interpretate că ele conferă Consiliului
Național pentru Combaterea Discriminării prerogativa de a anula

MONITORUL OFICIAL AL ROMÂNIEI, PARTEA I, Nr. 412/17.VI.2009
sau refuza aplicarea unor acte normative, considerând că sunt
discriminatorii.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că excepția de
neconstituționalitate este inadmisibilă, cu referire la Decizia
Curții Constituționale nr. 1.325/2008.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 20 din Ordonanța Guvernului nr. 137/2000 privind
prevenirea și sancționarea tuturor formelor de discriminare,
republicată în Monitorul Oficial al României, Partea I, nr. 99 din
8 februarie 2007, dispoziții care au următorul conținut:
(1) Persoana care se consideră discriminată poate sesiza
Consiliul în termen de un an de la data săvârșirii faptei sau de
la data la care putea să ia cunoștință de săvârșirea ei.
(2) Consiliul soluționează sesizarea prin hotărâre a
Colegiului director prevăzut la art. 23 alin. (1).
(3) Prin cererea introdusă potrivit alin. (1), persoana care se
consideră discriminată are dreptul să solicite înlăturarea
consecințelor faptelor discriminatorii și restabilirea situației
anterioare discriminării.
(4) Colegiul director al Consiliului dispune măsurile specifice
constatării existenței discriminării, cu citarea obligatorie a
părților. Citarea se poate face prin orice mijloc care asigură
confirmarea primirii. Neprezentarea părților nu împiedică
soluționarea sesizării.
(5) Acțiunea de investigare întreprinsă de Colegiul director
se desfășoară la sediul instituției sau în alt loc stabilit de acesta.
(6) Persoana interesată are obligația de a dovedi existența
unor fapte care permit a se presupune existența unei
discriminări directe sau indirecte, iar persoanei împotriva căreia
s-a formulat sesizarea îi revine sarcina de a dovedi că faptele nu
constituie discriminare. În fața Colegiului director se poate
invoca orice mijloc de probă, inclusiv înregistrări audio și video
sau date statistice.
(7) Hotărârea Colegiului director de soluționare a unei
sesizări se adoptă în termen de 90 de zile de la data sesizării și
cuprinde: numele membrilor Colegiului director care au emis
hotărârea, numele, domiciliul sau reședința părților, obiectul
sesizării și susținerile părților, descrierea faptei de discriminare,
motivele de fapt și de drept care au stat la baza hotărârii
Colegiului director, modalitatea de plată a amenzii, dacă este
cazul, calea de atac și termenul în care aceasta se poate
exercita.

3

(8) Hotărârea se comunică părților în termen de 15 zile de la
adoptare și produce efecte de la data comunicării.
(9) Hotărârea Colegiului director poate fi atacată la instanța
de contencios administrativ, potrivit legii.
(10) Hotărârile emise potrivit prevederilor alin. (2) și care nu
sunt atacate în termenul de 15 zile constituie de drept titlu
executoriu.”
Autorul excepției de neconstituționalitate susține că au fost
încălcate dispozițiile art. 1 alin. (4) referitoare la egalitatea în fața
legii, ale art. 126 alin. (6) privind controlul judecătoresc al actelor
administrative și ale art. 146 lit. a) și c) referitoare la atribuțiile
Curții Constituționale.
Examinând excepția de neconstituționalitate, Curtea
constată următoarele:
I. În ceea ce privește criticile de neconstituționalitate
formulate în cauză, Curtea reține că prin Decizia nr. 997/2008,
publicată în Monitorul Oficial al României, Partea I, nr. 774 din
18 noiembrie 2008, s-a pronunțat din perspectiva acelorași critici
de neconstituționalitate cu cele existente în cauza de față. Prin
această decizie a fost admisă excepția de neconstituționalitate,
constatându-se că dispozițiile art. 20 alin. (3) din Ordonanța
Guvernului nr. 137/2000 privind prevenirea și sancționarea
tuturor formelor de discriminare sunt neconstituționale, în
măsura în care sunt interpretate în sensul că acordă Consiliului
Național pentru Combaterea Discriminării competența ca, în
cadrul activității sale jurisdicționale, să anuleze ori să refuze
aplicarea unor acte normative cu putere de lege, considerând
că sunt discriminatorii, și să le înlocuiască cu norme create pe
cale judiciară sau cu prevederi cuprinse în alte acte normative.
Având în vedere cele de mai sus, Curtea constată că — în
ceea ce privește dispozițiile art. 20 alin. (3) din Ordonanța
Guvernului nr. 137/2000 — sunt aplicabile prevederile art. 29
alin. (3) din Legea nr. 47/1992 privind organizarea și
funcționarea Curții Constituționale, referitoare la inadmisibilitatea
excepției de neconstituționalitate în cazul în care prevederile
supuse controlului de constituționalitate au fost constatate ca
fiind neconstituționale printr-o decizie anterioară. Întrucât
încheierea Curții de Apel București — Secția a VIII-a contencios
administrativ și fiscal prin care a fost sesizată Curtea
Constituțională este din 23 iunie 2008, iar decizia Curții
Constituționale prin care a fost admisă excepția de
neconstituționalitate a dispozițiilor art. 20 alin. (3) a fost publicată
la data de 18 noiembrie 2008, excepția de neconstituționalitate
a acestor dispoziții de lege a devenit inadmisibilă.
II. Curtea constată că asupra prevederilor Ordonanței
Guvernului nr. 137/2000 s-a mai pronunțat, însă din perspectiva
altor critici de neconstituționalitate decât cele existente în
cauza de față, prin Decizia nr. 1.325 din 4 decembrie 2008,
publicată în Monitorul Oficial al României, Partea I, nr. 872 din
23 decembrie 2008, decizie prin care a fost admisă excepția de
neconstituționalitate, constatându-se că dispozițiile Ordonanței
Guvernului nr. 137/2000 privind prevenirea și sancționarea
tuturor formelor de discriminare sunt neconstituționale în măsura
în care din acestea se desprinde înțelesul că instanțele
judecătorești au competența să anuleze ori să refuze aplicarea
unor acte normative cu putere de lege, considerând că sunt
discriminatorii, și să le înlocuiască cu norme create pe cale
judiciară sau cu prevederi cuprinse în alte acte normative.
Ținând cont de acestea, Curtea constată că în cauză nu sunt
aplicabile dispozițiile art. 29 alin. (3) din Legea nr. 47/1992
privind organizarea și funcționarea Curții Constituționale,
referitoare la inadmisibilitatea excepției în cazul în care

4

MONITORUL OFICIAL AL ROMÂNIEI, PARTEA I, Nr. 412/17.VI.2009

prevederile supuse controlului de constituționalitate au fost
constatate ca fiind neconstituționale printr-o decizie anterioară,
deoarece criticile autorului excepției sunt diferite față de cele
avute în vedere în Decizia Curții Constituționale nr. 1.325/2008.

În consecință, analizând criticile formulate referitoare la
alin. (1), (2), (4) — (10) ale art. 20 din Ordonanța Guvernului
nr. 137/2000, Curtea reține că acestea sunt neîntemeiate, așa
cum a statuat prin Decizia nr. 997/2008.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a dispozițiilor art. 20 alin. (3) din Ordonanța
Guvernului nr. 137/2000 privind prevenirea și sancționarea tuturor formelor de discriminare, excepție ridicată de Ministerul Justiției
în Dosarul nr. 47.338/3/2007 al Curții de Apel București — Secția a VIII-a contencios administrativ și fiscal.
2. Respinge, ca fiind neîntemeiată, excepția de neconstituționalitate a dispozițiilor art. 20 alin. (1), (2), (4)—(10) din
Ordonanța Guvernului nr. 137/2000 privind prevenirea și sancționarea tuturor formelor de discriminare, excepție ridicată de același
autor în același dosar al aceleiași instanțe.
Definitivă și general obligatorie.
Pronunțată în ședința publică din data de 7 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 712
din 7 mai 2009

referitoare la excepția de neconstituționalitate a dispozițiilor art. 8 pct. 39 și art. 9 alin. (1)
din Ordonanța Guvernului nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de odihnă ale conducătorilor auto
și utilizarea aparatelor de înregistrare a activității acestora
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 8 pct. 39 și art. 9 alin. (1) din Ordonanța
Guvernului nr. 37/2007 privind stabilirea cadrului de aplicare a
regulilor privind perioadele de conducere, pauzele și perioadele
de odihnă ale conducătorilor auto și utilizarea aparatelor de
înregistrare a activității acestora, excepție ridicată de Societatea
Comercială ăMetal Invest Grup” — S.R.L. din Dărmănești în
Dosarul nr. 7.506/212/2008 al Judecătoriei Constanța — Secția
civilă.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:

Prin Încheierea din 2 decembrie 2008, pronunțată în Dosarul
nr. 7.506/212/2008, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 8 pct. 39 și art. 9
alin. (1) din Ordonanța Guvernului nr. 37/2007, excepție
ridicată de Societatea Comercială ăMetal Invest Grup” — S.R.L.
din Dărmănești în cauza ce are ca obiect judecarea plângerii
contravenționale formulate de autorul excepției.
În motivarea excepției de neconstituționalitate autorul
acesteia consideră că prevederile art. 8 pct. 39 și art. 9 alin. (1)
din Ordonanța Guvernului nr. 37/2007 sunt neconstituționale în
raport cu dispozițiile art. 16 și art. 53 din Constituție, deoarece
la situații egale trebuie să existe un tratament egal pentru toți
conducătorii auto.
Judecătoria Constanța — Secția civilă apreciază că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 412/17.VI.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 pct. 39 și art. 9 alin. (1) din Ordonanța
Guvernului nr. 37/2007 privind stabilirea cadrului de aplicare a
regulilor privind perioadele de conducere, pauzele și perioadele
de odihnă ale conducătorilor auto și utilizarea aparatelor de
înregistrare a activității acestora, publicată în Monitorul Oficial
al României, Partea I, nr. 565 din 16 august 2007. Aceste
prevederi legale au următorul cuprins:
— Art. 8 pct. 39: ăConstituie contravenții următoarele
fapte:[ ] 39. nerespectarea perioadei minime de odihnă într-un
interval de 24 de ore cu până la 3 ore;[ ]”.
Dispozițiile art. 9 alin. (1) din ordonanță prevăd modalitatea
de sancționare a contravențiilor prevăzute la art. 8.
Autorul excepției de neconstituționalitate susține că au fost
încălcate dispozițiile constituționale cuprinse în art. 16
referitoare la egalitatea în drepturi și în art. 53 privind
restrângerea exercițiului unor drepturi sau al unor libertăți.

5

Examinând excepția de neconstituționalitate, Curtea
constată următoarele:
Potrivit art. 1 alin. (1) din Ordonanța Guvernului nr. 37/2007
privind stabilirea cadrului de aplicare a regulilor privind
perioadele de conducere, pauzele și perioadele de odihnă ale
conducătorilor auto și utilizarea aparatelor de înregistrare a
activității acestora, aceasta reglementează cadrul de aplicare a
regulilor privind perioadele de conducere, pauzele și perioadele
de odihnă ale conducătorilor auto care efectuează operațiuni de
transport rutier. Or, este evident că această categorie de
conducători auto se află într-o situație specială, diferită de ceilalți
conducători auto, fiind justificată măsura prevăzută de textul
legal criticat.
În consecință, Curtea constată că dispozițiile de lege criticate
nu contravin prevederilor art. 16 din Constituție, întrucât, așa
cum a statuat în mod constant în jurisprudența sa, principiul
egalității nu înseamnă uniformitate, iar la situații diferite
tratamentul nu poate fi decât diferit.
În ceea ce privește criticile de neconstituționalitate referitoare
la încălcarea dispozițiilor art. 53 din Constituție, Curtea reține că
și acestea sunt neîntemeiate, deoarece textul constituțional se
referă la restrângerea exercițiului unor drepturi sau al unor
libertăți fundamentale, iar dispozițiile criticate instituie o
sancțiune pentru nerespectarea unei prevederi legale, ceea ce
nu poate fi considerată o restrângere a exercițiului unui drept
sau libertăți fundamentale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 pct. 39 și art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor privind perioadele de conducere, pauzele și perioadele de odihnă ale
conducătorilor auto și utilizarea aparatelor de înregistrare a activității acestora, excepție ridicată de Societatea Comercială ăMetal
Invest Grup” — S.R.L. din Dărmănești în Dosarul nr. 7.506/212/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 7 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 713
din 7 mai 2009

referitoare la excepția de neconstituționalitate a dispozițiilor art. 91 alin. (2) și art. 60 alin. (4) și (5)
din Legea nr. 567/2004 privind statutul personalului auxiliar de specialitate al instanțelor
judecătorești și al parchetelor de pe lângă acestea
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Simona Ricu
Ioana Marilena Chiorean

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 91 alin. (2) și art. 60 alin. (4) și (5) din Legea
nr. 567/2004 privind statutul personalului auxiliar de specialitate
al instanțelor judecătorești și al parchetelor de pe lângă acestea,

6

MONITORUL OFICIAL AL ROMÂNIEI, PARTEA I, Nr. 412/17.VI.2009

excepție ridicată, din oficiu, de către Curtea de Apel Constanța —
Secția civilă, minori și familie, litigii de muncă și asigurări sociale
în Dosarul nr. 1.889/36/2008.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2008, pronunțată în Dosarul
nr. 1.889/36/2008, Curtea de Apel Constanța — Secția civilă,
minori și familie, litigii de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 91 alin. (2) și art. 60
alin. (4) și (5) din Legea nr. 567/2004, excepție ridicată de
instanța de judecată din oficiu în cauza ce are ca obiect
judecarea cererilor de drepturi salariale.
În motivarea excepției de neconstituționalitate instanța
de judecată susține că prevederile art. 91 alin. (2) și art. 60
alin. (4) și (5) din Legea nr. 567/2004 sunt neconstituționale în
raport cu dispozițiile art. 16 alin. (1) și art. 53 din Constituție,
deoarece ăprin menținerea salariilor de încadrare pentru grefierii
dactilografi, reîncadrați ca grefieri, acest personal a primit salarii
mai mici decât grefierii de ședință, deși prestau aceeași muncă”.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 91 alin. (2) și art. 60 alin. (4) și (5) din Legea
nr. 567/2004 privind statutul personalului auxiliar de specialitate
al instanțelor judecătorești și al parchetelor de pe lângă acestea,
publicată în Monitorul Oficial al României, Partea I, nr. 1.197 din
14 decembrie 2004, modificată și completată prin Legea
nr. 17/2006, publicată în Monitorul Oficial al României, Partea I,
nr. 48 din 19 ianuarie 2006, care au următorul conținut:
— Art. 60 alin. (4) și (5): ă(4) Salarizarea personalului auxiliar
de specialitate, a funcționarilor publici și a personalului
contractual din cadrul instanțelor judecătorești, parchetelor de
pe lângă acestea, precum și din cadrul Ministerului Justiției,
Institutului Național al Magistraturii și Școlii Naționale de Grefieri
se stabilește prin lege specială.
(5) Până la intrarea în vigoare a legii speciale de salarizare,
rămân aplicabile în continuare dispozițiile legale referitoare la
salarizarea personalului prevăzut la alin. (4).”;
— Art. 91 alin. (2): ă(2) Grefierii dactilografi ale căror posturi
au fost transformate în posturi de grefieri urmează să fie
salarizați corespunzător legii speciale de salarizare. Tehnicienii
criminaliști din cadrul parchetelor sunt asimilați grefierilor. [...]”
Autorul excepției de neconstituționalitate susține că au fost
încălcate dispozițiile constituționale cuprinse în art. 16 alin. (1)
referitoare la egalitatea în drepturi și ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată următoarele:
Prin Decizia nr. 64/2009, publicată în Monitorul Oficial al
României, Partea I, nr. 148 din 10 martie 2009, s-a mai
pronunțat asupra acelorași dispoziții de lege, prin raportare la
aceleași texte constituționale. Cu acel prilej, a reținut că
susținerea autorului excepției nu poate fi primită, deoarece
art. 91 alin. (2) din Legea nr. 567/2004 stabilește doar că grefierii
dactilografi ale căror posturi au fost transformate în posturi de
grefieri urmează să fie salarizați corespunzător legii speciale de
salarizare. De asemenea, potrivit art. 60 alin. (4) și (5) din lege,
salarizarea personalului auxiliar de specialitate se stabilește prin
lege specială, fără a se putea reține existența vreunei
discriminări între cele două categorii de grefieri.
În ceea ce privește invocarea dispozițiilor art. 53 din
Constituție în susținerea excepției de neconstituționalitate,
Curtea a constatat că aceste reglementări nu sunt incidente în
cauză, deoarece nu poate fi vorba despre restrângerea
exercițiului unor drepturi sau libertăți fundamentale.
Întrucât în cauză nu au intervenit elemente noi, de natură să
modifice jurisprudența Curții, soluția pronunțată în această
decizie și considerentele care au stat la baza ei sunt valabile și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 91 alin. (2) și art. 60 alin. (4) și (5) din Legea nr. 567/2004
privind statutul personalului auxiliar de specialitate al instanțelor judecătorești și al parchetelor de pe lângă acestea, excepție
ridicată, din oficiu, de către Curtea de Apel Constanța — Secția civilă, minori și familie, litigii de muncă și asigurări sociale în
Dosarul nr. 1.889/36/2008.
Definitivă și general obligatorie.
Pronunțată în ședința publică din data de 7 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 412/17.VI.2009

7

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 85/2004 privind protecția consumatorilor
la încheierea și executarea contractelor la distanță privind serviciile financiare
Prin Scrisoarea Comisiei Europene SANCO/B4/GK/ym(2008) D/240145 din 1 octombrie 2008 sunt semnalate o serie de
probleme cu privire la măsurile naționale de transpunere a Directivei 2002/65/CE a Parlamentului European și a Consiliului din
23 septembrie 2002 privind comercializarea la distanță a serviciilor financiare de consum și de modificare a Directivei 90/619/CEE
și a directivelor 97/7/CE și 98/27/CE, publicată în Jurnalul Oficial al Uniunii Europene seria L 271 din 9 octombrie 2002, modificată
și completată prin Directiva 2005/29/CE a Parlamentului European și a Consiliului din 11 mai 2005, publicată în Jurnalul Oficial al
Uniunii Europene seria L 149 din 11 iunie 2005.
Analizând observațiile Comisiei Europene, Autoritatea Națională pentru Protecția Consumatorilor, în colaborare cu
Departamentul pentru Afaceri Europene, a constatat că transpunerea art. 1 alin.(2), art. 2 lit (g), art. 3 alin. (1) pct.1 lit. (c), art. 3
alin. (1) pct. 2 lit. (g), art. 3 alin. (1) pct. 3 lit. (c) și (g), art. 3 alin. (3) lit. (b), art. 4 alin. (1) și art. 7 alin. (1) din directivă este
întemeiată, astfel încât a fost luată decizia de modificare a actului normativ național, iar decizia de modificare a fost comunicată
Comisiei, stabilind ca termen de adoptare și notificare a măsurilor respective sfârșitul semestrului I al anului 2009.
Având în vedere demararea de către Comisie a unei examinări a măsurilor naționale de transpunere a Directivei
sus-menționate, se impune adoptarea unor măsuri ce vizează interesul general și imediat pe calea ordonanței de urgență, pentru
reglementarea situației.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 85/2004 privind protecția
consumatorilor la încheierea și executarea contractelor la
distanță privind serviciile financiare, republicată în Monitorul
Oficial al României, Partea I, nr. 365 din 13 mai 2008, se
modifică după cum urmează:
1. Articolul 2 va avea următorul cuprins:
ăArt. 2. — (1) În cazul contractelor pentru servicii financiare
care includ un contract inițial de prestări servicii, urmat în timp
de executarea unor operațiuni financiare succesive sau a unei
serii de operațiuni distincte de aceeași natură, care pot fi
considerate ca formând un întreg, indiferent dacă acestea fac
obiectul unui singur contract sau al mai multor contracte
succesive, denumite în continuare operațiuni, prevederile
prezentei ordonanțe se aplică numai contractului inițial.
(2) În cazul în care nu există un contract inițial de prestări
servicii în sensul celui prevăzut la alin. (1), dar între aceleași
părți contractuale se execută, eșalonat în timp, operațiuni
succesive sau operațiuni distincte de aceeași natură,
prevederile art. 4—6 se aplică numai în momentul în care se
execută prima operațiune.
(3) În situația prevăzută la alin. (2), în cazul în care timp de
peste un an nu se execută nicio operațiune de aceeași natură,
următoarea operațiune pusă în executare va fi considerată ca
fiind prima dintr-o nouă serie de operațiuni, dispozițiile art. 4—6
aplicându-se în mod corespunzător.”
2. La articolul 3, litera g) va avea următorul cuprins:
ăg) operator sau furnizor de comunicație — orice persoană
fizică sau juridică, publică sau privată, a cărei activitate
profesională, economică sau comercială constă în a pune la
dispoziția furnizorilor definiți la lit. c) una sau mai multe tehnici
de comunicație la distanță.”
3. La articolul 4 alineatul (1), litera c) va avea următorul
cuprins:
ăc) denumirea intermediarului, calitatea în care acesta
acționează în relația cu consumatorul, adresa sediului social
sau, după caz, domiciliul stabil al acestuia și modalitățile de
contactare a acestuia, numărul de telefon/fax, adresa de e-mail,
registrul comerțului în care este înregistrat și codul unic de
înregistrare, atunci când consumatorul tratează cu un
intermediar;”.

4. La articolul 4 alineatul (2), litera g) va avea următorul
cuprins:
ăg) orice cost suplimentar contractat de consumator, rezultat
din utilizarea de către acesta a mijloacelor de comunicare la
distanță, dacă se percep de către furnizor astfel de costuri
adiționale.”
5. La articolul 4 alineatul (3), literele c) și g) vor avea
următorul cuprins:
ăc) informarea privind dreptul părților de a rezilia contractul
înainte de termen sau de denunțare unilaterală a contractului, în
temeiul unei clauze contractuale, dar în alte cazuri decât cele
prevăzute la art. 9, inclusiv informarea cu privire la orice
penalități impuse prin contract în astfel de cazuri;
..................................................................................................
g) în ce limbă sau în care dintre limbile oficiale ale unui stat
sunt formulați termenii și condițiile contractuale, informațiile
prealabile prevăzute la art. 4 și 5, care va/vor fi limba sau limbile
în care furnizorul a convenit de comun acord cu consumatorul să
comunice pe durata derulării contractului la distanță.”
6. La articolul 5, alineatul (2) va avea următorul cuprins:
ă(2) Cu condiția obținerii consimțământului expres al
consumatorului, furnizorul trebuie să prezinte numai
următoarele informații:”.
7. La articolul 6, alineatul (2) va avea următorul cuprins:
ă(2) În cazul în care în legislația națională care transpune
prevederi comunitare există dispoziții care reglementează
serviciile financiare, precum și care conțin condiții de informare
prealabilă, suplimentare față de cele menționate la art. 4
alin. (1)—(4), acestea se aplică în continuare.”
8. La articolul 11 alineatul (2), literele c), d) și e) se
abrogă.
9. La articolul 13, alineatul (1) va avea următorul cuprins:
ăArt. 13. — (1) În cazul exercitării dreptului de denunțare
unilaterală a contractului conform art. 9, consumatorului îi poate
fi solicitată achitarea, fără întârzieri nejustificate, doar a
cheltuielilor aferente serviciului deja furnizat, în conformitate cu
clauzele contractuale. Executarea contractului poate începe
numai după ce consumatorul și-a dat consimțământul în acest
sens.”

8

MONITORUL OFICIAL AL ROMÂNIEI, PARTEA I, Nr. 412/17.VI.2009

Art. II. — Ordonanța Guvernului nr. 85/2004 privind protecția
consumatorilor la încheierea și executarea contractelor la
distanță privind serviciile financiare, republicată în Monitorul
Oficial al României, Partea I, nr. 365 din 13 mai 2008, cu
modificările aduse prin prezenta ordonanță de urgență, se va

republica după aprobarea acesteia prin lege, dându-se textelor
o nouă numerotare.
Art. III. — Prezenta ordonanță de urgență intră în vigoare la
30 de zile de la data publicării ei în Monitorul Oficial al României,
Partea I.

PRIM-MINISTRU

EMIL BOC
Contrasemnează:
Ministrul întreprinderilor mici și mijlocii,
comerțului și mediului de afaceri,
Constantin Niță
Președintele Autorității Naționale
pentru Protecția Consumatorilor,
Marcel Bogdan Pandelică
Șeful Departamentului pentru Afaceri Europene,
Vasile Pușcaș
Ministrul economiei,
Adriean Videanu
Ministrul finanțelor publice,
Gheorghe Pogea
București, 3 iunie 2009.
Nr. 65.

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2009 al Regiei Autonome ăRasirom”
În temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul
2009 al Regiei Autonome ăRasirom”, aflată sub autoritatea
Serviciului Român de Informații, prevăzut în anexa care face
parte integrantă din prezenta hotărâre.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli al Regiei Autonome ăRasirom”,
aprobat potrivit art. 1, reprezintă limite maxime și nu pot fi
depășite decât în cazuri justificate și numai cu aprobarea

Guvernului, la propunerea Serviciului Român de Informații, cu
avizele Ministerului Finanțelor Publice și Ministerului Muncii,
Familiei și Protecției Sociale.
(2) În cazul în care în execuție se înregistrează depășiri sau
nerealizări ale veniturilor totale aprobate, Regia Autonomă
ăRasirom” va efectua cheltuieli totale proporțional cu gradul de
realizare a veniturilor, cu încadrarea în indicatorii de eficiență
aprobați.

PRIM-MINISTRU

EMIL BOC
Contrasemnează:
Directorul Serviciului Român de Informații,
George-Cristian Maior
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea

București, 10 iunie 2009.
Nr. 696.

MONITORUL OFICIAL AL ROMÂNIEI, PARTEA I, Nr. 412/17.VI.2009

9
ANEXĂ*)

SERVICIUL ROMÂN DE INFORMAȚII
Regia Autonomă RASIROM
Str. Pinul Alb nr. 3, sectorul 2, București
Cod unic de înregistrare: 7061781
B U G E T U L D E V E N I T U R I Ș I C H E LT U I E L I P E A N U L 2 0 0 9

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 412/17.VI.2009

MONITORUL OFICIAL AL ROMÂNIEI, PARTEA I, Nr. 412/17.VI.2009

11

12

MONITORUL OFICIAL AL ROMÂNIEI, PARTEA I, Nr. 412/17.VI.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind constatarea încetării de drept a raportului de serviciu
al doamnei Constanța Pană, secretar general adjunct la
Ministerul Dezvoltării Regionale și Locuinței
Având în vedere prevederile art. 98 alin. (1) lit. d) și alin. (2) din Legea
nr. 188/1999 privind statutul funcționarilor publici, republicată, cu modificările și
completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 19 alin. (1) lit. b) din Legea nr. 188/1999, republicată, cu modificările și
completările ulterioare,
primul-ministru emite prezenta decizie.
Articol unic. — Se constată încetarea de drept a raportului de serviciu al
doamnei Constanța Pană, secretar general adjunct la Ministerul Dezvoltării
Regionale și Locuinței, ca urmare a comunicării deciziei de pensionare pentru
limită de vârstă.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 iunie 2009.
Nr. 564.

A C T E A L E C A S E I N A Ț I O N A L E D E A S I G U R Ă R I D E S Ă N Ă TAT E
CASA NAȚIONALĂ DE ASIGURĂRI DE SĂNĂTATE

ORDIN
privind aprobarea Regulilor de validare a cazurilor spitalizate în regim de spitalizare continuă
și a Metodologiei de evaluare a cazurilor invalidate pentru care se solicită revalidarea
Având în vedere:
— Referatul de aprobare al Serviciului Medical al Casei Naționale de Asigurări de Sănătate nr. 939 din 8 mai 2009;
— Legea nr. 95/2006 privind reforma în domeniul sănătății, cu modificările și completările ulterioare;
— art. 69 alin. (1) lit. a) și b) din Contractul-cadru privind condițiile acordării asistenței medicale în cadrul sistemului de
asigurări sociale de sănătate pentru anul 2009, aprobat prin Hotărârea Guvernului nr. 1.714/2008, cu modificările și completările
ulterioare;
— Ordinul ministrului sănătății publice și al președintelui Casei Naționale de Asigurări de Sănătate nr. 1.782/576/2006
privind înregistrarea și raportarea statistică a pacienților care primesc servicii medicale în regim de spitalizare continuă și spitalizare
de zi, cu modificările și completările ulterioare,
în temeiul dispozițiilor art. 281 alin. (2) din titlul VIII al Legii nr. 95/2006, cu modificările și completările ulterioare, și ale
art. 17 alin. (5) din Statutul Casei Naționale de Asigurări de Sănătate, aprobat prin Hotărârea Guvernului nr. 972/2006, cu
modificările și completările ulterioare,
președintele Casei Naționale de Asigurări de Sănătate emite următorul ordin:
Art. 1. — În vederea finanțării cazurilor spitalizate în regim
de spitalizare continuă în anul 2009, se aprobă Regulile de
validare a cazurilor spitalizate în regim de spitalizare continuă și
Metodologia de evaluare a cazurilor invalidate pentru care se
solicită revalidarea, prevăzute în anexele nr. 1 și 2, care fac
parte integrantă din prezentul ordin.

Art. 2. — (1) Spitalele vor raporta în format electronic setul
minim de date la nivel de pacient în spitalizarea continuă
(SMDPC), aferent pacienților externați, conform prevederilor
Ordinului ministrului sănătății publice și al președintelui Casei
Naționale de Asigurări de Sănătate nr. 1.782/576/2006 privind
înregistrarea și raportarea statistică a pacienților care primesc

MONITORUL OFICIAL AL ROMÂNIEI, PARTEA I, Nr. 412/17.VI.2009
servicii medicale în regim de spitalizare continuă și spitalizare de
zi, cu modificările și completările ulterioare, până la data de 5
a lunii următoare celei pentru care se face raportarea.
(2) Trimestrial, în perioada 15—19 a lunii următoare
trimestrului încheiat, spitalele vor transmite în format electronic
cazurile invalidate pentru care se solicită revalidarea, precum și
cazurile neraportate din lunile anterioare. În perioada 10—14
decembrie 2009, spitalele vor transmite în format electronic
cazurile invalidate pentru care se solicită revalidarea, precum și
cazurile neraportate până la data de 30 noiembrie 2009.
Cazurile invalidate pentru care se solicită revalidarea, precum și
cele neraportate până la sfârșitul anului pot fi raportate în
perioada 15—19 ianuarie a anului următor.
(3) Lunar, până la data de 15, spitalele vor primi de la Școala
Națională de Sănătate Publică și Management Sanitar,
denumită în continuare SNSPMS, în format electronic și tipărit,
rapoartele de validare a activității aferente lunii precedente, în
conformitate cu formularul 1.1 prevăzut în anexa 3-a și
formularele prevăzute în anexele 3-c și 3-e la Ordinul
președintelui Casei Naționale de Asigurări de Sănătate
nr. 563/2009 pentru aprobarea utilizării formularelor unice pe
țară, fără regim special, necesare raportării activității furnizorilor
de servicii medicale.
(4) Trimestrial, până la data de 23 a lunii următoare
trimestrului încheiat, iar pentru trimestrul IV până la data de
18 decembrie 2009, spitalele vor primi de la SNSPMS, în format
electronic și tipărit (fax), rapoartele de validare a activității de la
începutul anului până la sfârșitul trimestrului respectiv, în
conformitate cu formularul 1.2 prevăzut în anexa 3-a și cu
formularele prevăzute în anexele 3-c și 3-e la Ordinul
președintelui Casei Naționale de Asigurări de Sănătate
nr. 563/2009.
(5) Lunar, respectiv trimestrial, SNSPMS va transmite
spitalelor rapoarte cu detalierea cauzelor de invalidare pentru
fiecare caz, conform regulilor prevăzute în anexa nr. 1.
(6) Pentru decontarea activității lunare, spitalele vor utiliza,
după caz, formularele 2.1 și 2.2 prevăzute în anexa 3-b,

13

formularele 1.1—1.3 prevăzute în anexa 3-d și formularele 1.1
și 1.2 prevăzute în anexa 3-f la Ordinul președintelui Casei
Naționale de Asigurări de Sănătate nr. 563/2009.
(7) Pentru decontarea activității trimestriale, spitalele vor
utiliza, după caz, formularul prevăzut în anexa 3-b bis,
formularul 1.3 prevăzut în anexa 3-d, formularul prevăzut în
anexa 3-d bis și formularul prevăzut în anexa 3-g la Ordinul
președintelui Casei Naționale de Asigurări de Sănătate nr.
563/2009.
(8) Regulile de validare prevăzute în anexa nr. 1 se aplică
pentru cazurile care se externează începând cu data de 1 aprilie
2009.
Art. 3. — Pentru cazurile care fac obiectul internării prin
spitalizare de zi și au fost rezolvate prin spitalizare continuă la
solicitarea asiguratului în condițiile art. 69 alin. (2) din Contractulcadru privind condițiile acordării asistenței medicale în cadrul
sistemului de asigurări sociale de sănătate pentru anul 2009,
aprobat prin Hotărârea Guvernului nr. 1.714/2008, cu
modificările și completările ulterioare, se va întocmi și se va
raporta doar fișa de spitalizare de zi, conform prevederilor
Ordinului ministrului sănătății publice și al președintelui Casei
Naționale de Asigurări de Sănătate nr. 1.782/576/2006, cu
modificările și completările ulterioare.
Art. 4. — Direcțiile de specialitate ale Casei Naționale de
Asigurări de Sănătate, casele de asigurări de sănătate, spitalele,
precum și Școala Națională de Sănătate Publică și Management
Sanitar București vor duce la îndeplinire prevederile prezentului
ordin.
Art. 5. — Prezentul ordin se publică în Monitorul Oficial al
României, Partea I.
Art. 6. — Începând cu data intrării în vigoare a prezentului
ordin se abrogă Ordinul președintelui Casei Naționale de
Asigurări de Sănătate nr. 99/2008 privind aprobarea Regulilor
de validare a cazurilor spitalizate în regim de spitalizare continuă
și a Metodologiei de evaluare a cazurilor invalidate pentru care
se solicită revalidarea, publicat în Monitorul Oficial al României,
Partea I, nr. 133 din 20 februarie 2008.

Președintele Casei Naționale de Asigurări de Sănătate,
Irinel Popescu
București, 26 mai 2009.
Nr. 649.
ANEXA Nr. 1

R E G U L I D E VA L I D A R E

a cazurilor spitalizate în regim de spitalizare continuă
Sunt invalidate următoarele cazuri:
A01 Cazuri ale căror date încalcă specificațiile tehnice
ale setului minim de date la nivel de pacient
Motiv: Aceste cazuri nu pot fi colectate în baza de date
națională din cauza existenței unor erori (de exemplu, lipsa unor
date obligatorii sau neconcordanța cu nomenclatoarele în
vigoare). Sub incidența acestei reguli intră și foile care nu
respectă criteriul de număr unic de foaie pe spital și an,
deoarece numărul unic de foaie pe spital și an face parte din
specificațiile setului minim de date la nivel de pacient (Ordinul
ministrului sănătății publice și al președintelui Casei Naționale
de Asigurări de Sănătate nr. 1.782/576/2006 privind
înregistrarea și raportarea statistică a pacienților care primesc
servicii medicale în regim de spitalizare continuă și spitalizare de
zi, cu modificările și completările ulterioare).

A02 Cazuri raportate pe secții în care nu se întocmește
foaia de observație clinică generală, denumită în continuare
FOCG (de exemplu, cazurile care sunt raportate pe secțiile
ATI, secții paraclinice, structuri de urgență etc.)
Motiv: Conform reglementărilor în vigoare, FOCG se
întocmește doar pentru pacienții spitalizați în secții clinice:
medicale sau chirurgicale (cu excepția secțiilor ATI).
A03 Cazuri cu data intervenției chirurgicale principale în
afara intervalului de spitalizare
Motiv: Cel puțin una dintre următoarele date este eronată:
data internării, data externării, data intervenției chirurgicale
principale.
A04 Cazuri decedate, pentru care nu există concordanță
între tipul externării și starea la externare
Motiv: Pentru cazurile decedate, informația privind decesul
este cuprinsă atât în rubrica ăTip externare”, cât și în rubrica

14

MONITORUL OFICIAL AL ROMÂNIEI, PARTEA I, Nr. 412/17.VI.2009

ăStare la externare”. În situația în care cele două informații nu
concordă, este vorba de o eroare în cel puțin una dintre rubrici.
A05 Cazuri cu vârsta negativă
Motiv: Cel puțin una dintre următoarele date este eronată:
data nașterii, data internării.
A06 Cazuri cu durata de spitalizare negativă
Motiv: Cel puțin una dintre următoarele date este eronată:
data internării, data externării.
A07 Cazuri concomitente
Motiv: Aceste cazuri reprezintă episoade de spitalizare
pentru același pacient, care se suprapun în timp.
A08 Cazuri neclasificabile
Motiv: Aceste cazuri au erori pe datele care influențează
clasificarea lor.
A09 Cazuri pentru care nu s-au înregistrat complet
datele privind tipul de asigurare CNAS a pacientului
Explicații: Sunt invalidate cazurile în care statutul de
asigurat al pacientului — asigurat CNAS, asigurat CNAS și
voluntară — impune completarea tipului de asigurare. De
asemenea, sunt invalidate cazurile în care nu a fost completată
informația privind casa de asigurări de sănătate, deși tipul de
asigurare — ăObligatorie CAS”, ăFacultativă CAS” o impune.
Motiv: Informația privind tipul asigurării de sănătate a
pacientului este inclusă în setul minim de date la nivel de
pacient, a cărui raportare este obligatorie.
A10 Cazuri pentru care nu s-au înregistrat datele privind
categoria de asigurat a pacientului
Explicații: Sunt invalidate cazurile pentru care categoria de
asigurat a pacientului nu a fost completată, deși tipul de
asigurare ăObligatorie CAS” o impune.
Motiv: Informația privind categoria de asigurat a pacientului
este inclusă în setul minim de date la nivel de pacient, a cărui
raportare este obligatorie.
A11 Cazurile internate la cerere
Motiv: Conform legislației în vigoare, serviciile spitalicești
efectuate la cerere nu sunt suportate din Fondul național unic de
asigurări sociale de sănătate.
A12 Cazurile care nu îndeplinesc condițiile finanțării din
Fondul național unic de asigurări sociale de sănătate din
punctul de vedere al asigurării de sănătate și al criteriului
de internare
Motiv: Conform legislației în vigoare, serviciile spitalicești
furnizate pacienților neasigurați și celor cu asigurare facultativă
CAS sunt suportate din Fondul național unic de asigurări sociale
de Sănătate numai în cazul urgențelor medico-chirurgicale și al
bolilor cu potențial endemo-epidemic.
A13 Cazuri pentru care nu s-a înregistrat criteriul de
internare a pacientului
Explicații: Se aplică tuturor asiguraților CNAS (cu sau fără
asigurare voluntară).
Motiv: Conform reglementărilor în vigoare, informația privind
criteriul de internare a pacientului este inclusă în setul minim de
date la nivel de pacient, a cărui raportare este obligatorie.
A14 Cazuri de transplant, cu excepția grefelor și a
serviciilor medicale aferente stării posttransplant
Motiv: Conform legislației în vigoare, transplanturile sunt
finanțate de către Ministerul Sănătății, cu excepția grefelor și a
serviciilor medicale aferente stării posttransplant. De asemenea,
nu sunt finanțate din Fondul național unic de asigurări sociale de
sănătate procedurile de prelevare de organe de la donatori
decedați.
A15 Cazuri pentru care nu s-au înregistrat corespunzător
informațiile cu privire la intervenția chirurgicală principală
Excepții: Cazurile fără intervenție chirurgicală principală
Motiv: Conform reglementărilor în vigoare, informațiile
privind intervenția chirurgicală principală — data intervenției

chirurgicale principale și codul de parafă al medicului operator —
sunt incluse în setul minim de date la nivel de pacient, a cărui
raportare este obligatorie.
A16 Cazuri pentru care nu s-au înregistrat complet
datele despre cetățenia pacientului
Explicații: Se aplică exclusiv cazurilor cu cetățenie străină
sau dublă (română și străină), pentru care nu s-a înregistrat și
țara.
Motiv: Informația privind cetățenia pacientului este inclusă
în setul minim de date la nivel de pacient, a cărui raportare este
obligatorie.
B01 Cazuri cu vârsta peste 124 de ani
Motiv: În cele mai multe situații de acest fel este vorba de o
eroare în cel puțin una dintre următoarele rubrici: data nașterii,
data internării.
B02 Cazuri cu durata de spitalizare peste 365 de zile
Motiv: În cele mai multe situații de acest fel este vorba de o
eroare în cel puțin una dintre următoarele rubrici: data internării,
data externării.
B03 Pacienții pentru care nu a fost înregistrat codul
numeric personal (CNP)
Excepții: Fac excepție de la această regulă cazurile de nounăscuți (vârsta 0—28 de zile) și cazurile de cetățeni străini.
Motiv: Conform prevederilor legale, furnizorii de servicii
medicale trebuie să înregistreze codul numeric personal al
asiguraților.
B04 Transferuri intraspitalicești și reinternări în aceeași
zi sau la un interval de o zi în același tip de îngrijiri
Motiv: Aceste cazuri sunt considerate ca un episod de
spitalizare unic.
Excepții:
Fac
excepție
cazurile
care
sunt
transferate/reinternate în același spital, dar între/în secții cu tip
de îngrijiri diferit (din secții cu îngrijiri de tip acut în secții cu
îngrijiri de tip cronic/de recuperare sau invers).
Explicații: Specificarea secțiilor unde se întocmesc FOCG
pentru îngrijiri de tip cronic, reglementată de Ordinul ministrului
sănătății publice și al președintelui Casei Naționale de Asigurări
de Sănătate nr. 1.782/576/2006, cu modificările și completările
ulterioare.
B05 Cazuri pentru care niciuna dintre intervențiile
chirurgicale efectuate nu este în concordanță cu
diagnosticul principal
Motiv: În cele mai multe situații de acest fel, cel puțin una
dintre următoarele informații este eronată: diagnosticul principal,
procedurile efectuate.
B06 Cazuri cu diagnostic principal inacceptabil
Motiv: Diagnosticul principal contravine regulilor de
codificare.
Algoritm: Se invalidează cazurile clasificate în DRG 961Z
(Diagnostice principale inacceptabile).
B07 Cazuri cu diagnostic neonatal neconcordant cu
vârsta/greutatea
Motiv: Diagnosticul principal contravine regulilor de
codificare.
Algoritm: Se invalidează cazurile clasificate în DRG 963Z
(Diagnostice neonatale neconcordante cu vârsta/greutatea).
B08 Cazuri internate și externate în aceeași zi
Motiv: În cele mai multe situații de acest fel este vorba de o
eroare de înregistrare a datei de internare și/sau de externare ori
de un caz cu posibilitate de rezolvare în spitalizare de zi.
Excepții: De la această regulă fac excepție cazurile
decedate și cazurile care sunt clasificate în grupurile de
diagnostice specifice spitalizării de zi.

MONITORUL OFICIAL AL ROMÂNIEI, PARTEA I, Nr. 412/17.VI.2009

15
ANEXA Nr. 2

METODOLOGIE

de evaluare a cazurilor invalidate pentru care se solicită revalidarea
Evaluarea cazurilor invalidate de către SNSPMS, pentru care
se solicită revalidarea, precum și a cazurilor pentru care casele
de asigurări de sănătate județene, respectiv a municipiului
București, Casa Asigurărilor de Sănătate a Apărării, Ordinii
Publice, Siguranței Naționale și Autorității Judecătorești și Casa
Asigurărilor de Sănătate a Ministerului Transporturilor,
Construcțiilor și Turismului, denumite în continuare case de
asigurări de sănătate, au constatat nereguli privind
corectitudinea datelor înregistrate se realizează în cadrul unei
comisii de analiză. Comisia de analiză este formată din
reprezentanți ai casei de asigurări de sănătate și reprezentanți
ai spitalului, cu excepția medicului curant al cazului respectiv.
Membrii Comisiei de analiză vor fi desemnați în scris de către
cele două instituții.
Spitalul este obligat să pună în aplicare deciziile Comisiei de
analiză.
1. Descrierea generală a procesului
Înregistrările electronice transmise de spitale către SNSPMS
sunt supuse procesului de validare în conformitate cu regulile
de validare prevăzute în prezentul ordin. Înregistrările sunt
returnate spitalelor, împreună cu rezultatul validării (validat sau
invalidat).
Pentru cazurile invalidate se specifică și motivul invalidării.
Pentru cazurile invalidate spitalele vor revedea datele care au
determinat invalidarea și vor putea revalida cazurile respective
prin retransmiterea lor către SNSPMS, după ce le corectează
și/sau cer aviz de revalidare din partea Comisiei de analiză.
Avizul de revalidare se poate obține numai după evaluarea
cazurilor respective de către Comisia de analiză.
Retransmiterea cazurilor pentru revalidare se face doar cu
ocazia regularizărilor trimestriale.
Trimestrial, SNSPMS va informa casele de asigurări de
sănătate cu privire la cazurile revalidate, prin aviz de revalidare,
precizând pentru fiecare caz următoarele: numărul FOCG, data
internării, data externării, secția. Pe baza acestor informări,
casele de asigurări de sănătate au obligația de a verifica dacă
datele puse la dispoziție de SNSPMS coincid cu informațiile din
deciziile de validare ale Comisiei de analiză. În cazul constatării
unor neconcordanțe între cele două documente, casele de
asigurări de sănătate vor anunța spitalul pentru ca acesta din
urmă să modifice înregistrările respective în conformitate cu
deciziile Comisiei de analiză.
Nerespectarea reglementărilor privind datele clinice la nivel
de pacient (neconcordanța dintre datele colectate electronic și
datele din FOCG, neconcordanța dintre datele înscrise în FOCG
și serviciile efectuate în realitate, codificări care nu respectă
reglementările în vigoare și orice alte situații de acest fel),
constatate în urma controalelor efectuate la spital de către
casele de asigurări de sănătate, pot fi contestate de spital și se
soluționează prin intermediul Comisiei de analiză, convocată la
inițiativa spitalului.
2. Aspecte tehnice
2.1. Clasificarea regulilor de validare

Regulile de validare sunt clasificate în două grupe, în funcție
de posibilitatea supunerii datelor respective spre evaluare de
către Comisia de analiză:
— grupa A — reguli pentru care datele respective nu pot fi
supuse evaluării;
— grupa B — reguli pentru care datele respective pot fi
supuse evaluării.
De exemplu:
— un caz cu vârsta negativă va fi invalidat pe regula A05,
dar datele care au determinat invalidarea (data nașterii și data

internării) nu pot fi supuse evaluării de către Comisia de analiză,
ci ele trebuie verificate și corectate de spital;
— un caz pentru care nu a fost înregistrat CNP va fi invalidat
pe regula B03, dar cauza invalidării (lipsa CNP) poate fi supusă
evaluării de către Comisia de analiză și, în situația în care
spitalul prezintă o justificare pertinentă pentru lipsa acestuia,
Comisia de analiză poate aviza cazul pe regula respectivă.
Observație: Avizul de revalidare se referă la caz și nu la
regulile de validare, ceea ce înseamnă că avizul de revalidare
nu se poate da decât atunci când cazul este avizat pe toate
regulile de tip B. Concret, dacă un caz este invalidat pe mai
multe reguli de tip B, iar pe cel puțin una dintre aceste reguli
cazul nu primește un aviz favorabil, acesta nu va fi avizat pentru
revalidare și, implicit, el nu va mai fi retransmis către SNSPMS.
2.2. Proceduri

Spitalul poate acționa după cum urmează:
a) Pentru cazurile invalidate la SNSPMS
Intervenția spitalului asupra datelor cazurilor invalidate
trebuie să țină cont de următoarele reguli:
— datele care vor fi corectate sunt cele care au încălcat
regulile din grupa A;
— datele pentru care se poate cere avizul casei de asigurări
de sănătate în vederea revalidării sunt cele care au încălcat
regulile din grupa B. Cererea avizului de revalidare presupune
ca datele respective să nu fie modificate.
Deoarece un caz invalidat poate avea date incorecte care
trebuie corectate și/sau date corecte pentru care se va cere
avizul de revalidare, înseamnă că există 3 situații:
1. Cazul invalidat are exclusiv date incorecte.
În această situație se corectează datele respective și se
retransmite cazul cu corecturile efectuate la SNSPMS.
2. Cazul invalidat are exclusiv date corecte.
În această situație nu se fac niciun fel de modificări și se cere
avizul de revalidare.
Dacă avizul este nefavorabil, cazul nu se va mai retransmite
la SNSPMS.
Dacă avizul este favorabil, cazul se va retransmite ca
ăCerere de validare” la SNSPMS.
3. Cazul invalidat are atât date incorecte, cât și date corecte.
În această situație se corectează datele incorecte și se cere
avizul de revalidare pentru datele corecte (fără a se face niciun
fel de modificări pe acestea).
Dacă avizul este nefavorabil, cazul nu se va mai retransmite
la SNSPMS.
Dacă avizul este favorabil, cazul se va retransmite ca
ăCerere de validare” la SNSPMS.
Observații:
— Retransmiterea unui caz cu modificări efectuate nu
asigură validarea lui decât dacă modificările au corectat eroarea.
De exemplu, dacă se modifică un cod de diagnostic eronat cu alt
cod diagnostic tot eronat, cazul va fi din nou invalidat.
— Retransmiterea unui caz cu date corectate nu asigură
validarea lui decât pe regulile corespunzătoare acelor date. De
exemplu, dacă pentru un caz invalidat pe regulile A03 și A05 se
corectează eroarea referitoare la data intervenției chirurgicale
principale, dar nu și eroarea referitoare la vârstă (sau invers),
cazul va fi din nou invalidat.
— ăCererea de validare” are efect doar pe regulile din grupa B.
Dacă invalidarea cazului s-a produs și pe alte reguli,
retransmiterea ca ăCerere de validare” fără corectarea celorlalte
cauze de invalidare se va solda tot cu invalidarea cazului.
b) Pentru cazurile invalidate la solicitarea casei de asigurări
de sănătate

16

MONITORUL OFICIAL AL ROMÂNIEI, PARTEA I, Nr. 412/17.VI.2009

În situația în care în urma evaluării cazurilor respective de
către casa de asigurări de sănătate/Comisia de analiză se
decide modificarea/anularea acestora, spitalul le va retransmite
la SNSPMS astfel: cazurile care trebuie anulate se vor transmite
ca ăAnulat”, iar cazurile care trebuie modificate se vor
retransmite ca ăAnulat și retransmis”.
Spitalele trebuie să transmită înregistrările electronice
modificate ale acestor cazuri la SNSPMS cu ocazia următoarei
regularizări trimestriale pentru anul în curs. Pentru cazurile
aferente anului precedent, spitalele trebuie să transmită

înregistrările electronice modificate ale acestor cazuri la
SNSPMS, la termenele prevăzute în prezentul ordin.
SNSPMS va genera către spital și casa de asigurări de
sănătate un raport cu clasificarea grupelor de diagnostic a
acestor cazuri.
3. Obținerea avizului de revalidare prin Comisia de
analiză a cazurilor invalidate la SNSPMS
Primul pas în obținerea avizului de revalidare îl constituie
sesizarea de către spital a medicului-șef din cadrul caselor de
asigurări de sănătate, pe baza modelului prezentat mai jos:

Spitalul ................................
Către: medicul-șef al Casei de Asigurări de Sănătate.................
Lista cazurilor invalidate pentru care se solicită revalidarea prin Comisia de analiză, conform Ordinului
președintelui Casei Naționale de Asigurări de Sănătate nr. .............
Nr. crt. .................................................................
Cod spital ...............................................................
Secția ...................................................................
Nr. FOCG .................................................................
Data externării pacientului ..............................................
Reguli pentru care se solicită validarea*) ...............................
Motivul pentru care se solicită validarea ................................
*) Se va nota în câte un rând separat fiecare regulă pentru care se solicită revalidarea.

Data ..................
Director general,
.....................................
Semnătura și ștampila

Medicul-șef din cadrul casei de asigurări de sănătate
are obligația de a organiza o întâlnire a Comisiei de analiză în
termen de maximum 10 zile de la primirea înștiințării de la spital.
Modalitatea practică de evaluare a cazurilor externate este
decisă de Comisia de analiză și va consta, după caz, în:
— evaluarea dosarelor medicale originale, prin vizitarea
spitalelor vizate;
— evaluarea cazurilor pe baza dosarelor trimise de
spitale (copie de pe dosarul medical al pacienților invalidați).
Informațiile urmărite în evaluare de către Comisia de
analiză includ:
— motivul internării;
— diagnosticele principale și secundare, acordându-se
atenție relației dintre acestea atât din punct de vedere medical,
cât și din punctul de vedere al cronologiei acestora;

— secția/secțiile în care a fost îngrijit și din care a fost
externat pacientul;
— motivul externării;
— intervențiile chirurgicale — tipul acestora,
eventualele complicații;
— alte informații pe care Comisia de analiză le
consideră utile.
Analiza fiecărui caz se încheie cu un raport scris al
Comisiei de analiză, în care sunt menționate argumentele care
au condus la avizarea sau neavizarea cazului, raport semnat de
toți membrii comisiei care au participat la evaluarea cazului
respectiv. Raportul va fi elaborat în două exemplare, pentru
spital și, respectiv, pentru casa de asigurări de sănătate, și va
conține în mod explicit decizia de avizare sau neavizare pentru
revalidare a fiecărui caz.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 412/17.VI.2009 conține 16 pagini.

Prețul: 3,20 lei

&JUYDGY|431348]
ISSN 1453—4495

