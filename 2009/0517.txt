Anul 177 (XXI) — Nr. 517

PARTEA I

LEGI, DECRETE, HOTĂRÂRI ȘI ALTE ACTE

Marți, 28 iulie 2009

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 610 din 28 aprilie 2009 referitoare la excepția de
neconstituționalitate a prevederilor art. 25 alin. (4) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................
Decizia nr. 614 din 28 aprilie 2009 referitoare la excepția de
neconstituționalitate a prevederilor art. 5 alin. (1) din
Legea fondului funciar nr. 18/1991 ............................
Decizia nr. 725 din 7 mai 2009 referitoare la excepția de
neconstituționalitate a dispozițiilor art. 30 din Legea
nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997,
coroborate cu cele ale art. 48 din Legea fondului
funciar nr. 18/1991......................................................
Decizia nr. 790 din 19 mai 2009 referitoare la excepția de
neconstituționalitate a dispozițiilor art. 1671 din Legea
nr. 19/2000 privind sistemul public de pensii și alte
drepturi de asigurări sociale, ale art. 4 și art. 5 din
Legea nr. 226/2006 privind încadrarea unor locuri de
muncă în condiții speciale și ale art. 4 din Legea
contenciosului administrativ nr. 554/2004 ..................
Decizia nr. 793 din 19 mai 2009 referitoare la excepția de
neconstituționalitate a dispozițiilor art. 80 și art. 189
alin. (7) din Legea nr. 19/2000 privind sistemul public
de pensii și alte drepturi de asigurări sociale ............
Decizia nr. 824 din 26 mai 2009 referitoare la excepția de
neconstituționalitate a dispozițiilor art. 7 alin. (1) din
Legea contenciosului administrativ nr. 554/2004 și ale
art. 109 alin. 2 din Codul de procedură civilă ............
Decizia nr. 861 din 16 iunie 2009 referitoare la excepția de
neconstituționalitate a dispozițiilor art. 3 și art. 11 alin. (1)
din Ordonanța de urgență a Guvernului nr. 27/2006

Pagina
privind salarizarea și alte drepturi ale judecătorilor,
procurorilor și altor categorii de personal din sistemul
justiției ........................................................................

3–4

5–6

14–15

Decizia nr. 930 din 23 iunie 2009 referitoare la excepția de
neconstituționalitate a prevederilor art. 11 alin. (1)
coroborat cu art. 81 alin. (1) din Ordonanța de urgență
a Guvernului nr. 194/2002 privind regimul străinilor în
România ....................................................................

16–17

Decizia nr. 961 din 25 iunie 2009 referitoare la excepția de
neconstituționalitate a dispozițiilor art. 7 alin. (1) și (2)
din Legea nr. 39/2003 privind prevenirea și
combaterea criminalității organizate, raportat la
art. 194 alin. 1 din Codul penal ..................................

2–3

12–14

Decizia nr. 891 din 16 iunie 2009 referitoare la excepția de
neconstituționalitate a prevederilor art. 86 și art. 94 din
Codul familiei..............................................................

17–19

Decizia nr. 985 din 30 iunie 2009 referitoare la excepția de
neconstituționalitate a prevederilor art. 96 alin. (2) din
Legea nr. 67/2004 pentru alegerea autorităților
administrației publice locale ......................................

19–21

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
7–9

1.982/C. — Ordin al ministrului justiției și libertăților
cetățenești pentru completarea Normelor cu privire la
tarifele de onorarii ale notarilor publici, aprobate prin
Ordinul ministrului justiției nr. 943/C/2005 ................

22

9–10

2.322. — Ordin al ministrului finanțelor publice pentru
modificarea Statutului CEC BANK — S.A., aprobat
prin Ordinul ministrului economiei și finanțelor
nr. 425/2008 ..............................................................

22

11–12

ACTE ALE COMISIEI DE SUPRAVEGHERE
A ASIGURĂRILOR
10.

— Ordin pentru punerea în aplicare a Normelor
privind Fondul de garantare ......................................

23–31

2

MONITORUL OFICIAL AL ROMÂNIEI, PARTEA I, Nr. 517/28.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 610
din 28 aprilie 2009

referitoare la excepția de neconstituționalitate a prevederilor art. 25 alin. (4) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 25 alin. (4) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Petruța
Grigoriu (fostă Dyer) în Dosarul nr. 492/94/2006 (1.136/2008) al
Curții de Apel București — Secția a III-a civilă și pentru cauze cu
minori și de familie.
La apelul nominal este prezent personal Petre Răducanu și
asistat de avocatul Constantin Amzuță, cu împuternicire
avocațială emisă de Baroul București. Lipsesc celelalte părți,
față de care procedura de citare a fost legal îndeplinită.
Cauza se află în stare de judecată.
Apărătorul părții prezente solicită admiterea excepției de
neconstituționalitate, arătând că prevederile de lege criticate
contravin art. 20 și 21 din Constituție, precum și art. 6 din
Convenția pentru apărarea drepturilor omului și a libertăților
fundamentale. Depune la dosar Hotărârea Curții Europene a
Drepturilor Omului din 13 ianuarie 2009, pronunțată în Cauza
Faimblat împotriva României.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2008, pronunțată în Dosarul
nr. 492/94/2006 (1136/2008), Curtea de Apel București —
Secția a III-a civilă și pentru cauze cu minori și de familie a
sesizat Curtea Constituțională cu excepția de
neconstituționalitate a prevederilor art. 25 alin. (4) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989 într-un proces de revendicare.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, întrucât acordă magistratului posibilitatea de
a asimila decizia sau, după caz, dispoziția de restituire în natură
a unui imobil emisă în condițiile Legii nr. 10/2001, cu un înscris
autentic.

Curtea de Apel București — Secția a III-a civilă și pentru
cauze cu minori și de familie consideră excepția neîntemeiată,
arătând că nicio dispoziție constituțională nu interzice ca prin
lege să se instituie o procedură administrativ-jurisdicțională care,
după îndeplinirea formalităților de publicitate imobiliară, să poată
servi ca mijloc de probă a dreptului de proprietate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege sunt
constituționale. Invocă în acest sens jurisprudența Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
de lege criticate raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă art. 25 alin. (4) din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
republicată în Monitorul Oficial al României, Partea I, nr. 798 din
2 septembrie 2005, având următoarea redactare: ăDecizia sau,
după caz, dispoziția de aprobare a restituirii în natură a
imobilului face dovada proprietății persoanei îndreptățite asupra
acestuia, are forța probantă a unui înscris autentic și constituie
titlu executoriu pentru punerea în posesie, după îndeplinirea
formalităților de publicitate imobiliară.”
Textele constituționale invocate ca fiind încălcate sunt cele
ale art. 16 alin. (1) și (2) privind egalitatea în drepturi, art. 21
alin. (3) referitor la dreptul părților la un proces echitabil și la
soluționarea cauzelor într-un termen rezonabil și art. 44 alin. (1)
și (2) privind dreptul de proprietate privată.
Examinând excepția de neconstituționalitate, Curtea
constată că asupra constituționalității prevederilor art. 25 alin. (4)
din Legea nr. 10/2001 s-a mai pronunțat în raport de critici
similare. Astfel, prin Decizia nr. 739 din 26 octombrie 2006,
publicată în Monitorul Oficial al României, Partea I, nr. 8 din
5 ianuarie 2007, și Decizia nr. 542 din 7 iunie 2007, publicată în
Monitorul Oficial al României, Partea I, nr. 461 din 9 iulie 2007,
Curtea a statuat că Legea nr. 10/2001 este o lege specială în
materia revendicării imobiliare, prin care legiuitorul a urmărit să
evite perpetuarea stării de incertitudine în ceea ce privește

MONITORUL OFICIAL AL ROMÂNIEI, PARTEA I, Nr. 517/28.VII.2009
situația juridică a imobilelor preluate în mod abuziv, cu sau fără
titlu valabil, de către stat sau de către alte persoane juridice, în
perioada 6 martie 1945—22 decembrie 1989. Soluția de
restituire a acestor imobile este rezultatul opțiunii legiuitorului și
are la bază dreptul pe care acesta îl are în a decide asupra
modului de reparare a abuzurilor din legislația trecută cu privire
la dreptul de proprietate privată. De aceea, legiuitorul a instituit
o procedură administrativă obligatorie pentru obținerea
reparațiilor în natură sau prin echivalent și care permite controlul
judecătoresc asupra actelor emise în cadrul acestei proceduri.
De altfel, Curtea observă că autorul excepției critică textul de
lege pentru posibilitatea acordată magistratului de a asimila

3

decizia sau, după caz, dispoziția de restituire a unui imobil emisă
în condițiile Legii nr. 10/2001, cu un înscris autentic.
Cu privire la acest aspect, Curtea constată că referitor la
reglementarea sistemului probator, prin Decizia nr. 173 din
12 iunie 2002, publicată în Monitorul Oficial al României, Partea I,
nr. 492 din 9 iulie 2002, a stabilit că reglementarea acestuia,
inclusiv ierarhizarea probelor și raporturilor dintre ele, este
atributul exclusiv al legiuitorului.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi de natură a determina o reconsiderare a jurisprudenței sale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 25 alin. (4) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—22 decembrie 1989, excepție ridicată de Petruța Grigoriu (fostă
Dyer) în Dosarul nr. 492/94/2006 (1.136/2008) al Curții de Apel București — Secția a III-a civilă și pentru cauze cu minori și de
familie.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 614
din 28 aprilie 2009

referitoare la excepția de neconstituționalitate a prevederilor art. 5 alin. (1)
din Legea fondului funciar nr. 18/1991
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 5 alin. (1) din Legea fondului funciar
nr. 18/1991, excepție ridicată de Asociația ăObștea de
cumpărare a iazului Dracșani” în Dosarul nr. 4.288/193/2008 al
Judecătoriei Botoșani — Secția civilă.

La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției, întrucât autorul excepției
nu motivează în ce constă neconstituționalitatea textului de lege
criticat.
C U R T E A,

având în vedere actele și lucrările dosarului, constată
următoarele:
Prin Încheierea din 11 decembrie 2008, pronunțată în
Dosarul nr. 4.288/193/2008, Judecătoria Botoșani — Secția
civilă a sesizat Curtea Constituțională cu excepția de
neconstituționalitate a prevederilor art. 5 alin. (1) din Legea

4

MONITORUL OFICIAL AL ROMÂNIEI, PARTEA I, Nr. 517/28.VII.2009

fondului funciar nr. 18/1991, excepție ridicată de Asociația
ăObștea de cumpărare a iazului Dracșani”.
În motivarea excepției de neconstituționalitate autorul
acesteia susține că prin interpretarea și aplicarea acestui text
de lege se ajunge la trecerea în proprietatea publică a statului
a unui teren proprietate privată. Astfel, arată că prin Decizia
nr. 1.185 din 12 decembrie 2005, Tribunalul Botoșani a constatat
că terenul în litigiu este în proprietate publică în temeiul art. 5
alin. (1) din Legea nr. 18/1991. În acest fel, consideră autorul
excepției, acest text de lege contravine art. 136 alin. (5) din
Constituție, care consacră caracterul inviolabil al proprietății, și
nu exproprierea.
Judecătoria Botoșani — Secția civilă consideră excepția
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră prevederile de lege
constituționale. Invocă jurisprudența Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.

Obiectul excepției îl constituie prevederile art. 5 alin. (1) din
Legea fondului funciar nr. 18/1991, republicată în Monitorul
Oficial al României, Partea I, nr. 1 din 5 ianuarie 1998, cu
modificările și completările ulterioare, care au următorul cuprins:
ă(1) Aparțin domeniului public terenurile pe care sunt amplasate
construcții de interes public, piețe, căi de comunicații, rețele
stradale și parcuri publice, porturi și aeroporturi, terenurile cu
destinație forestieră, albiile râurilor și fluviilor, cuvetele lacurilor
de interes public, fundul apelor maritime interioare și al mării
teritoriale, țărmurile Mării Negre, inclusiv plajele, terenurile
pentru rezervații naturale și parcuri naționale, monumentele,
ansamblurile și siturile arheologice și istorice, monumentele
naturii, terenurile pentru nevoile apărării sau pentru alte folosințe
care, potrivit legii, sunt de domeniul public ori care, prin natura
lor, sunt de uz sau interes public.”
Textul constituțional invocat ca fiind încălcat este cel al
art. 136 alin. (5) privind inviolabilitatea proprietății private.
Analizând actele și lucrările din dosarul instanței de judecată,
Curtea observă că obiectul litigiului îl constituie constatarea
legalității dobândirii de către stat a unui teren în suprafață de
700 de hectare aflat sub luciul de apă al iazului Dracșani.
Așadar, motivul de neconstituționalitate invocat nu privește
textul de lege criticat, ca atare, ci aplicarea acestuia, aspect ce
excedează competenței instanței de contencios constituțional.
Potrivit art. 2 alin. (2) din Legea nr. 47/1992, ăSunt
neconstituționale prevederile actelor [...] care încalcă dispozițiile
sau principiile Constituției”, alin. (3) al aceluiași articol stabilind
că instanța constituțională ăse pronunță numai asupra
constituționalității actelor cu privire la care a fost sesizată [...]”.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzut de lege. În
acest sens, potrivit art. 126 alin. (1) din Constituție, ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 5 alin. (1) din Legea fondului funciar
nr. 18/1991, excepție ridicată de Asociația ăObștea de cumpărare a iazului Dracșani” în Dosarul nr. 4.288/193/2008 al Judecătoriei
Botoșani — Secția civilă.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 517/28.VII.2009

5

CURTEA CONSTITUȚIONALĂ

D E C I Z I A Nr. 725
din 7 mai 2009

referitoare la excepția de neconstituționalitate a dispozițiilor art. 30 din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997,
coroborate cu cele ale art. 48 din Legea fondului funciar nr. 18/1991
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Ion Predescu
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 30 din Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997, coroborate cu cele ale
art. 48 din Legea fondului funciar nr. 18/1991, excepție ridicată
de Anna Grauvogel în Dosarul nr. 608/295/2008 al Tribunalului
Timiș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
critica vizând completarea normelor incriminate.
C U R T E A,

având în vedere actele și lucrările dosarului, reține următoarele:
Prin Încheierea din 12 ianuarie 2009, pronunțată în Dosarul
nr. 608/295/2008, Tribunalul Timiș — Secția civilă a sesizat
Curtea Constituțională pentru soluționarea excepției de
neconstituționalitate a art. 30 din Legea nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
coroborate cu cele ale art. 48 din Legea fondului funciar
nr. 18/1991, excepție ridicată de Anna Grauvogel.
În motivarea excepției de neconstituționalitate autorul
arată că prevederile art. 44 din Constituția României garantează
apatrizilor și cetățenilor străini dreptul de a dobândi, prin
moștenire legală, dreptul de proprietate asupra terenurilor aflate
pe teritoriul statului român. Or, dispozițiile art. 48 din Legea
nr. 18/1991, limitând sfera persoanelor care pot solicita
reconstituirea dreptului de proprietate doar la cetățenii români,
înfrâng acest principiu constituțional. Atâta timp cât prin art. 44
alin. (2) din Constituție se prevede, în mod expres, că cetățenii
străini pot dobândi dreptul de proprietate asupra terenurilor prin
moștenire legală, fără a face distincție între regimurile juridice
ale acestor terenuri și fără a excepta anumite categorii de
terenuri, rezultă că au dreptul legal de a dobândi în proprietate
și terenurile ce fac obiectul Legii nr. 18/1991.

Tribunalul Timiș — Secția civilă consideră că excepția de
neconstituționalitate este neîntemeiată. Condiționarea exercitării
dreptului de a formula cerere de reconstituire a dreptului de
proprietate de calitatea de cetățean român reprezintă o opțiune
a legiuitorului cu privire la reglementarea condițiilor în care
operează această retrocedare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 30
din Legea nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, coroborate cu cele ale art. 48 din Legea
fondului funciar nr. 18/1991, texte de lege care au următorul
conținut :
— Art. 30 din Legea nr. 1/2000: ăÎn aplicarea prevederilor
Legii fondului funciar nr. 18/1991, astfel cum a fost modificată
prin Legea nr. 169/1997, precum și a prezentei legi, cetățenii
români au aceleași drepturi, indiferent dacă la data înregistrării
cererii aveau domiciliul în țară sau în străinătate.”;
— Art. 48 din Legea nr. 18/1991: ăCetățenii români cu
domiciliul în străinătate, precum și foștii cetățeni români care
și-au redobândit cetățenia română, indiferent dacă și-au stabilit
sau nu domiciliul în țară, pot face cerere de reconstituire a
dreptului de proprietate pentru suprafețele de terenuri agricole
sau terenuri cu destinație forestieră, prevăzute la art. 45, care
le-au aparținut în proprietate, dar numai până la limita prevăzută
la art. 3 lit. h) din Legea nr. 187/1945, de familie, pentru
terenurile agricole, și nu mai mult de 30 ha de familie, pentru

6

MONITORUL OFICIAL AL ROMÂNIEI, PARTEA I, Nr. 517/28.VII.2009

terenurile cu destinație forestieră, în termenul, cu procedura și
în condițiile prevăzute la art. 9 alin. (3)—(9).”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 21, art. 44, art. 46, art. 51 și
art. 154, precum și prevederilor art. 14 din Convenția pentru
apărarea drepturilor omului și a libertăților fundamentale și ale
art. 1 din Protocolul nr. 12 la Convenție.
Examinând excepția de neconstituționalitate, Curtea
constată următoarele:
Prevederile art. 30 din Legea nr. 1/2000 au mai fost supuse
controlului de constituționalitate într-o altă cauză, având o
motivare similară și același autor. Astfel, prin Decizia nr. 640 din
28 iunie 2007, publicată în Monitorul Oficial al României, Partea I,
nr. 574 din 22 august 2007, Curtea a decis că în analiza acestui
text trebuie avut în vedere scopul Legii nr. 1/2000, anume acela
de reconstituire a dreptului de proprietate în favoarea
persoanelor fizice și persoanelor juridice care au formulat cereri
în termen legal. Totodată, aceste prevederi de lege trebuie
coroborate cu prevederile art. 3 alin. (5) din această lege, potrivit
cărora ăPrin proprietar deposedat, în sensul prezentei legi, se
înțelege persoana titulară a dreptului de proprietate în momentul
deposedării”.
Din această perspectivă, Curtea a constatat că prevederile
art. 30 din Legea nr. 1/2000 sunt în acord cu dispozițiile
constituționale ale art. 44 alin. (2), potrivit cărora ăProprietatea
privată este garantată și ocrotită în mod egal de lege, indiferent
de titular. Cetățenii străini și apatrizii pot dobândi dreptul de
proprietate privată asupra terenurilor numai în condițiile rezultate
din aderarea României la Uniunea Europeană și din alte tratate
internaționale la care România este parte, pe bază de
reciprocitate, în condițiile prevăzute prin lege organică, precum
și prin moștenire legală”, și ale art. 46, care prevede că ăDreptul
la moștenire este garantat”.
De altfel, în reglementarea dată de Codul civil, moștenirea
se deschide din momentul decesului autorului, legea
recunoscând drepturile succesorilor, nefiind prevăzută nicio
derogare de la normele de drept comun referitoare la procedura
succesorală.
În ceea ce privește critica dispozițiilor art. 48 din Legea
nr. 18/1991, Curtea constată că asupra constituționalității
acestora s-a mai pronunțat, de exemplu, prin Decizia
nr. 630/2007, publicată în Monitorul Oficial al României, Partea I,
nr. 518 din 1 august 2007. Cu acel prilej s-a reținut că dispozițiile

Legii nr. 18/1991 au ca scop reconstituirea dreptului de
proprietate sau constituirea acestuia în favoarea foștilor
cooperatori, a moștenitorilor acestora și a altor persoane care,
la data intrării în vigoare a legii, nu aveau calitatea de proprietari
asupra terenurilor care constituie fondul funciar al României.
Dreptul de proprietate al acestor persoane este reconstituit sau,
după caz, constituit în temeiul și în condițiile legii. În acest
context, legea prevede categoriile de persoane îndreptățite a
formula cererile de reconstituire a dreptului de proprietate,
dispozițiile art. 48 stabilind posibilitatea de a solicita
reconstituirea și pentru cetățenii români cu domiciliul în
străinătate, precum și pentru foștii cetățeni români care și-au
redobândit cetățenia română, indiferent dacă și-au stabilit sau
nu domiciliul în țară. Așadar, având în vedere obiectul de
reglementare al legii — proprietatea funciară — și scopul
declarat al acesteia — retrocedarea către foștii proprietari sau
moștenitorii acestora a dreptului de proprietate asupra
terenurilor preluate de cooperativele agricole de producție sau
de către stat —, reglementarea condițiilor în care operează
această retrocedare, inclusiv sub aspectul persoanelor
îndreptățite, constituie opțiunea legiuitorului, condiționarea
exercitării dreptului de a formula cerere de reconstituire a
dreptului de proprietate asupra terenurilor de calitatea de
cetățean român reprezentând o astfel de opțiune, care este pe
deplin constituțională.
Potrivit normei constituționale consacrate de art. 44 alin. (2)
teza a doua, una dintre modalitățile de dobândire a dreptului de
proprietate asupra terenurilor de către cetățenii străini sau
apatrizi este moștenirea legală, ceea ce presupune că aceștia,
după anul 2003, pot dobândi terenuri în condițiile dreptului
comun (art. 650 și următoarele din Codul civil), Legea
nr. 18/1991, republicată, fiind o lege specială care îi are ca
destinatari doar pe cetățenii români.
Pe de altă parte, legea are ca scop reconstituirea dreptului
de proprietate în favoarea unor persoane care, la data intrării în
vigoare a legii, nu aveau calitatea de proprietari. Prin urmare,
nu se poate invoca, în aplicarea prevederilor Legii nr. 18/1991,
garantarea și ocrotirea constituțională a dreptului de proprietate
în persoana reclamanților, câtă vreme aceștia nu sunt titulari ai
acestui drept, ce urmează a se naște ulterior.
Rațiunile care au stat la baza adoptării deciziilor menționate
își păstrează valabilitatea și în prezent, astfel încât aceasta se
impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 30 din Legea nr. 1/2000 pentru reconstituirea dreptului de
proprietate asupra terenurilor agricole și celor forestiere, solicitate potrivit prevederilor Legii fondului funciar nr. 18/1991 și ale Legii
nr. 169/1997, coroborate cu cele ale art. 48 din Legea fondului funciar nr. 18/1991, excepție ridicată de Anna Grauvogel în Dosarul
nr. 608/295/2008 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 7 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 517/28.VII.2009

7

CURTEA CONSTITUȚIONALĂ

D E C I Z I A Nr. 790
din 19 mai 2009

referitoare la excepția de neconstituționalitate a dispozițiilor art. 1671 din Legea nr. 19/2000
privind sistemul public de pensii și alte drepturi de asigurări sociale, ale art. 4 și art. 5
din Legea nr. 226/2006 privind încadrarea unor locuri de muncă în condiții speciale și ale art. 4
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1671 din Legea nr. 19/2000 privind sistemul
public de pensii și alte drepturi de asigurări sociale, ale art. 4 și
art. 5 din Legea nr. 226/2006 privind încadrarea unor locuri de
muncă în condiții speciale și ale art. 4 din Legea contenciosului
administrativ nr. 554/2004, excepție ridicată de Ioan Câmpean
în Dosarul nr. 461/97/2008 al Curții de Apel Alba Iulia – Secția
pentru conflicte de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate
a dispozițiilor art. 1671 din Legea nr. 19/2000 și ale art. 4 din
Legea nr. 554/2004 și de respingere, ca inadmisibilă, a excepției
de neconstituționalitate a dispozițiilor art. 4 și art. 5 din Legea
nr. 226/2006.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2008, pronunțată în
Dosarul nr. 461/97/2008, Curtea de Apel Alba Iulia — Secția
pentru conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor art. 1671 din Legea nr. 19/2000, ale art. 4 și
art. 5 din Legea nr. 226/2006 și ale art. 4 din Legea
nr. 554/2004, excepție ridicată de Ioan Câmpean în cauza ce
are ca obiect recursul declarat împotriva unei sentințe civile prin
care i s-a respins cererea de recalculare a pensiei.
În motivarea excepției de neconstituționalitate autorul
acesteia susține că dispozițiile de lege criticate devin
discriminatorii dacă se interpretează în sensul că nu se aplică și
celor care au lucrat în condiții speciale, potrivit Legii
nr. 226/2006, și numai dacă instanțele nu recunosc dreptul celor
vizați de aceste articole de a se prevala de situația cea mai
avantajoasă pentru ei. De asemenea, arată că art. 4 din Legea
nr. 554/2004 limitează atacarea în instanță a actelor cu caracter
normativ, ceea ce nu are o justificare obiectivă și rezonabilă, prin

această limitare încălcându-se dreptul constituțional de acces
la justiție.
Curtea de Apel Alba Iulia — Secția pentru conflicte de
muncă și asigurări sociale apreciază că excepția de
neconstituționalitate ridicată este nefondată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1671 din Legea nr. 19/2000 privind sistemul
public de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
cu modificările și completările ulterioare, ale art. 4 și art. 5 din
Legea nr. 226/2006 privind încadrarea unor locuri de muncă în
condiții speciale, publicată în Monitorul Oficial al României,
Partea I, nr. 509 din 13 iunie 2006, și ale art. 4 din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
cu modificările și completările ulterioare.
Dispozițiile de lege criticate au următorul conținut:
— Art. 1671 din Legea nr. 19/2000: ă(1) Într-un interval de
10 ani de la data intrării în vigoare a prezentei legi, persoanele
care au desfășurat activități încadrate în grupa I de muncă,
conform legislației anterioare, pot solicita pensie pentru limită
de vârstă cu reducerea vârstelor standard de pensionare,
conform tabelului nr. 4.

8

MONITORUL OFICIAL AL ROMÂNIEI, PARTEA I, Nr. 517/28.VII.2009
TABELUL Nr. 4

Stagiul de cotizare
realizat efectiv, conform
legislației anterioare, în
grupa I de muncă (ani
împliniți)

Reducerea vârstelor standard de pensionare
prevăzute în anexa nr. 3
(ani)

(luni)

2

1

2

4

2

5

6

3

7

8

4

10

10

6

0

12

7

2

14

8

5

16

9

7

18

10

10

20

12

0

22

13

0

24

14

0

26 și peste

15

0

(2) Vârstele de pensionare reduse conform prevederilor
alin. (1) nu pot fi mai mici de 50 de ani.
(3) Prevederile alin. (1) se aplică și în cazul asiguraților
prevăzuți la art. 20, dacă acestea sunt mai avantajoase decât
cele stipulate în anexele nr. 4 și 5.
(4) Vârstele standard de pensionare din care se face
reducerea prevăzută în tabelul nr. 4 sunt cele corespunzătoare
anului, respectiv lunii în care se deschide dreptul de pensie,
prevăzute în anexa nr. 3, în condițiile realizării stagiului complet
de cotizare corespunzător anului, respectiv lunii în care se
deschide dreptul de pensie.
(5) Reducerea vârstelor standard de pensionare în baza
tabelului nr. 4 nu poate fi cumulată cu celelalte reduceri
prevăzute de prezenta lege sau de legile cu caracter special.”;
— Art. 4 din Legea nr. 226/2006: ăAsigurații care au realizat
un stagiu de cotizare mai mic decât cel prevăzut la art. 3
beneficiază de pensie pentru limită de vârstă, cu reducerea
proporțională a vârstelor standard de pensionare, în condițiile
realizării stagiilor totale de cotizare necesare, conform
prevederilor din anexa nr. 4 «Bărbați. Reducerea vârstelor
standard de pensionare în funcție de stagiul de cotizare realizat
în condiții speciale de muncă» și din anexa nr. 5 «Femei.
Reducerea vârstelor standard de pensionare în funcție de
stagiul de cotizare realizat în condiții speciale de muncă» la
Legea nr. 19/2000, cu modificările și completările ulterioare.”;
— Art. 5 din Legea nr. 226/2006: ă(1) Pentru asigurații
prevăzuți la art. 3 punctajul mediu anual se determină prin
împărțirea la 25 a numărului de puncte rezultat din însumarea
punctajelor anuale realizate în perioada de cotizare.
(2) În situația asiguraților prevăzuți la art. 4, la stabilirea
punctajului mediu anual se iau în considerare stagiile totale de
cotizare necesare prevăzute în anexele nr. 4 și 5 la Legea
nr. 19/2000, cu modificările și completările ulterioare.”;
— Art. 4 din Legea nr. 554/2004: ă(1) Legalitatea unui act
administrativ unilateral cu caracter individual, indiferent de data
emiterii acestuia, poate fi cercetată oricând în cadrul unui

proces, pe cale de excepție, din oficiu sau la cererea părții
interesate. În acest caz, instanța, constatând că de actul
administrativ depinde soluționarea litigiului pe fond, sesizează,
prin încheiere motivată, instanța de contencios administrativ
competentă și suspendă cauza. Încheierea de sesizare a
instanței de contencios administrativ nu este supusă niciunei căi
de atac, iar încheierea prin care se respinge cererea de sesizare
poate fi atacată odată cu fondul. Suspendarea cauzei nu se
dispune în ipoteza în care instanța în fața căreia s-a ridicat
excepția de nelegalitate este instanța de contencios
administrativ competentă să o soluționeze.
(2) Instanța de contencios administrativ se pronunță, după
procedura de urgență, în ședință publică, cu citarea părților și a
emitentului. În cazul în care excepția de nelegalitate vizează un
act administrativ unilateral emis anterior intrării în vigoare a
prezentei legi, cauzele de nelegalitate urmează a fi analizate
prin raportare la dispozițiile legale în vigoare la momentul
emiterii actului administrativ.
(3) Soluția instanței de contencios administrativ este supusă
recursului, care se declară în termen de 5 zile de la comunicare
și se judecă de urgență și cu precădere.
(4) În cazul în care instanța de contencios administrativ a
constatat nelegalitatea actului, instanța în fața căreia s-a ridicat
excepția va soluționa cauza, fără a ține seama de actul a cărui
nelegalitate a fost constatată.”
Autorul excepției de neconstituționalitate susține că
prevederile de lege criticate încalcă prevederile art. 1 alin. (3),
art. 11 alin. (1) și (2), art. 15 alin. (2), art. 16 alin. (1), art. 21
alin. (1) și (2), art. 24 alin. (1), art. 41 alin. (2) și (4), art. 47,
art. 52 alin. (1), art. 53, art. 124 alin. (2), art. 126 alin. (6) și ale
art. 135 alin. (2) lit. f) din Constituție.
Examinând excepția de neconstituționalitate, Curtea reține
că prevederile art. 1671 din Legea nr. 19/2000 au mai fost
supuse controlului de constituționalitate în raport cu aceleași
texte din Constituție ca și cele invocate în prezenta cauză,
Curtea respingând excepția de neconstituționalitate prin Decizia
nr. 461/2008, publicată în Monitorul Oficial al României, Partea I,
nr. 370 din 15 mai 2008. Cu acel prilej, Curtea a constatat că
asigurații în sistemul public de pensii, care îndeplinesc cumulativ
condițiile prevăzute de textele criticate, beneficiază de tratament
juridic egal în ceea ce privește dreptul la pensie pentru limită de
vârstă.
Referitor la dispozițiile art. 4 din Legea nr. 554/2004, Curtea
reține că prin Decizia nr. 342/2009, publicată în Monitorul Oficial
al României, Partea I, nr. 276 din 28 aprilie 2009, a constatat că
faptul că excepția de nelegalitate vizează doar actele
administrative unilaterale cu caracter individual nu are
semnificația excluderii actelor administrative unilaterale cu
caracter normativ de la controlul de legalitate exercitat de
instanța de contencios administrativ, acest control realizându-se
pe calea acțiunii directe, separate, și nu a incidentului
procedural, adică, în speță, a excepției de nelegalitate.
Dispozițiile art. 8 din Legea nr. 554/2004 reglementează obiectul
acțiunii judiciare în materia contenciosului administrativ, acesta
fiind raportat la ăactul administrativ unilateral” al unei autorități
publice, fără nicio distincție cu privire la caracterul individual ori
normativ al acestuia.
Întrucât nu au intervenit elemente noi de natură să justifice
reconsiderarea jurisprudenței în materie, atât soluțiile, cât și
considerentele acestor decizii își păstrează valabilitatea și în
prezenta cauză.
În ceea ce privește dispozițiile art. 4 și ale art. 5 din Legea
nr. 226/2006, Curtea constată că acestea nu instituie privilegii
sau discriminări pe considerente arbitrare, fiind aplicabile pentru
toți cetățenii vizați de ipoteza normelor legale.
Totodată, Curtea reține că autorul excepției nu formulează
veritabile critici de neconstituționalitate ale textelor de lege, ci

MONITORUL OFICIAL AL ROMÂNIEI, PARTEA I, Nr. 517/28.VII.2009
este nemulțumit de aplicarea de către instanța de judecată a
dispozițiilor art. 4 și art. 5 din Legea nr. 226/2006. Așadar,
aspectele invocate țin de aplicarea și interpretarea textelor de
lege, iar nu de contrarietatea lor cu dispozițiile constituționale.

9

Prin urmare, excepția de neconstituționalitate a dispozițiilor
art. 4 și art. 5 din Legea nr. 226/2006, astfel cum a fost
formulată, este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 4 și art. 5 din Legea nr. 226/2006
privind încadrarea unor locuri de muncă în condiții speciale, excepție ridicată de Ioan Câmpean în Dosarul nr. 461/97/2008 al
Curții de Apel Alba Iulia — Secția pentru conflicte de muncă și asigurări sociale.
2. Respinge, ca fiind neîntemeiată, excepția de neconstituționalitate a dispozițiilor art. 1671 din Legea nr. 19/2000 privind
sistemul public de pensii și alte drepturi de asigurări sociale și ale art. 4 din Legea contenciosului administrativ nr. 554/2004,
excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 793
din 19 mai 2009

referitoare la excepția de neconstituționalitate a dispozițiilor art. 80 și art. 189 alin. (7)
din Legea nr. 19/2000 privind sistemul public de pensii și alte drepturi de asigurări sociale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 80 și art. 189 alin. (7) din Legea nr. 19/2000
privind sistemul public de pensii și alte drepturi de asigurări
sociale, excepție ridicată de Ion Scarlat în Dosarul
nr. 4.739/62/2007 al Curții de Apel Brașov — Secția civilă și
pentru cauze cu minori și de familie, conflicte de muncă și
asigurări sociale.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra cererii depuse de autorul
excepției de neconstituționalitate prin care solicită acordarea
unui termen de judecată, în vederea comunicării punctului de
vedere al Guvernului și în vederea pregătirii apărării.
Reprezentantul Ministerului Public solicită respingerea cererii
de amânare, întrucât punctele de vedere ale autorităților nu sunt
obligatorii, iar autorul excepției a avut suficient timp pentru
pregătirea apărării.
Curtea, ținând cont de faptul că punctul de vedere al
Guvernului este la dosarul cauzei, deliberând, în temeiul
dispozițiilor art. 14 din Legea nr. 47/1992 coroborate cu cele ale
art. 156 alin. 1 din Codul de procedură civilă, respinge cererea
de amânare a cauzei.
Cauza este în stare de judecată.

Reprezentantul Ministerului Public pune concluzii de
respingere, ca inadmisibilă, a excepției de neconstituționalitate
a dispozițiilor art. 189 alin. (7) din Legea nr. 19/2000 și de
respingere, ca neîntemeiată, a dispozițiilor art. 80 din aceeași
lege, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 ianuarie 2009, pronunțată în Dosarul
nr. 4.739/62/2007, Curtea de Apel Brașov — Secția civilă și
pentru cauze cu minori și de familie, conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 80 și ale
art. 189 alin. (7) din Legea nr. 19/2000, excepție ridicată de Ion
Scarlat în cadrul recursului declarat împotriva Sentinței civile
nr. 1.291 din 3 iulie 2008, pronunțată de Tribunalul Brașov.
În motivarea excepției de neconstituționalitate autorul
acesteia susține că în baza prevederilor de lege criticate i-a fost
restrâns dreptul de pensie, iar măsura este neconstituțională
fiindcă nu a fost impusă pentru apărarea securității naționale,
așa cum prevede art. 53 alin. (1) din Constituție.
Curtea de Apel Brașov — Secția civilă și pentru cauze
cu minori și de familie, conflicte de muncă și asigurări
sociale apreciază că excepția de neconstituționalitate este
neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate a
dispozițiilor art. 189 alin. (7) din Legea nr. 19/2000 este
inadmisibilă, iar excepția de neconstituționalitate a dispozițiilor
art. 80 din aceeași lege este neîntemeiată.

10

MONITORUL OFICIAL AL ROMÂNIEI, PARTEA I, Nr. 517/28.VII.2009

Avocatul Poporului apreciază că dispozițiile art. 80 din
Legea nr. 19/2000 sunt constituționale, iar excepția de
neconstituționalitate a dispozițiilor art. 189 alin. (7) din Legea
nr. 19/2000 este inadmisibilă.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum este
menționat în notele scrise ale autorului excepției și în încheierea
de sesizare a Curții Constituționale, îl constituie dispozițiile
art. 80 și ale art. 189 alin. (7) din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000, cu modificările și completările ulterioare.
Dispozițiile art. 80 din Legea nr. 19/2000 au următorul
cuprins: ă(1) Valoarea unui punct de pensie se stabilește prin
legea bugetului asigurărilor sociale de stat. Aceasta se
determină prin actualizarea valorii punctului de pensie din luna
decembrie a fiecărui an cu cel puțin rata inflației, prognozată
pentru anul bugetar următor de instituția cu atribuții în domeniu.
(2) În raport cu evoluția indicatorilor macroeconomici și cu
resursele financiare, valoarea punctului de pensie, stabilită
conform prevederilor alin. (1), poate fi majorată prin legile de
rectificare a bugetului asigurărilor sociale de stat.
(3) Valoarea punctului de pensie, determinată conform
prevederilor alin. (1) sau (2), nu poate fi mai mică de 37,5% din
salariul mediu brut utilizat la fundamentarea bugetului
asigurărilor sociale de stat, începând cu 1 ianuarie 2008,
respectiv de 45% din salariul mediu brut utilizat la
fundamentarea bugetului asigurărilor sociale de stat, începând
cu 1 ianuarie 2009.”
Potrivit art. 8 din Ordonanța de urgență a Guvernului
nr. 4/2009 privind reglementarea unor măsuri în domeniul
bugetar, publicată în Monitorul Oficial al României, Partea I,
nr. 92 din 16 februarie 2009, prevederile art. 80 alin. (3) nu se
aplică în anul 2009.

Art. 189 din Legea nr. 19/2000 nu are alineate și, prin urmare,
dispozițiile art. 189 alin. (7) din Legea nr. 19/2000, invocate ca
fiind neconstituționale, nu pot forma obiect al excepției de
neconstituționalitate.
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 15 alin. (1) privind principiul universalității drepturilor și
obligațiilor cetățenești, ale art. 16 alin. (1) privind egalitatea în
drepturi, ale art. 22 alin. (2) privind dreptul la viață, ale art. 47
alin. (1) privind nivelul de trai și ale art. 53 alin. (1) privind
restrângerea unor drepturi.
Examinând excepția de neconstituționalitate, Curtea reține
următoarele:
Referitor la dispozițiile art. 189 alin. (7) din Legea nr. 19/2000,
având în vedere că acestea nu se regăsesc în redactarea Legii
nr. 19/2000, excepția de neconstituționalitate privind acest text
este inadmisibilă, potrivit art. 29 alin. (1) din Legea nr. 47/1992.
În ceea ce privește prevederile art. 80 din Legea nr. 19/2000,
Curtea constată că s-a mai pronunțat asupra excepției de
neconstituționalitate a acestora, prin raportare la aceleași
prevederi constituționale, prin Decizia nr. 966/2007, publicată în
Monitorul Oficial al României, Partea I, nr. 782 din 19 noiembrie
2007. Cu acel prilej, Curtea a reținut că susținerea potrivit căreia
prin folosirea acestui sistem de calcul s-ar obține o pensie
inferioară celor reglementate de unele legi speciale, încălcându-se
astfel dispozițiile art. 16 din Constituție, este neîntemeiată.
Prevederile de lege criticate se aplică în egală măsură tuturor
persoanelor care se pensionează în baza Legii nr. 19/2000
privind sistemul public de pensii și alte drepturi de asigurări
sociale. Legiuitorul poate, în considerarea unor situații diferite,
să adopte prin legi speciale, pentru anumite categorii socioprofesionale, reglementări diferite în ceea ce privește
pensionarea pentru limită de vârstă, fără a avea semnificația
încălcării principiului egalității în fața legii.
Referitor la nemulțumirea privind modul de reglementare a
valorii punctului de pensie, precum și pentru existența unor
lacune ale Legii nr. 19/2000, Curtea a constatat că acestea nu
sunt critici de constituționalitate, ci, eventual, aspecte legate de
politica pe care legiuitorul a înțeles să o adopte în domeniu și pe
care Curtea, potrivit competențelor sale, nu o poate cenzura.
Întrucât nu au intervenit elemente noi de natură să modifice
jurisprudența Curții, atât soluția, cât și considerentele deciziei
menționate sunt valabile și în prezenta cauză.
În final, Curtea reține că dispozițiile art. 22 alin. (2) privind
dreptul la viață, ale art. 47 alin. (1) privind nivelul de trai și ale
art. 53 alin. (1) privind restrângerea unor drepturi, din
Constituție, nu au legătură cu cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 189 alin. (7) din Legea nr. 19/2000
privind sistemul public de pensii și alte drepturi de asigurări sociale, excepție ridicată de Ion Scarlat în Dosarul nr. 4.739/62/2007
al Curții de Apel Brașov — Secția civilă și pentru cauze cu minori și de familie, conflicte de muncă și asigurări sociale.
2. Respinge, ca fiind neîntemeiată, excepția de neconstituționalitate a dispozițiilor art. 80 din Legea nr. 19/2000 privind
sistemul public de pensii și alte drepturi de asigurări sociale, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 517/28.VII.2009

11

DECIZII ALE CURȚII CONSTITUȚIONALE

CURTEA CONSTITUȚIONALĂ

D E C I Z I A Nr. 824
din 26 mai 2009

referitoare la excepția de neconstituționalitate a dispozițiilor art. 7 alin. (1)
din Legea contenciosului administrativ nr. 554/2004 și ale art. 109 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor ăart. 7 alin. (1) și (3) din Legea contenciosului
administrativ nr. 554/2004 și ale art. 109 alin. (2) din Codul de
procedură civilă”, excepție ridicată de Partidul Solidarității
Democratice pentru Șanse Egale și o Societate Mai Bună în
Dosarul nr. 363/2/2008 al Curții de Apel București — Secția
a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, indicând, în acest sens, jurisprudența în materie
a Curții Constituționale, de exemplu Decizia nr. 1.355/2008.
C U R T E A,

având în vedere actele și lucrările dosarului, reține următoarele:
Prin Încheierea din 6 mai 2008, pronunțată în Dosarul
nr. 363/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 7 alin. (1) și (3) din Legea contenciosului
administrativ nr. 554/2004 și ale art. 109 alin. 2 din Codul de
procedură civilă.
Excepția a fost ridicată de Partidul Solidarității Democratice
pentru Șanse Egale și o Societate mai Bună într-o cauză de
contencios administrativ având ca obiect o acțiune în anulare a
unor acte administrative.
În motivarea excepției de neconstituționalitate autorul
acesteia susține că sintagma conținută la art. 7 alin. (1) din
Legea contenciosului administrativ nr. 554/2004, potrivit căreia
ăînainte de a se adresa instanței de contencios administrativ (...)
persoana (...) trebuie să solicite autorității publice emitente (...)
revocarea (...) acestuia”, precum și cea cuprinsă la art. 109 alin. 2
teza finală din Codul de procedură civilă, conform căreia
ăDovada îndeplinirii procedurii prealabile se va anexa la cererea
de chemare în judecată”, sunt neconstituționale și contrare
tuturor actelor și prevederilor internaționale și convenționale
invocate, deoarece, în principal, îngrădesc accesul liber la
justiție al persoanei vătămate printr-un act al autorității publice.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
neîntemeiată, deoarece nicio dispoziție constituțională nu
interzice ca prin lege să se instituie o procedură administrativă
prealabilă, fără caracter jurisdicțional, cum este, de exemplu,
procedura recursului grațios sau a celui ierarhic. Reglementarea
unor proceduri speciale nu constituie o restrângere a exercițiului
unui drept, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Avocatul Poporului apreciază că dispozițiile art. 7 alin. (1)
și (3) din Legea contenciosului administrativ nr. 554/2004 și ale
art. 109 alin. 2 din Codul de procedură civilă sunt constituționale,
astfel cum s-a pronunțat Curtea Constituțională prin Decizia
nr. 1.246/2008.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit dispozitivului încheierii de sesizare, dispozițiile ăart. 7
alin. (1) și (3) din Legea contenciosului administrativ
nr. 554/2004”, publicată în Monitorul Oficial al României, Partea
I, nr. 1.154 din 7 decembrie 2004, modificată și completată de
Legea nr. 262/2007, publicată în Monitorul Oficial al României,
Partea I, nr. 510 din 30 iulie 2007, precum și ale art. 109 alin. 2
din Codul de procedură civilă. Examinând motivarea autorului,
Curtea constată că, în realitate, acesta are în vedere doar
prevederile art. 7 alin. (1) din Legea nr. 554/2004 și ale art. 109
alin. 2 teza finală din Codul de procedură civilă, astfel că doar
asupra acestora urmează să se pronunțe. Textele de lege
criticate au următorul conținut:
— Art. 7 alin. (1) din Legea contenciosului administrativ
nr. 554/2004: ăÎnainte de a se adresa instanței de contencios
administrativ competente, persoana care se consideră vătămată
într-un drept al său ori într-un interes legitim printr-un act
administrativ individual trebuie să solicite autorității publice
emitente sau autorității ierarhic superioare, dacă aceasta există,
în termen de 30 de zile de la data comunicării actului, revocarea,
în tot sau în parte, a acestuia.”
— Art. 109 alin. 2 teza finală din Codul de procedură civilă:
ă[...] Dovada îndeplinirii procedurii prealabile se va anexa la
cererea de chemare în judecată.”

12

MONITORUL OFICIAL AL ROMÂNIEI, PARTEA I, Nr. 517/28.VII.2009

Autorul excepției de neconstituționalitate invocă prevederile
art. 11 alin. (1) și (2), art. 20, 21, art. 24 alin. (1), art. 52 alin. (1)
și (3), art. 53, 57, art. 124 alin. (2), art. 126 alin. (6), art. 129, art.
134 alin. (4), art. 148 alin. (1) și (2) și ale art. 154 din Constituție.
Sunt invocate, de asemenea, ăpactele și tratatele privitoare la
drepturile fundamentale ale omului, la care România este parte”,
ăprevederile tratatelor constitutive ale Uniunii Europene, precum
și celelalte reglementări comunitare cu caracter obligatoriu” și,
în special, art. 1, 2, 3, 5, 6, 7, 8, 10, 12, 17—23, 25, 28 și 30 din
Declarația universală a drepturilor omului, art. 1, 2, 3, 6, 7, 9,
14, 16, 17, 19, 21, 22, 25 și 26 din Pactul internațional cu privire
la drepturile civile și politice, art. 1—12 și 15 din Pactul
internațional cu privire la drepturile economice, sociale și
culturale, art. 1, 5—11, 13, 14, 17 și 18 din Convenția pentru
apărarea drepturilor omului și a libertăților fundamentale și art. 1
și 3 din primul Protocol adițional al Convenției.
Examinând excepția de neconstituționalitate, Curtea
constată că dispozițiile legale criticate au mai fost supuse în
repetate rânduri controlului de constituționalitate, din perspectiva

unor critici de neconstituționalitate asemănătoare celor
formulate în prezenta cauză, cu privire la reglementarea
procedurii prealabile sesizării instanței de judecată. De exemplu,
respingând excepția prin Decizia nr. 1.355 din 11 decembrie
2008, publicată în Monitorul Oficial al României, Partea I, nr. 893
din 30 decembrie 2008, și Decizia nr. 96 din 13 februarie 2007,
publicată în Monitorul Oficial al României, Partea I, nr. 168 din
9 martie 2007, Curtea a reținut, în esență, că ăprin instituirea
procedurii prealabile, ca de altfel în toate cazurile în care
legiuitorul a condiționat valorificarea unui drept de exercitarea
sa în cadrul unei anumite proceduri, nu s-a urmărit restrângerea
accesului liber la justiție, ci, exclusiv, instaurarea unui climat de
ordine, indispensabil, în vederea exercitării dreptului
constituțional prevăzut de art. 21 din Constituție”. Pentru
identitate de rațiune și în lipsa unor elemente noi care să
determine modificarea jurisprudenței la care s-a făcut referire,
atât soluția, cât și considerentele ce au fundamentat-o se mențin
și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ nr. 554/2004
și ale art. 109 alin. 2 din Codul de procedură civilă, excepție ridicată de Partidul Solidarității Democratice pentru Șanse Egale și o
Societate Mai Bună în Dosarul nr. 363/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 861
din 16 iunie 2009

referitoare la excepția de neconstituționalitate a dispozițiilor art. 3 și art. 11 alin. (1)
din Ordonanța de urgență a Guvernului nr. 27/2006 privind salarizarea și alte drepturi
ale judecătorilor, procurorilor și altor categorii de personal din sistemul justiției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 și art. 11 alin. (1) din Ordonanța de urgență
a Guvernului nr. 27/2006 privind salarizarea și alte drepturi ale
judecătorilor, procurorilor și altor categorii de personal din

sistemul justiției, excepție ridicată din oficiu de Curtea de Apel
Bacău — Secția civilă, cauze minori, familie, conflicte de muncă
și asigurări sociale în Dosarul acesteia nr. 640/32/2008.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2009, pronunțată în Dosarul
nr. 640/32/2008, Curtea de Apel Bacău — Secția civilă, cauze

MONITORUL OFICIAL AL ROMÂNIEI, PARTEA I, Nr. 517/28.VII.2009
minori, familie, conflicte de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 3 și art. 11 alin. (1)
din Ordonanța de urgență a Guvernului nr. 27/2006 privind
salarizarea și alte drepturi ale judecătorilor, procurorilor și
altor categorii de personal din sistemul justiției, excepție
ridicată din oficiu într-o cauză având ca obiect drepturi salariale
ale personalului din domeniul justiției.
În motivarea excepției de neconstituționalitate se arată
că textele legale sunt discriminatorii în măsura în care se
realizează un tratament salarial diferit între procurorii Direcției
Naționale Anticorupție și cei ai Direcției de Investigare a
Infracțiunilor de Criminalitate Organizată și Terorism, pe de o
parte, și judecătorii care sunt învestiți cu soluționarea cauzelor
instrumentate de primii, pe de altă parte.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textele legale criticate sunt
neconstituționale, întrucât instituie un tratament juridic diferit
unor situații de fapt similare, și anume salarizarea diferită a
procurorilor Direcției de Investigare a Infracțiunilor de
Criminalitate Organizată și Terorism în raport cu judecătorii care
au aceeași vechime minimă în magistratură ca și cea cerută
procurorilor din cadrul direcției mai sus amintite.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 și art. 11 alin. (1) din Ordonanța de urgență a
Guvernului nr. 27/2006 privind salarizarea și alte drepturi ale
judecătorilor, procurorilor și altor categorii de personal din
sistemul justiției, publicată în Monitorul Oficial al României,
Partea I, nr. 314 din 7 aprilie 2006, aprobată prin Legea
nr. 45/2007, publicată în Monitorul Oficial al României, Partea I,
nr. 169 din 9 martie 2007, care au următorul cuprins:
— Art. 3: ă(1) Judecătorii, procurorii, personalul asimilat
acestora și magistrații-asistenți au dreptul pentru activitatea
desfășurată la o indemnizație de încadrare brută lunară stabilită
în raport cu nivelul instanțelor sau parchetelor, cu funcția
deținută și cu vechimea în magistratură prevăzută de art. 86 din
Legea nr. 303/2004, republicată, cu modificările și completările
ulterioare, pe baza valorii de referință sectorială și a

13

coeficienților de multiplicare prevăzuți în anexa care face parte
integrantă din prezenta ordonanță de urgență.
(2) Pentru judecătorii și procurorii militari, indemnizația de
încadrare brută lunară stabilită potrivit prezentei ordonanțe de
urgență reprezintă solda de funcție.”;
— Art. 11 alin. (1): ă(1) Procurorii din cadrul Direcției
Naționale Anticorupție și cei din cadrul Direcției de Investigare a
Infracțiunilor de Criminalitate Organizată și Terorism sunt
salarizați potrivit nr. crt. 6—13 de la lit. A din anexă, în raport cu
funcțiile pe care le dețin sau cu care sunt asimilați potrivit legii.”
Se susține că dispozițiile legale criticate încalcă prevederile
constituționale ale art. 16 privind egalitatea în drepturi. De
asemenea, sunt încălcate și prevederile art. 14 din Convenția
pentru apărarea drepturilor omului și a libertăților fundamentale,
precum și cele ale Protocolului nr. 12 la această Convenție,
ambele referindu-se la interzicerea discriminării.
I. Analizând excepția de neconstituționalitate ridicată, Curtea
observă că situațiile juridice la care face referire instanța de
judecată sunt diferite, ceea ce și reclamă un tratament juridic
diferit.
Esențială în definirea cadrului juridic analizat este stabilirea
gradului instanțelor sau parchetelor pe lângă care magistrații,
fie ei procurori, judecători sau magistrați-asistenți, funcționează.
Astfel, atât Direcția Națională Anticorupție, cât și Direcția de
Investigare a Infracțiunilor de Criminalitate Organizată și
Terorism funcționează în cadrul Parchetului de pe lângă Înalta
Curte de Casație și Justiție, pe când instanțele care judecă
cauzele instrumentate de aceste structuri nu sunt întotdeauna la
nivelul Înaltei Curți de Casație și Justiție (spre exemplu,
competența de judecată în cazul infracțiunilor împotriva
intereselor financiare ale Uniunii Europene aparține
judecătoriilor, iar cea de urmărire penală Direcției Naționale
Anticorupție).
Conferirea acestei poziții superioare în ierarhia parchetelor a
celor două structuri legitimează din punct de vedere
constituțional salarizarea diferită a procurorilor care le compun
în raport cu alți magistrați aflați la parchete sau instanțe
superioare, chiar dacă, în fapt, aceștia au aceeași vechime în
funcția de judecător sau procuror. Rezultă că aceste categorii
de magistrați nu se află în aceeași situație juridică, astfel încât
tratamentul juridic aplicat acestora din punct de vedere al
salarizării nu poate fi decât diferit.
Având în vedere aceste aspecte, Curtea constată că o atare
diferențiere este una justificată în mod obiectiv și rațional și că
discriminarea salarială ar fi apărut numai atunci când legiuitorul
nu ar fi ținut cont de poziția superioară a parchetului sau
instanței de judecată, după caz.
II. Curtea reține că dispozițiile art. 3 alin. (2) din Ordonanța de
urgență a Guvernului nr. 27/2006 nu au incidență în cauză, astfel
încât, în temeiul art. 29 alin. (1) din Legea nr. 47/1992, excepția
de neconstituționalitate ce privește acest text este inadmisibilă.
În consecință, Curtea urmează să respingă excepția de
neconstituționalitate ca neîntemeiată în privința art. 3 alin. (1) și
art. 11 alin. (1) din Ordonanța de urgență a Guvernului
nr. 27/2006 și ca inadmisibilă cu privire la art. 3 alin. (2) din
Ordonanța de urgență a Guvernului nr. 27/2006.

14

MONITORUL OFICIAL AL ROMÂNIEI, PARTEA I, Nr. 517/28.VII.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca neîntemeiată excepția de neconstituționalitate a dispozițiilor art. 3 alin. (1) și art. 11 alin. (1) din Ordonanța
de urgență a Guvernului nr. 27/2006 privind salarizarea și alte drepturi ale judecătorilor, procurorilor și altor categorii de personal
din sistemul justiției, excepție ridicată din oficiu de Curtea de Apel Bacău – Secția civilă, cauze minori, familie, conflicte de muncă
și asigurări sociale în Dosarul acesteia nr. 640/32/2008.
II. Respinge ca inadmisibilă excepția de neconstituționalitate a dispozițiilor art. 3 alin. (2) din Ordonanța de urgență a
Guvernului nr. 27/2006 privind salarizarea și alte drepturi ale judecătorilor, procurorilor și altor categorii de personal din sistemul
justiției, excepție ridicată de aceeași instanță în același dosar.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 891
din 16 iunie 2009

referitoare la excepția de neconstituționalitate a prevederilor art. 86 și art. 94 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 86 și ale art. 94 din Codul familiei, excepție
invocată de Dragoș Gheorghiu în Dosarul nr. 1.780/300/2007 al
Tribunalului București — Secția a IV-a civilă.
La apelul nominal răspunde autorul excepției, prin avocat, cu
delegație la dosar. Lipsește cealaltă parte. Procedura de citare
a fost legal îndeplinită.
Cauza se află în stare de judecată.
Având cuvântul, reprezentantul autorului excepției solicită
admiterea acesteia. În acest sens, arată că legislația română nu
cuprinde un text de lege care să reglementeze cuantumul și
modalitatea de stabilire a întreținerii datorate descendenților
cuprinși în grupa de vârstă 18—26 ani, astfel încât, în practica
instanțelor de judecată, aceasta se stabilește prin analogie cu
prevederile art. 86 și art. 94 din Codul familiei, care se referă la
descendenții minori. Depune concluzii scrise.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
având în vedere că, în realitate, motivarea excepției vizează un
vid legislativ.

C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2009, pronunțată în Dosarul
nr. 1.780/300/2007, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 86 și ale art. 94 din
Codul familiei, excepție invocată de Dragoș Gheorghiu într-o
cauză având ca obiect obligarea la plata unei pensii de
întreținere.
În motivarea excepției de neconstituționalitate se susține
că legislația română nu conține nicio prevedere cu privire la
acordarea obligației de întreținere pentru copiii majori, aflați în
grupa de vârstă 18—26 de ani, situație în care instanțele de
judecată stabilesc atât existența obligației respective, cât și cota
procentuală a întreținerii, făcând trimitere la dispozițiile art. 86 și
ale art. 94 din Codul familiei, ce se referă însă la descendenții
minori. În opinia autorului excepției, prin această practică a
instanțelor sunt încălcate dispozițiile constituționale cuprinse în
art. 1 alin. (4) privind principiul separației și echilibrului puterilor
în stat, art. 61 alin. (1) referitor la rolul Parlamentului și în art. 126
alin. (6) privind controlul judecătoresc al actelor administrative
ale autorităților publice.
Tribunalul București — Secția a IV-a civilă apreciază că
prevederile legale criticate sunt constituționale. Pe de altă parte,
arată că în cauză este vorba de modalitatea de interpretare și
aplicare a legii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

MONITORUL OFICIAL AL ROMÂNIEI, PARTEA I, Nr. 517/28.VII.2009
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului apreciază că prevederile art. 86 și ale
art. 94 din Codul familiei sunt în deplină concordanță cu
dispozițiile din Legea fundamentală referitoare la principiul
separației și echilibrului puterilor în stat și la rolul Parlamentului
de unică autoritate legiuitoare a țării. Se arată că prevederile
art. 86 alin. (1) din Codul familiei reglementează obligația de
întreținere generală, ca o consecință a rudeniei, fără a distinge
între copii minori sau majori, din căsătorie sau din afara
acesteia, iar art. 94 din același Cod reprezintă regula generală
a determinării cuantumului întreținerii. Pe de altă parte,
consideră că excepția vizează modul de interpretare și aplicare
a prevederilor legale criticate, aspect ce excedează competenței
Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției îl constituie
prevederile art. 86 și ale art. 94 din Codul familiei, care au
următorul cuprins:
— Art. 86: ăObligația de întreținere există între soț si soție,
părinți și copii, cel care adoptă și adoptat, bunici și nepoți,
străbunici și strănepoți, frați și surori, precum și între celelalte
persoane anume prevăzute de lege.
Are drept la întreținere numai acela care se află în nevoie,
neavând putința unui câștig din muncă, din cauza incapacității
de a munci.
Descendentul, cât timp este minor, are dreptul la întreținere
oricare ar fi pricina nevoii în care el se află.”;
— Art. 94: ăÎntreținerea este datorată potrivit cu nevoia celui
care o cere și cu mijloacele celui ce urmează a o plăti.

15

Instanța judecătorească va putea mări sau micșora obligația
de întreținere sau hotărî încetarea ei, după cum se schimbă
mijloacele celui care dă întreținerea sau nevoia celui ce o
primește.
Când întreținerea este datorată de părinte sau de cel care
adoptă, ea se stabilește până la o pătrime din câștigul său din
muncă pentru un copil, o treime pentru doi copii și o jumătate
pentru trei sau mai mulți copii.”
În opinia autorului excepției, prevederile legale criticate
contravin dispozițiilor constituționale cuprinse în art. 1 alin. (4)
privind principiul separației și echilibrului puterilor în stat, art. 61
alin. (1) referitor la rolul Parlamentului și în art. 126 alin. (6)
privind controlul judecătoresc al actelor administrative ale
autorităților publice.
De asemenea, se invocă încălcarea prevederilor art. 1 din
primul Protocol adițional la Convenția pentru apărarea
drepturilor omului și a libertăților fundamentale, referitor la
protecția proprietății, precum și art. 14 din aceeași Convenție,
privind interzicerea discriminării.
Examinând excepția, Curtea reține că autorul excepției nu
formulează veritabile critici de neconstituționalitate ale
prevederilor legale invocate, ci este nemulțumit de aplicarea
concretă a legii de către instanțele de judecată, susținând că
există un vid legislativ în cazul obligației de întreținere față de
copilul major aflat în continuarea studiilor, ce este complinit de
instanțele de judecată, acestea aplicând, prin analogie,
prevederile art. 86 și art. 94 din Codul familiei, ce se referă la
descendenții minori.
Față de aceste susțineri, Curtea constată că prerogativa
interpretării înțelesului unei norme legale, în scopul aplicării
acesteia la situația de fapt dedusă judecății, aparține exclusiv
instanței de judecată. Modalitatea în care se interpretează în
cazuri concrete aplicarea acestor prevederi legale și, cu atât mai
mult, modificarea sau completarea acestora nu intră în sfera de
atribuții a Curții Constituționale.
Ca atare, în temeiul art. 2 alin. (3) din Legea nr. 47/1992
privind organizarea și funcționarea Curții Constituționale, potrivit
căruia instanța de contencios constituțional ăse pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”, excepția urmează a fi respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 86 și art. 94 din Codul familiei, excepție
invocată de Dragoș Gheorghiu în Dosarul nr. 1.780/300/2007 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

16

MONITORUL OFICIAL AL ROMÂNIEI, PARTEA I, Nr. 517/28.VII.2009
CURTEA CONSTITUȚIONALĂ

D E C I Z I A Nr. 930
din 23 iunie 2009

referitoare la excepția de neconstituționalitate a prevederilor art. 11 alin. (1)
coroborat cu art. 81 alin. (1) din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1) coroborat cu art. 81 alin. (1) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Liu Ali în Dosarul
nr. 3.802/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă
interpretul de limba chineză, desemnat în cauză spre a asigura
traducerea, dl Ioan Budura.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate, în acord cu jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 29 octombrie 2008, pronunțată în Dosarul
nr. 3.802/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 alin. (1) coroborat cu art. 81 alin. (1) din
Ordonanța de urgență a Guvernului nr. 194/2002 privind
regimul străinilor în România.
Excepția a fost ridicată de Liu Ali într-o cauză de contencios
administrativ privind soluționarea unei plângeri formulate
împotriva deciziei de returnare de pe teritoriul României.
În motivarea excepției de neconstituționalitate autorul
acesteia susține că prevederile legale criticate sunt lipsite de
claritate și precizie, neîndeplinind criteriul de calitate prevăzut
de Convenția pentru apărarea drepturilor omului și a libertăților
fundamentale, în sensul că autorul excepției nu a avut o indicare
precisă asupra normelor aplicabile în situația sa. Astfel, din
motive neimputabile lui, acesta a înregistrat doar o simplă
întârziere în demararea procedurii pentru prelungirea dreptului
de ședere, iar Oficiul Român pentru Imigrări l-a sancționat nu
cu amendă contravențională, ci cu emiterea unei decizii de
returnare de pe teritoriul României, pe motivul șederii devenite
ilegale. Textele de lege criticate, în lipsa unor precizări ăcu privire
la situația în care depășirea perioadei aprobate constituie
ședere ilegală de natură să justifice emiterea unei dispoziții de
returnare”, deschid calea unor abuzuri din partea acestei
autorități și încalcă principiul proporționalității. Prin aplicarea
măsurii de returnare în astfel de condiții se aduc grave prejudicii

asupra proprietății cetățeanului străin, acesta realizând investiții
importante și activități producătoare de beneficii în perioada
șederii sale în România.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul apreciază că excepția de neconstituționalitate este
neîntemeiată. Textele de lege criticate nu conțin norme care să
pună în discuție dreptul de proprietate privată și sunt, totodată,
accesibile, suficient de clare și precise încât destinatarul
acestora să își poată adapta comportamentul condițiilor cerute
de lege și să înțeleagă consecințele nerespectării ei.
Avocatul Poporului consideră că dispozițiile art. 11 alin. (1)
coroborat cu art. 81 alin. (1) din Ordonanța de urgență a
Guvernului nr. 194/2002 privind regimul străinilor în România
sunt constituționale. Criticile de neconstituționalitate privind
încălcarea art. 44 alin. (2) din Constituție vizează situația de fapt
dedusă judecății, astfel că acestea nu pot fi primite. Totodată,
se arată că textele de lege criticate, prin conținutul lor normativ,
sunt suficient de clare și precise încât destinatarul acestora să
își poată adapta comportamentul condițiilor cerute de lege și să
înțeleagă consecințele nerespectării ei, sens în care s-a
pronunțat Curtea Constituțională prin deciziile nr. 25/2009 și
nr. 27/2009.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (1) coroborat cu art. 81 alin. (1) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 421 din 5 iunie 2008, având următorul
conținut:
— Art. 11 alin. (1) — Dispoziții generale privind șederea
străinilor: ăStrăinii aflați temporar în mod legal în România pot
rămâne pe teritoriul statului român numai până la data la care
încetează dreptul de ședere stabilit prin viză sau, după caz, prin
permisul de ședere.”;

MONITORUL OFICIAL AL ROMÂNIEI, PARTEA I, Nr. 517/28.VII.2009
— Art. 81 — Îndepărtarea străinilor de pe teritoriul României:
ă(1) Împotriva străinilor care au intrat ilegal, a căror ședere pe
teritoriul României a devenit ilegală, a căror viză sau drept de
ședere a fost anulat sau revocat, a acelora cărora li s-a refuzat
prelungirea dreptului de ședere temporară, a acelora cărora Ie-a
încetat dreptul de ședere permanentă, precum și a foștilor
solicitanți de azil Oficiul Român pentru Imigrări poate dispune
măsura returnării de pe teritoriul României.”
Autorul excepției invocă încălcarea prevederilor art. 44
alin. (2) din Constituție, coroborat cu dispozițiile art. 1
paragraful 1 din Protocolul nr. 1 la Convenția pentru apărarea
drepturilor omului și a libertăților fundamentale, texte referitoare
la protecția proprietății.

17

Analizând excepția de neconstituționalitate, Curtea
Constituțională constată că dispozițiile art. 11 alin. (1) coroborat
cu art. 81 alin. (1) din Ordonanța de urgență a Guvernului
nr. 194/2002 privind regimul străinilor în România au mai
constituit obiect al controlului de constituționalitate a posteriori,
din prisma acelorași texte fundamentale invocate și a unor critici
de neconstituționalitate asemănătoare celor formulate și în
prezenta cauză. Relevantă în acest sens este Decizia nr. 607
din 28 aprilie 2009, publicată în Monitorul Oficial al României,
Partea I, nr. 413 din 17 iunie 2009, prin care Curtea, pentru
argumentele acolo reținute, a respins excepția de
neconstituționalitate, aceeași soluție impunându-se a fi
menținută și în acest dosar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (1) coroborat cu art. 81 alin. (1) din Ordonanța de
urgență a Guvernului nr. 194/2002 privind regimul străinilor în România, excepție ridicată de Liu Ali în Dosarul nr. 3.802/2/2008 al
Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 961
din 25 iunie 2009

referitoare la excepția de neconstituționalitate a dispozițiilor art. 7 alin. (1) și (2)
din Legea nr. 39/2003 privind prevenirea și combaterea criminalității organizate,
raportat la art. 194 alin. 1 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 7 alin. (1) și (2) din Legea nr. 39/2003 privind
prevenirea și combaterea criminalității organizate, raportat la
art. 194 alin. 1 din Codul penal, excepție ridicată de Ioan Pop în
Dosarul nr. 3.791/108/2006 al Curții de Apel Timișoara — Secția
penală.

La apelul nominal lipsesc părțile, față de care procedura de
citare este legal îndeplinită.
Magistratul-asistent referă că autorul excepției a depus la
dosar concluzii scrise, prin care solicită admiterea excepției de
neconstituționalitate.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile din Legea
fundamentală invocate.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2009, pronunțată în Dosarul
nr. 3.791/108/2006, Curtea de Apel Timișoara — Secția
penală a sesizat Curtea Constituțională cu excepția de

18

MONITORUL OFICIAL AL ROMÂNIEI, PARTEA I, Nr. 517/28.VII.2009

neconstituționalitate a dispozițiilor art. 7 alin. (1) și (2) din
Legea nr. 39/2003 privind prevenirea și combaterea
criminalității organizate, raportat la art. 194 alin. 1 din Codul
penal, excepție ridicată de Ioan Pop.
În motivarea excepției de neconstituționalitate se susține
că dispozițiile art. 7 alin. (1) și (2) din Legea nr. 39/2003 sunt
neconstituționale, deoarece judecătorului îi lipsesc marjele
minime și maxime între care să facă determinarea în concret a
sancțiunii și este pus în imposibilitatea de a reține circumstanțele
agravante. Practic, judecătorul nu poate individualiza pedeapsa
în funcție de gradul de pericol social al faptei și de persoana
făptuitorului, fiind obligat să aplice aceeași pedeapsă indiferent
de modalitatea de comitere a infracțiunii și indiferent de
periculozitatea acestuia, încălcându-se astfel principiul legalității
și al individualizării pedepsei, cât și dreptul la un proces
echitabil.
În ceea ce privește art. 194 alin. 1 din Codul penal, nu sunt
formulate critici distincte. Acest text face obiectul excepției prin
raportare la art. 7 alin. (1) și (2) din Legea nr. 39/2003, deoarece,
potrivit susținerilor autorului excepției, în cauză ăs-a reținut că
infracțiunea care intră în scopul grupului organizat este cea de
șantaj în forma prevăzută și pedepsită de art. 194 alin. 1 din
Codul penal”.
Curtea de Apel Timișoara — Secția penală consideră că
dispozițiile legale criticate sunt constituționale. În opinia
instanței, textele criticate nu fac decât să stabilească pedeapsa
maximă pe care instanța o poate aplica pentru anumite fapte,
astfel că, la individualizarea judiciară a pedepsei, instanța va
ține seama de limitele de pedeapsă prevăzute de lege, conform
prevederilor art. 72 din Codul penal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale întrucât nu aduc atingere prevederilor din
Legea fundamentală invocate. Se face referire și la jurisprudența
Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7 alin. (1) și (2) din Legea nr. 39/2003 privind
prevenirea și combaterea criminalității organizate, publicată în
Monitorul Oficial al României, Partea I, nr. 50 din 29 ianuarie
2003, raportat la art. 194 alin. 1 din Codul penal, având
următorul cuprins:

— Art. 7 alin. (1) și (2) din Legea nr. 39/2003: ă(1) Inițierea
sau constituirea unui grup infracțional organizat ori aderarea sau
sprijinirea sub orice formă a unui astfel de grup se pedepsește
cu închisoare de la 5 la 20 de ani și interzicerea unor drepturi.
(2) Pedeapsa pentru faptele prevăzute la alin. (1) nu poate fi
mai mare decât sancțiunea prevăzută de lege pentru
infracțiunea cea mai gravă care intră în scopul grupului
infracțional organizat.”;
— Art. 194 alin. 1 din Codul penal: ăConstrângerea unei
persoane, prin violență sau amenințare, să dea, să facă, să nu
facă sau să sufere ceva, dacă fapta este comisă spre a dobândi
în mod injust un folos, pentru sine sau pentru altul, se
pedepsește cu închisoare de la 6 luni la 5 ani”.
În motivarea excepției de neconstituționalitate se susține că
prevederile legale menționate încalcă dispozițiile constituționale
ale art. 21 alin. (3) privind dreptul la un proces echitabil, ale
art. 23 alin. (12) privind legalitatea pedepsei și ale art. 20
referitoare la tratatele internaționale privind drepturile omului, cu
raportare la art. 7 din Convenția pentru apărarea drepturilor
omului și a libertăților fundamentale privind legalitatea
incriminării.
Examinând excepția de neconstituționalitate astfel cum a fost
formulată, Curtea constată că s-a mai pronunțat, în jurisprudența
sa asupra constituționalității art. 7 alin. (1) din Legea nr. 39/2003,
în raport de critici similare. În acest sens sunt, de exemplu,
Decizia nr. 1.190 din 13 decembrie 2007, publicată în Monitorul
Oficial al României, Partea I, nr. 16 din 9 ianuarie 2008, Decizia
nr. 132 din 21 februarie 2008, publicată în Monitorul Oficial al
României, Partea I, nr. 222 din 24 martie 2008, prin care Curtea
a statuat că aceste dispoziții legale nu încalcă dreptul la un
proces echitabil și nici principiul legalității incriminării. Cu acel
prilej, Curtea a reținut că Parlamentul, prin art. 7 alin. (1) din
Legea nr. 39/2003, a reglementat o specie de infracțiune
subordonată unei categorii infracționale de gen anume
determinate și pentru care a stabilit atât o limită minimă, cât și
una maximă. În plus, alin. (2) al art. 7 stabilește și criteriile de
individualizare a pedepsei în anumite situații, dar aceasta se
face tot potrivit legii. Soluția pronunțată anterior de Curte,
precum și considerentele care au fundamentat-o sunt valabile și
în prezenta cauză, inclusiv în ceea ce privește alin. (2) al art. 7
din Legea nr. 39/2003, criticat pentru aceleași motive.
În ceea ce privește prevederile art. 194 alin. 1 din Codul
penal, se constată că autorul excepției nu motivează pretinsa
neconstituționalitate invocată. Or, potrivit art. 10 alin. (2) din
Legea nr. 47/1992, sesizările adresate Curții Constituționale
trebuie motivate și, ca atare, Curtea nu se poate substitui
autorului excepției în ceea ce privește invocarea unor motive de
neconstituționalitate. Acest fapt ar avea semnificația exercitării
unui control de constituționalitate din oficiu, ceea ce este
inadmisibil în raport cu art. 146 din Constituție. Eventualele
probleme de interpretare a dispozițiilor art. 194 alin. 1 din Codul
penal, prin raportare la cele ale art. 7 alin. (1) și (2) din Legea
nr. 39/2003 nu pot fi convertite în critici de neconstituționalitate,
deoarece Curtea Constituțională nu este competentă a pronunța
decizii de interpretare și aplicare a legii, acesta fiind, potrivit
art. 126 alin. (3) din Constituție, atributul exclusiv al Înaltei Curți
de Casație și Justiție.

MONITORUL OFICIAL AL ROMÂNIEI, PARTEA I, Nr. 517/28.VII.2009

19

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 7 alin. (1) și (2) din Legea nr. 39/2003 privind prevenirea
și combaterea criminalității organizate, excepție ridicată de Ioan Pop în Dosarul nr. 3.791/108/2006 al Curții de Apel Timișoara —
Secția penală.
2. Respinge, ca fiind inadmisibilă, excepția de neconstituționalitate a art. 194 alin. 1 din Codul penal, excepție ridicată de
același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 985
din 30 iunie 2009

referitoare la excepția de neconstituționalitate a prevederilor art. 96 alin. (2) din Legea nr. 67/2004
pentru alegerea autorităților administrației publice locale
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 96 alin. (2) din Legea nr. 67/2004 pentru
alegerea autorităților administrației publice locale, excepție
ridicată de Emil Cristescu în Dosarul nr. 6.577/30/2008 al
Tribunalului Timiș – Secția comercială și de contencios
administrativ, cauză ce face obiectul Dosarului nr. 714D/2009 al
Curții Constituționale.
La apelul nominal răspunde autorul excepției, prin avocat
Iuhasz Anton, cu împuternicire avocațială depusă la dosar,
lipsind partea Consiliul Local al Municipiului Timișoara, față de
care procedura de citare a fost legal îndeplinită.
Curtea dispune a se face apelul și în Dosarul nr. 861D/2009,
având ca obiect aceeași excepție de neconstituționalitate,
ridicată de același autor în Dosarul nr. 6.740/30/2008 al aceleiași
instanțe de judecată.
La apelul nominal răspunde, pentru autorul excepției, același
apărător ales, lipsind celelalte părți, față de care procedura de
citare a fost legal îndeplinită.
Curtea, din oficiu, văzând identitatea de obiect a acestor
cauze, pune în discuție problema conexării lor.
Reprezentantul autorului excepțiilor și cel al Ministerului
Public sunt de acord cu propunerea de conexare a acestor
cauze.

Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 861D/2009 la
Dosarul nr. 714D/2009, care a fost primul înregistrat.
Cauza fiind în stare de judecată, președintele Curții acordă
cuvântul domnului avocat Iuhasz Anton pentru susținerea
excepției de neconstituționalitate. În esență, acesta arată că
dispozițiile art. 96 alin. (2) din Legea nr. 67/2004 pentru alegerea
autorităților administrației publice locale opresc repartizarea
mandatului de consilier local candidatului independent care, în
urma numărării voturilor, a obținut coeficientul electoral prevăzut
de lege, dar nu și pragul electoral de 5% pentru a i se acorda
acel mandat, fiind posibil chiar să fie repartizat unui alt candidat
aparținând unei formațiuni politice, deși acesta întrunește,
individual, un număr mai mic de voturi. Apreciază că există
analogii între specificul alegerilor locale și cel al votului
uninominal, astfel că mandatul alesului local ar trebui atribuit, în
condițiile mai sus precizate, candidatului independent, și nu unui
partid politic. De asemenea, consideră că textul legal criticat
operează o discriminare în cadrul aceleiași categorii de
participanți la alegeri, deoarece candidații independenți la
alegerile europarlamentare nu trebuie să îndeplinească și
condiția pragului electoral, ci doar pe cea a coeficientului
electoral. În concluzie, solicită admiterea excepției de
neconstituționalitate.
Reprezentantul Ministerului Public pune concluzii de
respingere a excepției, deoarece dispozițiile art. 96 alin. (2) din
Legea nr. 67/2004 nu încalcă principiul egalității și nici dreptul de
a fi ales, acestea exprimând opțiunea legiuitorului în materie
electorală, referitoare la întinderea coeficientului electoral sau
modalitatea de repartizare a mandatelor de consilier local.

20

MONITORUL OFICIAL AL ROMÂNIEI, PARTEA I, Nr. 517/28.VII.2009
C U R T E A,

având în vedere actele și lucrările dosarelor, reține următoarele:
Prin Încheierea din 6 februarie 2009, pronunțată în Dosarul
nr. 6.577/30/2008, și Încheierea din 24 februarie 2009,
pronunțată în Dosarul nr. 6.740/30/2008, Tribunalul Timiș —
Secția comercială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 96 alin. (2) din Legea nr. 67/2004 pentru
alegerea autorităților administrației publice locale.
Excepția de neconstituționalitate a fost ridicată de Emil
Cristescu în cauze având ca obiect anularea unui act
administrativ, respectiv soluționarea unei ordonanțe
președințiale.
În motivarea excepției de neconstituționalitate autorul
acesteia arată că dispozițiile art. 96 alin. (2) din Legea
nr. 67/2004 pentru alegerea autorităților administrației publice
locale, prin faptul că impun și candidaților independenți
întrunirea pragului electoral pentru repartizarea mandatelor de
consilier, încalcă principiile nediscriminării și al egalității în
drepturi. Arătând mai întâi că, potrivit art. 96 alin. (3) lit. a) din
aceeași lege, este declarat ales candidatul independent care a
obținut un număr de voturi cel puțin egal cu coeficientul
electoral, autorul excepției prezintă aspectele specifice situației
sale, în calitate de candidat independent la alegerile locale din
1 iunie 2008, în urma cărora a obținut un număr de voturi cel
puțin egal cu coeficientul electoral. Cu toate acestea, a fost
ădeclarat neales” și nu i-a fost repartizat mandatul de consilier
local pentru care a candidat, lucru confirmat prin hotărâri ale
biroului electoral de circumscripție al municipiului Timișoara și
ale biroului electoral de circumscripție județeană, întemeiate pe
prevederile art. 96 alin. (2) din Legea nr. 67/2004, referitoare la
întrunirea pragului electoral. În opinia autorului excepției, textul
legal criticat instituie o discriminare între candidatul independent
care a obținut un număr de voturi cel puțin egal cu coeficientul
electoral, dar care nu întrunește pragul electoral, și candidatul —
persoană fizică — aflat pe lista unui partid politic, care,
dimpotrivă, nu întrunește un număr de voturi cel puțin egal cu
coeficientul electoral, dar care este declarat ales și i se atribuie
mandatul de consilier pentru simplul fapt că se află pe lista
partidului care a întrunit pragul electoral. Sunt încălcate, astfel,
principiile reprezentativității și al legitimității, specifice unui
sistem electiv european. Mai mult, discriminarea relevată trebuie
raportată și la situația mandatului de europarlamentar, care este
atribuit unui candidat independent în urma obținerii unui număr
de voturi cel puțin egal cu coeficientul electoral național, condiția
întrunirii pragului electoral fiind stabilită, în acest caz, doar
pentru partide politice, nu și pentru candidații independenți, așa
cum prevede textul legal criticat.
Tribunalul Timiș — Secția comercială și de contencios
administrativ, exprimându-și opinia în Dosarul nr. 714D/2009,
arată că prin stabilirea pragului electoral în conformitate cu
prevederile art. 96 alin. (1) și (2) din Legea nr. 67/2004 pentru
alegerea autorităților administrației publice locale se poate
ajunge la situația în care un candidat independent care nu
întrunește pragul electoral să nu obțină un mandat de consilier,
deși a obținut un număr de voturi mai mare decât un candidat
înscris pe lista unui partid politic, căruia i se atribuie mandatul.
Se creează, astfel, ăo situație nefavorabilă candidatului
independent, situație interzisă de art. 16 alin. (1) din Constituție”.
Tribunalul Timiș — Secția comercială și de contencios
administrativ (un alt complet de judecată), exprimându-și
opinia în Dosarul nr. 861D/2009, apreciază că dispozițiile de
lege criticate sunt constituționale. Legiuitorul a impus condiții

egale între candidații independenți și partidele politice
participante la alegeri, sub aspectul întrunirii pragului electoral
de 5% din numărul voturilor valabil exprimate într-o
circumscripție, și nu între aceștia și membrii partidelor politice,
deoarece în acest caz este vorba de situații diferite care justifică
reglementări diferite.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul apreciază că excepția de neconstituționalitate
ridicată este neîntemeiată. Textul de lege criticat nu aduce
atingere principiului egalității în drepturi consacrat de art. 16
alin. (1) din Constituție, acesta aplicându-se tuturor celor vizați
de ipoteza normei juridice, fără privilegii și fără discriminări.
Totodată, nu se poate vorbi nici de încălcarea dreptului de a fi
ales, prevăzut de art. 37 din Legea fundamentală, câtă vreme o
persoană îndeplinește criteriile de eligibilitate, fiindu-i acceptată
candidatura și participând astfel la alegeri. Pragul electoral
stabilit de Legea nr. 67/2004 ăse motivează, în principiu, pe
ideea că, pentru o bună guvernare la nivelul administrației
publice locale, trebuie să aibă acces partidele politice care se
bucură de o anumită credibilitate în masa electoratului sau pe
ideea seriozității candidaturilor, precum și pe alte cauze ce țin de
contextul socio-politic concret”. Mai mult, Guvernul apreciază că
în cauză nu se pune problema neconstituționalității dispozițiilor
legale criticate, ci este vorba de o problemă strict de interpretare
și aplicare a acestora, în raport cu situația de fapt ce urmează
a fi reținută de către instanța de judecată.
Avocatul Poporului consideră că dispozițiile art. 96 alin. (2)
din Legea nr. 67/2004, republicată, sunt constituționale. Pe de o
parte, acestea reprezintă o opțiune a legiuitorului care apreciază
asupra modalității de repartizare a mandatelor de consilier și
asupra întinderii pragului electoral necesar pentru candidații
independenți, iar pe de altă parte se aplică în mod egal tuturor
persoanelor vizate de ipoteza normei legale. Se mai arată că
ăinstituirea unui prag electoral pentru candidații independenți
pentru a participa la repartizarea mandatelor de consilier alături
de partide politice, alianțe politice și alianțe electorale asigură o
evitare a fragmentării repartizării mandatelor de consilieri și o
reprezentare adecvată a opțiunilor majoritare”.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 96 alin. (2) din Legea nr. 67/2004 pentru alegerea
autorităților administrației publice locale, republicată în Monitorul
Oficial al României, Partea I, nr. 333 din 17 mai 2007, cu
următorul conținut: ă(2) Repartizarea mandatelor se face
avându-se în vedere numai partidele politice, alianțele politice,
alianțele electorale și candidații independenți care au întrunit
pragul electoral prevăzut la alin. (1).”

MONITORUL OFICIAL AL ROMÂNIEI, PARTEA I, Nr. 517/28.VII.2009
Prevederile alin. (1), la care textul criticat face trimitere, are
următoarea redactare: ă(1) Pentru repartizarea mandatelor de
consilier, biroul electoral de circumscripție stabilește pragul
electoral al circumscripției, reprezentând 5% din numărul total al
voturilor valabil exprimate în circumscripția respectivă. În cazul
alianțelor politice sau alianțelor electorale, la pragul de 5% se
adaugă pentru al doilea membru al alianței 2%. Pentru alianțele
cu cel puțin 3 membri, pragul electoral este de 8%.”
În opinia autorului excepției de neconstituționalitate textul de
lege menționat contravine dispozițiilor art. 4 alin. (2), art. 16
alin. (1) și ale art. 20 din Constituție, coroborat cu art. 14 din
Convenția pentru apărarea drepturilor omului și a libertăților
fundamentale și art. 7 din Declarația Universală a Drepturilor
Omului, texte ce consacră principiile nediscriminării și al egalității
în drepturi. Sunt invocate, de asemenea, dispozițiile art. 37 din
Legea fundamentală, privind dreptul de a fi ales.
Analizând excepția de neconstituționalitate invocată, Curtea
Constituțională constată că aceasta urmează să fie respinsă ca
neîntemeiată, pentru cele ce se vor arăta în continuare.
În esență, autorul excepției susține încălcarea dreptului de a
fi ales, generată de modalitatea discriminatorie prevăzută de
lege pentru repartizarea mandatelor între participanții la alegerile
locale. Astfel, apreciază ca discriminatoriu faptul că un mandat
de consilier local, care ar trebui repartizat candidatului
independent doar pe baza coeficientului electoral obținut, revine,
în realitate, unui alt candidat aflat pe lista unui partid politic care
a întrunit pragul electoral, dar care, individual, a obținut un
număr mai mic de voturi decât acel candidat independent. În
opinia sa, condiția întrunirii pragului electoral de către candidații
independenți la alegerile locale ar trebui să lipsească, așa cum
aceasta lipsește la repartizarea mandatelor de europarlamentar,
unde singurul criteriu pentru această categorie de participanți la
alegeri este atingerea coeficientului electoral.
Prin Decizia Plenului Curții Constituționale nr. 1/1994 privind
liberul acces la justiție al persoanelor în apărarea drepturilor,
libertăților și intereselor lor legitime, publicată în Monitorul Oficial
al României, Partea I, nr. 69 din 16 martie 1994, instanța de
contencios constituțional a statuat că ăprincipiul egalității în fața
legii presupune instituirea unui tratament egal pentru situații
care, în funcție de scopul urmărit, nu sunt diferite. De aceea el
nu exclude, ci, dimpotrivă, presupune soluții diferite pentru
situații diferite”. Așa fiind, nu se poate pretinde ca tratamentul
juridic aplicabil unui candidat independent la alegerile locale să

21

fie același cu cel al unui alt candidat, dar care aparține unei
formațiuni politice, dat fiind faptul că aceștia se află în situații cu
totul diferite sub aspectul statutului fiecăruia dintre ei:
independent, respectiv reprezentant al unui partid politic.
În ceea ce privește susținerile autorului excepției bazate pe
analiza comparativă dintre reglementările Legii nr. 67/2004
pentru alegerea autorităților administrației publice locale și cele
ale Legii nr. 33/2007 privind organizarea și desfășurarea
alegerilor pentru Parlamentul European, Curtea constată că nici
acestea nu pot fi primite, deoarece o veritabilă critică de
neconstituționalitate nu se poate fundamenta pe compararea
unor dispoziții sau acte normative, ci doar pe relația de
contrarietate dintre acestea și texte sau principii fundamentale
ale Constituției. Totodată, sistemul electoral este reglementat,
potrivit art. 73 alin. (3) lit. a) din Legea fundamentală, prin lege
organică, astfel încât legiuitorul este liber să aprecieze și să
stabilească modalitățile concrete de exercitare a drepturilor
electorale în cadrul alegerilor locale, parlamentare, prezidențiale
sau europarlamentare, în funcție de opțiunile sale în această
materie și, desigur, în limitele cadrului constituțional.
În acest sens, legiuitorul a stabilit, potrivit dispozițiilor art. 96
din Legea nr. 67/2004, două condiții pentru ca unui candidat la
alegerile locale să-i fie repartizat un mandat de consilier local.
Mai întâi, acesta, indiferent că este vorba de candidat
independent sau formațiune politică, trebuie să atingă, prin
numărul de voturi obținut, pragul electoral de 5% din numărul
total al voturilor valabil exprimate în acea circumscripție (cu
stabilirea unei suplimentări procentuale în cazul alianțelor
politice sau alianțelor electorale cu cel puțin 2, respectiv
3 membri); în lipsa îndeplinirii acestei condiții, candidatul nu
participă la repartizarea mandatelor. A doua condiție este
specifică etapei de repartizare a mandatelor de consilier și o
reprezintă îndeplinirea coeficientului electoral de către aceiași
candidați care au atins mai întâi pragul electoral. Numărul total
al voturilor valabil exprimate pentru această categorie de
candidați se împarte la numărul mandatelor de consilier ce revin
acelei circumscripții, astfel fiind determinat coeficientul electoral,
adică numărul de voturi valabil exprimate necesar unui
candidat — independent sau listă cu membrii unui partid
politic — pentru a obține un mandat de consilier local. Or, aceste
criterii — obiective, succesive, eliminatorii și cumulative — nu
sunt de natură să încalce, așa cum s-a arătat, principiile egalității
și al nediscriminării și nici dreptul de a fi ales.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 96 alin. (2) din Legea nr. 67/2004 pentru alegerea autorităților
administrației publice locale, excepție ridicată de Emil Cristescu în Dosarele nr. 6.577/30/2008 și nr. 6.740/30/2008 ale Tribunalului
Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 30 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

22

MONITORUL OFICIAL AL ROMÂNIEI, PARTEA I, Nr. 517/28.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI ȘI LIBERTĂȚILOR CETĂȚENEȘTI

ORDIN
pentru completarea Normelor cu privire la tarifele de onorarii ale notarilor publici, aprobate prin
Ordinul ministrului justiției nr. 943/C/2005
Având în vedere Adresa nr. 2.182 din 6 iulie 2009 a Uniunii Naționale a Notarilor Publici privind completarea Normelor cu
privire la tarifele de onorarii ale notarilor publici, aprobate prin Ordinul ministrului justiției nr. 943/C/2005, cu modificările și
completările ulterioare,
văzând Hotărârea nr. 242 din 22 iunie 2009 a Consiliului Uniunii Naționale a Notarilor Publici, prin care se propune
Ministerului Justiției și Libertăților Cetățenești modificarea și completarea Normelor cu privire la tarifele de onorarii ale notarilor
publici,
în conformitate cu dispozițiile art. 13 din Hotărârea Guvernului nr. 652/2009 privind organizarea și funcționarea Ministerului
Justiției și Libertăților Cetățenești,
ministrul justiției și libertăților cetățenești emite următorul ordin:
Art. I. — Normele cu privire la tarifele de onorarii ale notarilor
publici, aprobate prin Ordinul ministrului justiției nr. 943/C/2005,
publicat în Monitorul Oficial al României, Partea I, nr. 263 din
19 aprilie 2007, cu modificările și completările ulterioare, se
completează după cum urmează:
1. După articolul 25 se introduce un nou articol,
articolul 251, cu următorul cuprins:
ăArt. 251. — Se reduc cu 30% onorariile pentru autentificarea
contractelor de vânzare-cumpărare și a contractelor de ipotecă
în care figurează ca părți persoane fizice care achiziționează o
locuință prin programul guvernamental aprobat prin Ordonanța

de urgență a Guvernului nr. 60/2009 privind unele măsuri în
vederea implementării programului «Prima casă».”
2. În anexa nr. 5 la norme, la litera B, după punctul 6 se
introduce un nou punct, punctul 61, cu următorul cuprins:
ă61. Se reduc cu 30% onorariile pentru autentificarea
contractelor de vânzare-cumpărare și a contractelor de ipotecă
în care figurează ca părți persoane fizice care achiziționează o
locuință prin programul guvernamental aprobat prin Ordonanța
de urgență a Guvernului nr. 60/2009 privind unele măsuri în
vederea implementării programului «Prima casă».”
Art. II. — Prezentul ordin se publică în Monitorul Oficial al
României, Partea I.

p. Ministrul justiției și libertăților cetățenești,
Gabriel Tănăsescu,
secretar de stat
București, 16 iulie 2009.
Nr. 1.982/C.
MINISTERUL FINANȚELOR PUBLICE

ORDIN
pentru modificarea Statutului CEC BANK — S.A., aprobat prin Ordinul ministrului economiei
și finanțelor nr. 425/2008
În temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și ale art. 5 alin. (1) din Ordonanța de urgență a Guvernului nr. 42/2005
privind instituirea unor măsuri de reorganizare a Casei de Economii și Consemnațiuni C.E.C. — S.A. în vederea privatizării,
aprobată prin Legea nr. 285/2005, cu modificările ulterioare,
ministrul finanțelor publice emite următorul ordin:
Art. I. — La articolul 7 punctul 7.1 din Statutul CEC BANK —
S.A., aprobat prin Ordinul ministrului economiei și finanțelor
nr. 425/2008, publicat în Monitorul Oficial al României, Partea I,
nr. 164 din 4 martie 2008, cu modificările ulterioare, teza I se
modifică și va avea următorul cuprins:
ă7.1. Capitalul social al Băncii, subscris și vărsat integral,
este de 949.285.000 lei, împărțit în 9.492.850 de acțiuni
nominative, cu o valoare nominală de 100 lei/acțiune.”

Art. II. — Cheltuielile de publicare a acestui ordin în
Monitorul Oficial al României, Partea I, se suportă de CEC
BANK — S.A.
Art. III. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Pogea
București, 16 iulie 2009.
Nr. 2.322.

MONITORUL OFICIAL AL ROMÂNIEI, PARTEA I, Nr. 517/28.VII.2009

23

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind Fondul de garantare
În temeiul prevederilor art. 4 alin. (26) și (27) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 21 iulie 2009, prin care s-au adoptat
Normele privind Fondul de garantare,
președintele Comisiei de Supraveghere a Asigurărilor emite următorul ordin:
Art. 1. — (1) Se pun în aplicare Normele privind Fondul de
garantare, prevăzute în anexa care face parte integrantă din
prezentul ordin.
(2) Normele prevăzute la alin. (1) intră în vigoare la data
publicării lor în Monitorul Oficial al României, Partea I.
Art. 2. — La data intrării în vigoare a prezentului ordin se
abrogă Normele privind Fondul de garantare, aprobate prin
Ordinul președintelui Comisiei de Supraveghere a Asigurărilor
nr. 3.115/2005, publicat în Monitorul Oficial al României, Partea I,

nr. 546 din 28 iunie 2005, precum și Ordinul președintelui
Comisiei de Supraveghere a Asigurărilor nr. 9/2007 pentru
modificarea și completarea Normelor privind Fondul de
garantare, aprobate prin Ordinul președintelui Comisiei de
Supraveghere a Asigurărilor nr. 3.115/2005, publicat în Monitorul
Oficial al României, Partea I, nr. 533 din 7 august 2007.
Art. 3. — Departamentul Fond de garantare din cadrul
Comisiei de Supraveghere a Asigurărilor va asigura ducerea la
îndeplinire a prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 21 iulie 2009.
Nr. 10.
ANEXĂ

NORME
privind Fondul de garantare
CAPITOLUL I
Constituirea, destinația și reprezentarea
Fondului de garantare
Art. 1. — Prezentele norme reglementează procedurile de
constituire, de administrare și de utilizare a Fondului de
garantare prevăzut la art. 60 din Legea nr. 136/1995 privind
asigurările și reasigurările în România, cu modificările și
completările ulterioare, precum și procedurile specifice de plată
a sumelor cuvenite creditorilor de asigurări, conform dispozițiilor
Legii nr. 503/2004 privind redresarea financiară și falimentul
societăților de asigurare.
Art. 2. — Fondul de garantare, denumit în continuare Fond,
se constituie din următoarele surse financiare:
a) sume plătite de asigurători cu titlu de contribuții la
constituirea Fondului, datorate distinct pentru cele două
categorii de asigurări, asigurări generale și, respectiv, asigurări
de viață, conform art. 60 alin. 2 din Legea nr. 136/1995, cu
modificările și completările ulterioare;
b) sume plătite de asigurători cu titlu de dobânzi și penalități
de întârziere pentru neachitarea la termen a contribuției legale,
conform art. 62 din Legea nr. 136/1995, cu modificările și
completările ulterioare;
c) sume rezultate din fructificarea disponibilităților Fondului,
conform art. 60 alin. 3 din Legea nr. 136/1995, cu modificările și
completările ulterioare;
d) sume provenite din alte surse, potrivit legii;
e) contribuțiile datorate se stabilesc la nivel leu fără
subdiviziuni, prin rotunjire la un leu pentru fracțiunile de peste
50 de bani inclusiv și prin neglijarea fracțiunilor de până la 49
de bani inclusiv.

Art. 3. — (1) Calculul sumelor datorate cu titlu de contribuție
la constituirea Fondului se efectuează de către asigurători,
separat pentru asigurările generale și, respectiv, pentru
asigurările de viață, pe baza evidențelor contabile lunare ale
acestora, după cum urmează: la suma totală a primelor brute
încasate din activitatea de asigurare directă și din coasigurare
se aplică o cotă procentuală, stabilită conform art. 60 alin. 2 din
Legea nr. 136/1995, cu modificările și completările ulterioare,
obținându-se suma datorată Fondului.
(2) Primele brute de asigurare încasate se determină astfel:
la rulajul creditor al contului 401 ăDecontări privind primele de
asigurare” se adaugă rulajul creditor al contului 405 ăDecontări
privind operațiunile de coasigurare”, diminuate cu rulajul debitor
al contului 402 ăPrime anulate și de restituit”. Asigurătorii care au
evidențiat în contabilitate sumele încasate în creditul contului
474 ăVenituri înregistrate în avans”, iar la intrarea în vigoare a
contractului de asigurare au debitat direct contul 474 ăVenituri
înregistrate în avans” prin contul 701 ăVenituri din prime brute
subscrise privind asigurările de viață directe” și/sau prin contul
702 ăVenituri din prime brute subscrise privind asigurările
generale directe” vor adăuga la baza de calcul a contribuției
datorate Fondului și rulajul debitor al contului 474, aferent
acestor sume.
(3) În contabilitatea asigurătorilor, constituirea Fondului se
reflectă în debitul contului 643 ăCheltuieli cu alte impozite, taxe
și vărsăminte asimilate”, respectiv 6431 ăCheltuieli cu alte
impozite, taxe și vărsăminte asimilate privind asigurările de
viață” și 6432 ăCheltuieli cu alte impozite, taxe și vărsăminte
asimilate privind asigurările generale”, prin creditul contului 443
ăFonduri speciale privind activitatea de asigurări”, respectiv
4431 ăFonduri speciale privind activitatea de asigurări de viață”

24

MONITORUL OFICIAL AL ROMÂNIEI, PARTEA I, Nr. 517/28.VII.2009

și 4432 ăFonduri speciale privind activitatea de asigurări
generale”.
(4) Cota procentuală prevăzută la alin. (1) se stabilește prin
hotărâre a Consiliului Comisiei de Supraveghere a Asigurărilor,
la propunerea departamentului specializat din cadrul Comisiei
de Supraveghere a Asigurărilor, distinct pentru categoria de
asigurări generale și, respectiv, pentru categoria de asigurări de
viață. Cota procentuală se aprobă prin ordin al președintelui
Comisiei de Supraveghere a Asigurărilor, care se publică în
Monitorul Oficial al României, Partea I, în conformitate cu
prevederile art. 9 din Legea nr. 32/2000 privind activitatea de
asigurare și supravegherea asigurărilor, cu modificările și
completările ulterioare.
Art. 4. — (1) Contribuția datorată de asigurători pentru
constituirea Fondului se virează lunar, în moneda națională —
leu, până în ultima zi lucrătoare a lunii următoare celei pentru
care se face raportarea, în contul Comisiei de Supraveghere a
Asigurărilor.
(2) Pentru neachitarea la termen a contribuțiilor datorate
Fondului, asigurătorii sunt obligați să plătească dobânzi și/sau
penalități de întârziere, conform art. 62 din Legea nr. 136/1995,
cu modificările și completările ulterioare. Dobânzile și penalitățile
de întârziere se evidențiază separat pe ordinul de plată prin care
se achită contribuția și se virează în contul Fondului prevăzut la
alin. (1).
Art. 5. — (1) Asigurătorii sunt obligați să întocmească și să
transmită lunar Comisiei de Supraveghere a Asigurărilor, până
în ultima zi lucrătoare a lunii curente pentru luna expirată,
raportările privind modul de constituire și de virare a contribuției
datorate Fondului, distinct pentru categoria de asigurări
generale și, respectiv, pentru asigurări de viață, potrivit art. 20
alin. (3) lit. e) din Legea nr. 32/2000, cu modificările și
completările ulterioare, conform anexei nr. 1A la prezentele
norme.
(2) În cazul transmiterii unei situații rectificative, aceasta se
va face în forma prevăzută în anexa nr. 1B la prezentele norme.
Este admisă o singură situație rectificativă aferentă contribuției
pentru o lună de raportare. Prevederile art. 4 alin. (2) se aplică
în mod corespunzător.
(3) Datele și/sau informațiile conținute în raportările lunare
se stabilesc potrivit prevederilor art. 3. Odată cu transmiterea
raportărilor, asigurătorii anexează în mod obligatoriu și o
declarație pe propria răspundere, dată sub semnătura
reprezentantului legal al acestora, sub sancțiunile prevăzute de
Codul penal pentru infracțiunile de înșelăciune și/sau de fals în
declarații, prin care se atestă că datele și/sau informațiile
transmise sunt reale, corecte și complete.
Art. 6. — Asigurătorii pot efectua operațiuni de regularizare
și/sau de compensare a sumelor virate la Fond, pe baza
documentelor justificative, cu aprobarea prealabilă a Comisiei
de Supraveghere a Asigurărilor.
Art. 7. — (1) Fondul are ca destinație plata
indemnizațiilor/despăgubirilor rezultate din contractele de
asigurare facultative și obligatorii încheiate, în condițiile legii, cu
societatea de asigurare față de care s-a constatat starea de
insolvență, în limita disponibilităților existente în conturile
Fondului la momentul plății.
(2) În cazul contractelor de asigurare, altele decât cele de
asigurare de viață, plata indemnizațiilor/despăgubirilor de la
Fond se poate face numai în condițiile producerii riscurilor
asigurate cuprinse în contractele de asigurare respective.
Art. 8. — Reprezentarea Fondului în fața autorităților publice,
a instanțelor judecătorești, a organelor judiciare și/sau a oricăror
altor persoane fizice și/sau juridice, după caz, se face de către
Comisia de Supraveghere a Asigurărilor, prin departamentul
specializat constituit în cadrul Comisiei de Supraveghere a
Asigurărilor, prevăzut la art. 9 alin. (1).

CAPITOLUL II
Administrarea și structura bugetului de venituri
și cheltuieli al Fondului
Art. 9. — (1) Administrarea, gestionarea și utilizarea Fondului
se efectuează de către Comisia de Supraveghere a Asigurărilor,
în calitate de administrator al Fondului, printr-un departament
specializat constituit în cadrul acesteia. Structura și
regulamentul de organizare și funcționare ale departamentului
specializat și limitele de salarizare a personalului angajat din
cadrul acestuia sunt aprobate prin hotărâre a Consiliului
Comisiei de Supraveghere a Asigurărilor și fac parte din
Regulamentul de organizare și funcționare al Comisiei de
Supraveghere a Asigurărilor, precum și din regulamentul de
salarizare al acesteia. Consiliul Comisiei de Supraveghere a
Asigurărilor poate desemna unul sau mai mulți dintre membrii
săi, în vederea coordonării activității departamentului și a
exercitării unor atribuții specifice privind administrarea,
gestionarea și utilizarea Fondului. În limitele cheltuielilor de
personal prevăzute în bugetul de venituri și cheltuieli al Fondului,
precum și în limita structurii de personal aprobate de Consiliul
Comisiei de Supraveghere a Asigurărilor, coordonatorul
desemnat organizează recrutarea, angajarea, promovarea,
perfecționarea profesională, salarizarea și evidența personalului
necesar, luând orice măsură administrativă legală pentru buna
funcționare a departamentului.
(2) Departamentul specializat prevăzut la alin. (1) are ca
principale atribuții verificarea dosarelor de daună și a creanțelor
de asigurări înregistrate în evidențele administratorului Fondului,
precum și plata de la Fond, în condițiile legii, a creanțelor de
asigurări aprobate de comisia specială prevăzută la art. 23
alin. (2) din Legea nr. 503/2004, conform listelor creditorilor de
asigurări îndreptățiți la primirea sumelor cuvenite din
disponibilitățile Fondului.
(3) Departamentul specializat prevăzut la alin. (1) își
desfășoară activitatea la sediul reprezentanței din București a
Comisiei de Supraveghere a Asigurărilor. Reprezentanța se
înființează în municipiul București, în conformitate cu prevederile
art. 4 alin. (3) din Legea nr. 32/2000, cu modificările și
completările ulterioare, ca sediu secundar al Comisiei de
Supraveghere a Asigurărilor, fără personalitate juridică.
Art. 10. — Bugetul de venituri și cheltuieli al Fondului
cuprinde:
a) la partea de venituri: veniturile pe sursele de finanțare,
conform art. 2;
b) la partea de cheltuieli:
— cheltuielile privind plata indemnizațiilor/despăgubirilor
cuvenite creditorilor de asigurări de viață;
— cheltuielile privind plata indemnizațiilor/despăgubirilor
cuvenite creditorilor de asigurări generale;
— cheltuielile de constituire, administrare și utilizare a
disponibilităților Fondului, pe structura clasificației bugetare. În
cadrul cheltuielilor de constituire, administrare și utilizare a
Fondului se includ, în condițiile legii, cheltuielile ocazionate de
achiziționarea/dobândirea/utilizarea unor sedii de lucru ale
acestuia, a unor bunuri, a unor spații de depozitare a arhivelor
preluate de administratorul Fondului de la societatea de
asigurare debitoare ori, după caz, de la lichidatorii judiciari.
Categoriile de cheltuieli privind constituirea, administrarea și
utilizarea Fondului se suportă din fiecare buget de venituri și
cheltuieli al acestui fond, constituit pentru asigurări generale și,
respectiv, pentru asigurări de viață.
Art. 11. — (1) Bugetul de venituri și cheltuieli al Fondului
pentru asigurări generale și bugetul de venituri și cheltuieli al
Fondului pentru asigurări de viață se elaborează de
Departamentul Fond de garantare și se aprobă de Consiliul
Comisiei de Supraveghere a Asigurărilor.

MONITORUL OFICIAL AL ROMÂNIEI, PARTEA I, Nr. 517/28.VII.2009
(2) Organizarea și conducerea evidenței contabile a Fondului
se fac potrivit dispozițiilor Legii contabilității nr. 82/1991,
republicată, și ale celorlalte reglementări legale în materie,
precum și în conformitate cu dispozițiile cuprinse în prezentele
norme.
(3) Disponibilitățile Fondului se fructifică potrivit art. 60 alin. 3
din Legea nr. 136/1995, cu modificările și completările ulterioare.
(4) La finele anului financiar, excedentul bugetului de venituri
și cheltuieli al Fondului se reportează în anul următor, cu
aceeași destinație.
CAPITOLUL III
Procedura și condițiile de efectuare a plăților
din disponibilitățile Fondului. Modalități de recuperare
a sumelor plătite de la Fond
Art. 12. — După data rămânerii irevocabile a hotărârii de
deschidere a procedurii de faliment, pronunțată împotriva unei
societăți de asigurare aflate în stare de insolvență,
administratorul Fondului, prin departamentul specializat
prevăzut la art. 9 alin. (1), este în drept să efectueze plăți din
disponibilitățile acestui fond, în vederea achitării sumelor
cuvenite creditorilor de asigurări, în condițiile prevederilor Legii
nr. 503/2004 și ale prezentelor norme.
Art. 13. — (1) În vederea efectuării plății sumelor cuvenite
creditorilor de asigurări, departamentul specializat din cadrul
Comisiei de Supraveghere a Asigurărilor procedează la
verificarea dosarelor de daună și a creanțelor de asigurări
înregistrate în evidențele administratorului Fondului, ținând
seama de normele aplicabile în materie și de condițiile de
asigurare specifice categoriilor de asigurări pentru care urmează
să se plătească despăgubiri, și întocmește listele potențialilor
creditori de asigurări îndreptățiți la plata sumelor cuvenite de la
Fond.
(2) Listele potențialilor creditori se înaintează comisiei
speciale prevăzute la art. 23 alin. (2) din Legea nr. 503/2004, pe
măsura verificării dosarelor de daună și a creanțelor de
asigurări, împreună cu o notă privind propunerea de aprobare,
întocmită și semnată de către conducătorul Direcției
instrumentare dosare despăgubiri din cadrul departamentului
specializat. În vederea aprobării listelor, comisia specială poate
verifica, prin sondaj, dosarele de daună și creanțele de asigurări
cuprinse în acestea și, în toate cazurile în care consideră că
este necesar, poate dispune reverificarea respectivelor dosare
și/sau creanțe de asigurări.
(3) Pe măsura aprobării listelor prevăzute la alin. (2), comisia
specială ia măsuri pentru publicarea acestora, cuprinzând
potențialii creditori de asigurări ale căror creanțe au fost stabilite
în urma verificării dosarelor de daună și care pot fi valorificate
prin achitarea sumelor din disponibilitățile Fondului.
Art. 14. — (1) Indemnizațiile/Despăgubirile se plătesc
creditorilor de asigurări, persoane fizice și/sau juridice, potrivit
condițiilor prevăzute în contractele de asigurare încheiate cu
societatea de asigurare față de care s-a stabilit starea de
insolvență, în conformitate cu prevederile prezentelor norme.
(2) Creditorii de asigurări prevăzuți la alin. (1) sunt, după caz:
a) persoana asigurată (asiguratul) — persoana fizică sau
juridică aflată în raporturi juridice cu societatea de asigurare
debitoare prin încheierea contractului de asigurare, având
calitatea (și) de parte contractantă;
b) beneficiarul asigurării — terța persoană căreia, în baza
legii sau a contractului de asigurare, societatea de asigurare
debitoare urmează să îi achite sumele cuvenite ca urmare a
realizării evenimentului prevăzut în contract (caz asigurat);
c) terța persoană păgubită (în cazul asigurării de răspundere
civilă) — persoana fizică sau juridică prejudiciată prin atingerea
adusă bunurilor ori sănătății sale și față de care persoana
asigurată este obligată, potrivit legii, la repararea prejudiciului

25

în condițiile stabilirii răspunderii civile delictuale a acesteia. Prin
terță persoană păgubită se înțelege, de asemenea, orice
persoană fizică sau juridică prejudiciată prin nerespectarea
condițiilor de asigurare ale contractelor, a cărei calitate de
creditor de asigurări a fost stabilită în temeiul subrogației
acesteia în drepturile creditorului prin plata creanței de asigurări
ori, după caz, în temeiul unei hotărâri judecătorești irevocabile.
În această noțiune se încadrează, după caz, și asigurătorii care
fac dovada efectuării plății despăgubirilor în baza unui contract
de asigurare facultativ, subrogându-se astfel în drepturile terțelor
persoane păgubite conform art. 22 din Legea nr. 136/1995, cu
modificările și completările ulterioare, precum și Biroul
Asigurătorilor de Autovehicule din România care a efectuat plăți
din fondul de compensare (Fondul comun Carte Verde) cu titlu
de despăgubiri pentru pagube produse de asigurații de
răspundere civilă Carte Verde ai asiguraților societății de
asigurare debitoare aflate în stare de insolvență, în îndeplinirea
obligațiilor asumate în acest sens prin statut și prin Convențiatip interbirouri.
(3) În sensul prezentelor norme, sunt asimilate terțelor
persoane păgubite prevăzute la alin. (2) lit. c) și unitățile de
service specializate în activitatea de reparație a autovehiculelor
de producție internă și/sau de producție externă, agreate de
societatea de asigurare debitoare prin convenții încheiate în
acest sens, atât pentru asigurarea obligatorie de răspundere
civilă, cât și pentru asigurarea facultativă auto CASCO, sau cele
care fac dovada primirii unei confirmări de plată din partea
asigurătorului cu privire la plata sumelor datorate persoanelor
păgubite prin accidente auto.
Art. 15. — (1) Creditorii de asigurări prevăzuți la art. 14
alin. (2) își pot valorifica creanțele de asigurări din
disponibilitățile Fondului, în conformitate cu prevederile
prezentelor norme.
(2) În vederea valorificării creanțelor prin încasarea
indemnizațiilor/despăgubirilor pretinse, creditorul de asigurări
formulează o cerere-tip de plată, prevăzută în anexa nr. 2 la
prezentele norme. Cererea se adresează administratorului
Fondului și se depune la sediul departamentului specializat
prevăzut la art. 9 alin. (1). La cerere se anexează în mod
obligatoriu, în original, actele/înscrisurile doveditoare ale
sumelor pretinse cu titlu de creanțe de asigurări. Numai în cazul
inexistenței ori imposibilității de prezentare a acestor dovezi ale
creanțelor creditorul de asigurări poate să prezinte copii ale
acestora, certificate pentru conformitate cu originalul și semnate
pe propria răspundere, precizând în cuprinsul cererii motivul
inexistenței/imposibilității de depunere în original a dovezilor. De
asemenea, creditorul de asigurări anexează la cerere o
declarație dată pe propria răspundere a acestuia, sub
sancțiunile prevăzute de Codul penal român pentru infracțiunile
de fals în declarații și înșelăciune, în cuprinsul căreia va preciza
faptul că suma pretinsă de la Fond nu a fost încasată în cadrul
procedurii de faliment și/sau în urma exercitării altor acțiuni de
recuperare a sumelor cuvenite, îndreptate împotriva societății
de asigurare debitoare față de care s-a stabilit starea de
insolvență.
(3) Cererea prevăzută la alin. (2) se transmite la sediul
departamentului specializat în termen de cel mult 60 de zile de
la publicarea listelor creditorilor de asigurări conform art. 13
alin. (3). Pe măsura înregistrării și analizării cererilor de plată
ale creditorilor de asigurări, departamentul specializat întocmește
listele creditorilor de asigurări ale căror creanțe certe, lichide și
exigibile urmează a fi valorificate din disponibilitățile Fondului,
dosarele de daună fiind verificate de către direcțiile/serviciile de
specialitate ale departamentului și semnate de către
conducătorul Direcției instrumentare dosare despăgubiri și,
respectiv, al Direcției financiar-contabilitate, plăți-despăgubiri,
tehnologia informației, cu mențiunea ăbun de plată”. Listele se

26

MONITORUL OFICIAL AL ROMÂNIEI, PARTEA I, Nr. 517/28.VII.2009

înaintează comisiei speciale, cu propunerea de aprobare la plată
de la Fond a sumelor pretinse de creditorii de asigurări. După
aprobarea acestor liste conform art. 13, comisia specială ia
măsuri pentru publicarea acestora și dispune efectuarea plății
indemnizațiilor/despăgubirilor către creditorii de asigurări,
conform art. 23 alin. (3) din Legea nr. 503/2004.
(4) Plata sumelor cuvenite creditorilor de asigurări din
disponibilitățile Fondului se face de către administratorul
Fondului, prin departamentul specializat, integral, în baza listelor
aprobate și publicate potrivit alin. (3) și a documentațiilor
aferente, întocmite în acest sens de către departament. Plata
creanțelor de asigurări se face în cadrul termenului general de
prescripție prevăzut de lege și în limita resurselor disponibile ale
Fondului existente la data efectuării plății. Plata se face în
moneda națională-leu, iar în cazul creanțelor în valută plata se
face în echivalentul în lei al sumei, calculat prin utilizarea
cursului de referință față de valutele respective stabilit de Banca
Națională a României la data efectuării plății.
(5) Indemnizațiile/Despăgubirile cuvenite creditorilor de
asigurări se pot plăti de la Fond prin intermediul trezoreriilor, al
sucursalelor CEC BANK — S.A., prin poștă și/sau prin orice alte
instituții de credit (bănci) autorizate de Banca Națională a
României. În vederea efectuării plății sumelor cuvenite
creditorilor de asigurări, administratorul Fondului poate, prin
departamentul specializat, să încheie convenții/contracte de
prestări de servicii cu oricare dintre aceste entități.
(6) Dacă disponibilitățile Fondului nu sunt suficiente pentru
acoperirea cuantumului sumelor cuvenite creditorilor de
asigurări, creanțele acestora vor putea fi onorate pe măsura
alimentării Fondului cu resursele financiare prevăzute de lege,
într-o perioadă de cel mult 3 ani de la data publicării listelor
prevăzute la alin. (3). Comisia de Supraveghere a Asigurărilor
poate majora oricând cuantumul cotei procentuale prevăzute la
art. 60 alin. 2 din Legea nr. 136/1995, cu modificările și
completările ulterioare, potrivit art. 3 alin. (4) din prezentele
norme.
Art. 16. — (1) Conform prevederilor art. 48 alin. (2) din Legea
nr. 503/2004, creditorii de asigurări care au încasat
indemnizațiile/despăgubirile cuvenite de la Fond nu au dreptul
să solicite valorificarea creanțelor de asigurări în cadrul
procedurii falimentului societății de asigurare debitoare.
(2) Toate sumele plătite din disponibilitățile Fondului se
înregistrează de către administratorul Fondului, prin
departamentul specializat, cu titlu de creanțe de asigurări, la
dosarul de faliment înregistrat pe rolul instanței judecătorești
competente, împreună cu dovada plății acestora. Recuperarea
creanțelor Fondului se face prin valorificarea bunurilor și/sau a
drepturilor și veniturilor societății de asigurare debitoare, în
condițiile Legii nr. 503/2004 și ale Legii nr. 136/1995, cu
modificările și completările ulterioare. Creanțele Fondului
reprezintă creanțe de asigurări conform art. 3 lit. i) și art. 49
alin. (2) din Legea nr. 503/2004 și se achită cu prioritate absolută
față de orice alte creanțe, imediat după achitarea sumelor
prevăzute la art. 123 pct. 1 din Legea nr. 85/2006 privind
procedura insolvenței, cu modificările și completările ulterioare.
(3) Administratorul Fondului, prin departamentul specializat,
este îndreptățit să înregistreze la masa credală, în tot cursul
procedurii de faliment, în vederea recuperării lor din valorificarea
bunurilor și/sau din veniturile societății de asigurare debitoare,
orice sume achitate creditorilor de asigurări, precum și orice
dobânzi și/sau cheltuieli plătite din disponibilitățile Fondului cu
titlu de creanțe de asigurări, conform art. 27 din Legea
nr. 503/2004.
(4) Administratorul Fondului, prin departamentul specializat,
poate proceda la compensarea creanțelor sale cu cele ale
societății de asigurare debitoare, conform art. 75 alin. (1) din
Legea nr. 503/2004, cu avizul Comisiei de Supraveghere a

Asigurărilor și cu aprobarea tribunalului, conform prevederilor
art. 38 alin. (1) lit. f) din aceeași lege. Administratorul Fondului
poate adjudeca în contul creanței sale constituite din sumele
prevăzute la alin. (3), în calitate de creditor privilegiat,
bunurile/activele societății de asigurare debitoare, în condițiile
prevăzute la art. 512 alin. 2 din Codul de procedură civilă.
(5) Administratorul Fondului, prin departamentul specializat,
este îndreptățit să solicite autorităților competente stabilirea
răspunderii civile sau penale față de persoanele care au încasat
sume necuvenite de la Fond, precum și să recupereze aceste
sume, fiind abilitat să exercite acțiunile și/sau modalitățile
prevăzute de lege în acest sens.
Art. 17. — (1) În termen de cel mult 60 de zile de la
publicarea listelor creditorilor de asigurări potrivit art. 15 alin. (3),
orice persoană interesată care nu se regăsește în cuprinsul
acestora și/sau care pretinde vreun drept de creanță de
asigurări împotriva societății de asigurare față de care s-a stabilit
starea de insolvență poate formula o cerere de plată, în condițiile
prevăzute la art. 24 alin. (1)—(4) din Legea nr. 503/2004.
(2) După primirea și analizarea fiecărei cereri, departamentul
specializat întocmește listele creditorilor de asigurări acceptați la
plata sumelor de la Fond și le înaintează comisiei speciale, cu
propunerea de aprobare, în vederea publicării acestora și a
efectuării plății sumelor pretinse de la Fond. Dispozițiile art. 15
alin. (4)—(6) se aplică în mod corespunzător.
(3) Administratorul Fondului, prin departamentul specializat,
poate să efectueze plăți din disponibilitățile Fondului, cu titlu de
creanțe de asigurări, astfel:
a) sume cuvenite cu titlu de creanțe de asigurări care sunt
certe, lichide și exigibile și care sunt înregistrate sub acest titlu
în lista creditorilor publicată conform art. 15 alin. (3);
b) sume cuvenite cu titlu de creanțe de asigurări care sunt
acceptate la plată prin decizie a administratorului Fondului,
emisă în condițiile prevăzute la art. 24 alin. (1)—(5) și la art. 25
alin. (1) și (4) din Legea nr. 503/2004, și care sunt înregistrate
sub acest titlu în lista creditorilor publicată conform art. 24
alin. (6) din aceeași lege;
c) sume cuvenite cu titlu de creanțe de asigurări care
reprezintă prime de asigurare sau alte sume cuvenite
asiguraților, după caz, prevăzute la art. 25 alin. (2) și (3) din
Legea nr. 503/2004.
CAPITOLUL IV
Dispoziții speciale privind utilizarea disponibilităților
Fondului în cadrul procedurilor de faliment declanșate
înainte de intrarea în vigoare a Legii nr. 503/2004
Art. 18. — (1) În conformitate cu art. 72 din Legea
nr. 503/2004, procedura de faliment deschisă împotriva unei
societăți de asigurare debitoare față de care s-a stabilit starea
de insolvență, aflată pe rolul instanței judecătorești competente
la data intrării în vigoare a acestei legi, continuă să se
desfășoare și se închide în condițiile respectivei legi.
(2) Actele și/sau, după caz, măsurile adoptate în cadrul
procedurii de faliment înainte de intrarea în vigoare a Legii
nr. 503/2004 rămân legal îndeplinite și sunt câștigate cauzei,
conform prevederilor Legii nr. 64/1995 privind procedura
reorganizării judiciare și a falimentului, republicată, cu
modificările și completările ulterioare, și ale Legii nr. 32/2000,
cu modificările și completările ulterioare, aplicabile la momentul
adoptării acestor acte și/sau măsuri. După momentul intrării în
vigoare a Legii nr. 503/2004, toate actele și/sau măsurile
adoptate în cadrul procedurii de faliment, inclusiv întocmirea
planului de distribuire a sumelor cuvenite creditorilor de asigurări
și plata creanțelor în temeiul acestuia, se îndeplinesc cu
respectarea întocmai și de îndată a dispozițiilor Legii
nr. 503/2004, sub sancțiunea anulării lor potrivit legii.

MONITORUL OFICIAL AL ROMÂNIEI, PARTEA I, Nr. 517/28.VII.2009
Art. 19. — În conformitate cu prevederile Legii nr. 503/2004,
comisia specială prevăzută la art. 23 alin. (2) din lege, constituită
prin decizie a administratorului Fondului, își desfășoară
activitatea în condițiile prevăzute de lege și de prezentele
norme.
Art. 20. — (1) În temeiul art. 40 lit. a) și s) și al art. 43 din
Legea nr. 503/2004, administratorul Fondului, prin departamentul
specializat, solicită lichidatorului judiciar desemnat în dosarul de
faliment întocmirea și transmiterea unui raport amănunțit asupra
situației bunurilor/veniturilor societății de asigurare debitoare și
asupra stadiului procedurii de lichidare. Raportul se întocmește
și se transmite administratorului Fondului în termen de cel mult
20 de zile lucrătoare de la data înregistrării solicitării.
(2) Raportul lichidatorului judiciar, prevăzut la alin. (1), trebuie
să cuprindă, în afara informațiilor și datelor referitoare la situația
bunurilor și/sau veniturilor societății de asigurare debitoare și la
stadiul procedurii de lichidare, următoarele elemente privind:
a) situația creanțelor de asigurări înregistrate la dosarul de
faliment cu respectarea prevederilor Legii nr. 85/2006, cu
modificările și completările ulterioare, cu precizarea numelui/
denumirii creditorilor de asigurări, a cuantumului creanțelor
admise și înregistrate în tabelul consolidat al creanțelor, precum
și a ordinii de prioritate/a privilegiului/a garanției legale de care
se bucură aceste creanțe;
b) situația creanțelor de asigurări înregistrate la dosarul de
faliment cu respectarea prevederilor Legii nr. 85/2006, cu
modificările și completările ulterioare, cu precizarea creditorilor
de asigurări ale căror creanțe nu au fost admise de lichidatorul
judiciar în cuantumul solicitat de aceștia ori, după caz, ale căror
creanțe au fost respinse la plată. Prevederile lit. a) referitoare la
elementele privind creditorii și creanțele de asigurări se aplică în
mod corespunzător;
c) situația creanțelor de asigurări aferente dosarelor de
daună existente în evidențele societății de asigurare debitoare,
aprobate la plată de către aceasta, dar neînregistrate la dosarul
de faliment în condițiile Legii nr. 85/2006, cu modificările și
completările ulterioare;
d) situația creanțelor de asigurări aferente dosarelor de
daună existente în evidențele societății de asigurare debitoare,
neaprobate la plată de către aceasta și neînregistrate la dosarul
de faliment în condițiile Legii nr. 85/2006, cu modificările și
completările ulterioare;
e) situația creanțelor de asigurări care au făcut/fac obiectul
unor operațiuni de compensare ori al unor concordate sau, după
caz, al unor litigii aflate spre soluționare pe rolul instanțelor
judecătorești competente la data întocmirii raportului; lichidatorul
judiciar va preciza elementele de identificare a creditorilor de
asigurări și a creanțelor acestora, corespunzător prevederilor
lit. a);
f) situația sumelor aferente primelor de asigurare restante
primite în cadrul procedurii de faliment pe seama societății de
asigurare debitoare, conform art. 40 lit. l) din Legea
nr. 503/2004;
g) propunerile lichidatorului judiciar privind modalitățile
concrete de lichidare a bunurilor și/sau a drepturilor din
patrimoniul societății de asigurare debitoare, prevăzute la
art. 40 lit. t) din Legea nr. 503/2004, precum și/sau măsurile
întreprinse de acesta până la data intrării în vigoare a
prezentelor norme.
(3) Odată cu transmiterea raportului întocmit conform alin. (1)
și (2), lichidatorul judiciar pune la dispoziție administratorului
Fondului dosarele de daună și toate înscrisurile/documentațiile
aferente înregistrate în evidențele sale, precum și, după caz, un
exemplar al tabelului definitiv consolidat al creanțelor întocmit
în cadrul procedurii de faliment. Dacă este cazul, lichidatorul
judiciar transmite administratorului Fondului și situația plăților
către creditorii de asigurări ale căror creanțe au fost valorificate,
în baza planului de distribuire a creanțelor, înainte de intrarea în
vigoare a Legii nr. 503/2004, în cadrul procedurii de faliment

27

reglementate de Legea nr. 64/1995, republicată, cu modificările
și completările ulterioare, și de Legea nr. 32/2000, cu
modificările și completările ulterioare.
(4) Sumele obținute din valorificarea drepturilor și/sau a
bunurilor societății de asigurare debitoare, care au fost plătite
creditorilor acesteia înainte de intrarea în vigoare a Legii
nr. 503/2004, rămân corect distribuite conform tabelului definitiv
consolidat al creditorilor și planului de distribuire, întocmite și
aprobate în cadrul procedurii de faliment reglementate de
dispozițiile Legii nr. 64/1995, republicată, cu modificările și
completările ulterioare, și conform prevederilor speciale ale
art. 32 din Legea nr. 32/2000, cu modificările și completările
ulterioare, în vigoare la momentul distribuirii sumelor.
(5) Sumele obținute din valorificarea drepturilor și/sau a
bunurilor societății de asigurare debitoare, care nu au făcut
obiectul unui plan de distribuire conform alin. (4) și nu au fost
achitate creditorilor societății de asigurare debitoare până la
data intrării în vigoare a Legii nr. 503/2004, se distribuie, după
caz, cu respectarea ordinii de preferință prevăzute la art. 49 din
aceeași lege. Sumele plătite de administratorul Fondului către
creditorii de asigurări beneficiază de ordinea de prioritate
prevăzută la art. 49 din Legea nr. 503/2004 și se îndestulează
din sumele existente în conturile de lichidare, obținute din
valorificarea drepturilor și/sau a bunurilor societății de asigurare
debitoare.
Art. 21. — (1) În urma înregistrării raportului și a situațiilor
transmise de lichidatorul judiciar, întocmite conform art. 20,
administratorul Fondului, prin departamentul specializat, verifică
dosarele de daună și înscrisurile/documentațiile aferente
acestora, în vederea întocmirii listelor creditorilor de asigurări
conform art. 15 alin. (3) și art. 17 alin. (2).
(2) După aprobarea listelor creditorilor de asigurări ale căror
creanțe au fost constatate cu caracter cert, lichid și exigibil în
urma analizării dosarelor de daună, comisia specială ia toate
măsurile în vederea publicării acestora și dispune efectuarea
plății sumelor cuvenite acestora din disponibilitățile Fondului.
(3) Orice persoană care se încadrează în categoria
creditorilor de asigurări definită la art. 3 lit. h) din Legea
nr. 503/2004 și care pretinde vreun drept de creanțe de asigurări
împotriva societății de asigurare debitoare, precum și/sau
creditorul de asigurări a cărui creanță pretinsă de la Fond nu se
regăsește înregistrată în cuprinsul listelor publicate conform
alin. (2) pot/poate formula o cerere motivată în acest sens.
Cererea se adresează administratorului Fondului și se depune
la sediul departamentului specializat, în termen de cel mult
60 de zile de la data publicării listelor conform alin. (2). În urma
aprobării cererii, administratorul Fondului emite o decizie
motivată prin care acceptă plata sumelor pretinse de la Fond.
Administratorul Fondului publică, în condițiile prezentelor norme,
o listă suplimentară a acelor creditori de asigurări ale căror sume
certe, lichide și exigibile au fost acceptate la plată prin decizie a
acestuia.
(4) Împotriva deciziei administratorului Fondului se poate
formula plângere în condițiile art. 24 alin. (5), raportat la art. 19
din Legea nr. 503/2004. Prevederile art. 24 alin. (6) din Legea
nr. 503/2004, referitoare la creditorii de asigurări acceptați la
plată prin hotărâre judecătorească, se aplică în mod
corespunzător.
Art. 22. — (1) Titlul executoriu care constată creanțe de
asigurări, obținut înainte de intrarea în vigoare a Legii
nr. 503/2004 și nevalorificat în cadrul procedurii de faliment sau
în cadrul altor proceduri de executare silită prevăzute de lege, se
transmite administratorului Fondului, în original, în vederea
verificării lui și, după caz, a valorificării acestuia, prin plata
sumelor cuvenite de la Fond, în condițiile prezentelor norme și
ale art. 24 alin. (5) și (6) din Legea nr. 503/2004.
(2) Titlul executoriu care constată creanțe de asigurări
neînregistrate în cadrul procedurii de faliment al societății de
asigurare, obținut înainte de intrarea în vigoare a Legii

28

MONITORUL OFICIAL AL ROMÂNIEI, PARTEA I, Nr. 517/28.VII.2009

nr. 503/2004, se transmite administratorului Fondului, în original,
însoțit de o declarație a creditorului de asigurări, dată pe propria
răspundere, din care să rezulte că suma pretinsă de la Fond cu
titlu de creanță de asigurări nu a fost înregistrată și/sau
valorificată în cadrul procedurii de faliment al societății de
asigurare debitoare ori în cadrul unei alte proceduri de urmărire
și încasare silită sau prin alte mijloace și/sau modalități legale de
plată, după caz.
(3) Creanțele de asigurări care, la data intrării în vigoare a
Legii nr. 503/2004, fac obiectul unor litigii aflate pe rolul
instanțelor judecătorești competente sau care, după caz, sunt
constatate prin hotărâri judecătorești definitive pot fi transmise
administratorului Fondului în vederea analizării și, după caz, a
valorificării acestora, în condițiile prevăzute la alin. (2).
Art. 23. — În conformitate cu prevederile art. 27 și 49 din
Legea nr. 503/2004, creanțele administratorului Fondului se
înregistrează la masa credală în vederea valorificării lor și a
completării disponibilităților acestuia.
CAPITOLUL V
Dispoziții finale
Art. 24. — (1) Verificarea modului de constituire de către
asigurători a contribuției datorate Fondului și de virare la termen
a acesteia, precum și verificarea datelor cuprinse în raportările
lunare se fac de organele de specialitate ale Comisiei de

Supraveghere a Asigurărilor, în conformitate cu prevederile Legii
nr. 32/2000, cu modificările și completările ulterioare, ale Legii
nr. 136/1995, cu modificările și completările ulterioare, ale Legii
nr. 503/2004, precum și ale normelor date în aplicarea acestor
acte normative. În calitatea sa de administrator al Fondului,
Comisia de Supraveghere a Asigurărilor poate dispune, prin
departamentul specializat, efectuarea acțiunilor de analiză și de
control cu privire la situația financiară a societății de asigurare.
(2) Actul prin care se constată și se individualizează obligația
de plată a sumelor cuvenite Fondului, întocmit sau emis de
organele de specialitate ale Comisiei de Supraveghere a
Asigurărilor, constituie titlu de creanță potrivit legii.
Art. 25. — (1) Nerespectarea în orice mod a prevederilor
prezentelor norme constituie contravenție și se sancționează în
conformitate cu dispozițiile Legii nr. 503/2004, ale Legii
nr. 32/2000, cu modificările și completările ulterioare, și ale Legii
nr. 136/1995, cu modificările și completările ulterioare.
Constatarea faptelor nelegale, precum și aplicarea sancțiunilor
se fac de către Comisia de Supraveghere a Asigurărilor în
temeiul competențelor și atribuțiilor legale ale acesteia.
(2) În cazul constatării existenței unor indicii cu privire la
săvârșirea unor infracțiuni, Comisia de Supraveghere a
Asigurărilor, în calitate de administrator al Fondului, solicită
organelor competente analizarea faptelor și stabilirea
răspunderii civile sau penale, după caz, a persoanelor vinovate.
ANEXA Nr. 1A
la norme

S. C. .................................— S.A./S.R.L.
Str. ................................. nr. ..., bl. .......,
sc. ..., ap. ..., sectorul/județul ................
Persoana de contact .............................
Telefon ................, e-mail ......................
R A P O R TA R E

privind virarea contribuției la Fondul de garantare a asiguraților pentru luna ..........................
— lei —
Nr.
crt.

Specificații

Total cumulat de la
începutul anului*)

Din care, pentru luna
de raportare**)

Numărul și data
documentului
de plată***)

0

1

2

3

4

1.

2.

3.
4.
5.
6.

7.

Volumul din prime brute încasate din asigurări directe:
— generale
— de viață
Cota procentuală aprobată de Comisia de Supraveghere a
Asigurărilor pentru:
— asigurări generale
— asigurări de viață
Fondul de garantare datorat pentru:
— asigurări generale
— asigurări de viață
Majorări de întârziere datorate
Suma virată — total, din care:
— aferentă Fondului de garantare:
— asigurări generale
— asigurări de viață
— aferentă majorărilor de întârziere

x

x

x

x
x
x
x

*) În coloana 2 se înscrie volumul total al primelor brute încasate, cumulat de la începutul anului, inclusiv cel aferent lunii pentru care se face raportarea.
**) În coloana 3 se înscriu numai sumele aferente lunii pentru care se face raportarea.
***) Ori de câte ori se efectuează viramente se va transmite și copia documentului de plată, cu următoarele specificații: suma totală virată, din care
contribuția la Fondul de garantare, majorările de întârziere și luna pentru care se efectuează viramentul.

29

MONITORUL OFICIAL AL ROMÂNIEI, PARTEA I, Nr. 517/28.VII.2009

Subsemnatul, ..........................., în calitate de ....................... (conducător executiv), cunoscând prevederile Codului penal
privind infracțiunea de fals în declarații, declar pe propria răspundere că toate informațiile și documentele sunt complete și conforme
cu realitatea și că nu există alte fapte relevante care trebuie aduse la cunoștință Comisiei de Supraveghere a Asigurărilor.
Numele și prenumele ...........................................................
(cu majuscule)

Semnătura ...........................................................................
Ștampila societății
ANEXA Nr. 1B
la norme

S. C. .................................— S.A./S.R.L.
Str. ................................. nr. ..., bl. .......,
sc. ..., ap. ..., sectorul/județul ................
Persoana de contact .............................
Telefon ................, e-mail .....................
S I T U A Ț I A R E C T I F I C AT I V Ă

privind virarea contribuției la Fondul de garantare a asiguraților pentru luna ..........................
— lei —
Specificații

0

1.

2.

3.
4.
5.
6.

7.

Suma raportată
inițial*)

Suma rectificată**)

Diferența
+/–

Numărul și data
documentului
de plată***)

1

Nr.
crt.

2

3

4 (3—2)

5

Volumul din prime brute încasate din
asigurări directe:
— generale
— de viață
Cota procentuală aprobată de Comisia de
Supraveghere a Asigurărilor pentru:
— asigurări generale
— asigurări de viață
Fondul de garantare datorat pentru:
— asigurări generale

x

x

x

x

— asigurări de viață
Majorări de întârziere datorate
Suma virată — total, din care:
— aferentă Fondului de garantare:
— asigurări generale
— asigurări de viață
— aferentă majorărilor de întârziere

x

Subsemnatul, ........................, în calitate de ........................ (conducător executiv), cunoscând prevederile Codului penal
privind infracțiunea de fals în declarații, declar pe propria răspundere că toate informațiile și documentele sunt complete și conforme
cu realitatea și că nu există alte fapte relevante care trebuie aduse la cunoștință Comisiei de Supraveghere a Asigurărilor.
Numele și prenumele ...........................................................
(cu majuscule)

Semnătura ...........................................................................
Ștampila societății
*) În coloana 2 se înscrie volumul de prime brute încasate raportat inițial.
**) În coloana 3 se înscriu numai sumele aferente lunii pentru care se face rectificarea.
***) Ori de câte ori se efectuează viramente se va transmite și copia documentului de plată, cu următoarele specificații: suma totală virată, din care
contribuția la Fondul de garantare, majorările de întârziere și luna pentru care se efectuează viramentul.

30

MONITORUL OFICIAL AL ROMÂNIEI, PARTEA I, Nr. 517/28.VII.2009
ANEXA Nr. 2
la norme

C E R E R E D E P L AT Ă

a indemnizației/despăgubirii
Subscrisa, .........................................., cu sediul social în ..................................., str. .................................. nr. ....., bl. ....,
sc. ...., ap. ...., județul/sectorul ............., având codul unic de înregistrare ............................., telefon/fax .................., reprezentată
legal prin ......................., cu domiciliul în....................., str. ........................ nr. ......, bl. ....., sc. ...., ap. ....., județul/sectorul
...................................................., posesor/posesoare al/a buletinului de identitate/cărții de identitate/pașaportului seria ...............
nr. .................., eliberat/eliberată de ........................ la data de ..............., cod numeric personal .............................., în baza
procurii/delegației nr. ............ din data de .....................
Subsemnatul/Subsemnata, ............................................, domiciliat/domiciliată în ....................... str. ............... nr. ...., bl. ....,
sc. ......., et. ...., ap. ...., județul/sectorul ..................., posesor/posesoare al/a buletinului de identitate/cărții de identitate/pașaportului
seria ........ nr. ...................., eliberat/eliberată de ....................................... la data de ....................., cod numeric personal
................................, telefon/fax ................, reprezentat/reprezentată prin ............................., cu domiciliul în .............................. str.
............................. nr. ......, bl. ....., sc. ......, ap. ...., județul/sectorul .................., posesor/posesoare al/a buletinului de identitate/cărții
de identitate/pașaportului seria ....... nr. .................., eliberat/eliberată de .......................... la data de ................., cod numeric
personal ..................................., în baza procurii legalizate nr. ........... din data de ......................,
înscris/înscrisă la poziția nr. ............................ în lista creditorilor, publicată de administratorul Fondului de garantare, solicit
Fondului de garantare administrat de Comisia de Supraveghere a Asigurărilor acordarea indemnizației/despăgubirii, în sumă de
.................. lei.
Sunt posesor/posesoare al/a Contractului de asigurare obligatorie/facultativă seria ................ nr. .........................., încheiat
cu Societatea de asigurare ......................................, cu valabilitate de la data de ......................... la data de ............................... .
Solicit ca plata să se efectueze:
— în contul de card nr. ................................., deschis la Banca ..................................;
— în contul nr. .............................................., deschis la Banca ..................................;
— prin poștă, la adresa de mai sus;
— prin unitățile CEC BANK — S.A. de domiciliu.
Declar pe propria răspundere că nu am încheiat contract pentru acest tip de asigurare cu altă societate de asigurare și nu
am primit indemnizație/despăgubire aferentă obiectului contractului menționat mai sus.
Declar pe propria răspundere că mă aflu în imposibilitate de a prezenta în original următoarele înscrisuri: .....................,
deoarece ................. ................................................................................ .
Data .................
Semnătura/ștampila ..........................
Verso
DECLARAȚIE

în cazul existenței unui alt contract de asigurare*)
Societatea de asigurare .........................................................
Contractul de asigurare ..........................................................
Valabilitate: de la data de .................... la data de .................
Cerere de despăgubire: DA/NU Despăgubire primită în sumă de ................. DA/NU la data de ................ privind evenimentul
din data de ................ .
DECLARAȚIE ÎN CAZUL EXISTENȚEI UNUI ALT CONTRACT DE ASIGURARE*)
Societatea de asigurare .............................................................................................................................................................
Contractul de asigurare ............................................................................................................................................................
Valabilitate: de la data de ................................................................... la data de ......................................................................
Cerere de despăgubire: DA/NU Despăgubire primită în sumă de ............
DA/NU la data de ................................................................ privind evenimentul din data de ..................................................
Data ......................................................................................
Semnătura/ștampila .............................................................
*) Se barează acest chenar în cazul în care nu sunt date de completat.

MONITORUL OFICIAL AL ROMÂNIEI, PARTEA I, Nr. 517/28.VII.2009

31

DECLARAȚIA PERSOANEI PĂGUBITE
(Se va completa numai de către persoana păgubită.)

Am luat cunoștință de faptul că obținerea ori încercarea, prin orice mijloace, de obținere pe nedrept a
indemnizațiilor/despăgubirilor din asigurare sau înlesnirea unor asemenea fapte se pedepsește potrivit legii penale.
Declar că prin încasarea indemnizației/despăgubirii am fost integral indemnizat/despăgubit pentru sumele
asigurate/pagubele suferite și nu mai am nicio pretenție de la asigurătorul .......................................... și de la Fondul de garantare
în legătură cu paguba respectivă.
Declar că prin încasarea de la Fondul de garantare a indemnizațiilor/despăgubirilor dau acestuia și Comisiei de
Supraveghere a Asigurărilor drepturile, acțiunile, privilegiile sau ipotecile mele în contra asigurătorului debitor ...........................,
conform art. 1107 din Codul civil privind subrogarea convențională.
Data .......................................
Semnătura/ștampila
.................................................
Anexez la prezenta declarație:
— copie de pe actul de identitate;
— copie de pe contractul de asigurare;
— procură, împuternicire etc.;
— ...........................................

DECLARAȚIA PERSOANEI PĂGUBITE
(Se va completa numai de către persoana păgubită.)

Am luat cunoștință de faptul că obținerea sau încercarea, prin orice mijloace, de obținere pe nedrept a
indemnizațiilor/despăgubirilor din asigurare sau înlesnirea unor asemenea fapte se pedepsește potrivit legii penale.
Declar că prin încasarea indemnizației/despăgubirii am fost integral indemnizat/despăgubit pentru sumele
asigurate/pagubele suferite și nu mai am nicio pretenție de la asigurătorul ....................................... și de la Fondul de garantare
în legătură cu paguba respectivă.
Declar că prin încasarea de la Fondul de garantare a indemnizațiilor/despăgubirilor dau acestuia și Comisiei de
Supraveghere a Asigurărilor drepturile, acțiunile, privilegiile sau ipotecile mele în contra asigurătorului debitor ................, conform
art. 1107 din Codul civil privind subrogarea convențională.
Data ....................
Anexez la prezenta declarație:
— copie de pe actul de identitate
...........................................................
— copie de pe contractul de asigurare
...........................................................
— procură, împuternicire etc.
...........................................................
— ......................................................
...........................................................

Semnătura/ștampila .............................

—
—
—
—

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 517/28.VII.2009 conține 32 de pagini.

Prețul: 6,40 lei

&JUYDGY|432390]
ISSN 1453—4495

