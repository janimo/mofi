Anul 177 (XXI) — Nr. 436

PARTEA I

LEGI, DECRETE, HOTĂRÂRI ȘI ALTE ACTE

Joi, 25 iunie 2009

SUMAR

Nr.

Pagina
HOTĂRÂRI ALE PARLAMENTULUI ROMÂNIEI
25. — Hotărâre pentru aprobarea bugetului de venituri și
cheltuieli al Autorității Naționale pentru Administrare și
Reglementare în Comunicații (ANCOM) pe anul 2009 ....
HOTĂRÂRI ALE CAMEREI DEPUTAȚILOR
26. — Hotărâre privind înființarea unei comisii
parlamentare de anchetă pentru verificarea sumelor
cheltuite de Ministerul Tineretului și Sportului, sub
semnătura doamnei ministru Monica Iacob-Ridzi,
pentru organizarea ăZilei Tineretului”..........................

2–4

5–6

DECRETE
1.105. — Decret privind supunerea spre ratificare
Parlamentului a Acordului dintre România și Republica
Coreea în domeniul securității sociale, semnat la Seul
la 11 septembrie 2008 ................................................

6

DECIZII ALE CURȚII CONSTITUȚIONALE
Decizia nr. 464 din 2 aprilie 2009 referitoare la excepția de
neconstituționalitate a prevederilor art. 49 alin. (1) din
Ordonanța de urgență a Guvernului nr. 195/2002
privind circulația pe drumurile publice ........................

7–8

Nr.

Pagina

Decizia nr. 810 din 19 mai 2009 referitoare la excepția de
neconstituționalitate a dispozițiilor art. 111 alin. (1)
lit. b) și alin. (3) din Ordonanța de urgență a Guvernului
nr. 195/2002 privind circulația pe drumurile
publice ........................................................................

8–9

Decizia nr. 833 din 26 mai 2009 referitoare la excepția de
neconstituționalitate a dispozițiilor art. 118 alin. (1) din
Ordonanța de urgență a Guvernului nr. 195/2002
privind circulația pe drumurile publice ........................

9–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
420/2.031/1.325. — Ordin al ministrului comunicațiilor și
societății informaționale, al ministrului finanțelor
publice și al ministrului muncii, familiei și protecției
sociale pentru aprobarea bugetului de venituri și
cheltuieli pe anul 2009 al Societății Comerciale
ăRomfilatelia” — S.A., filială a Companiei Naționale
ăPoșta Română” — S.A. ............................................

11–16

2

MONITORUL OFICIAL AL ROMÂNIEI, PARTEA I, Nr. 436/25.VI.2009

HOTĂRÂRI ALE PARLAMENTULUI ROMÂNIEI
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru aprobarea bugetului de venituri și cheltuieli al Autorității Naționale pentru Administrare
și Reglementare în Comunicații (ANCOM) pe anul 2009
Parlamentul României adoptă prezenta hotărâre.
Art. 1. — Bugetul de venituri și cheltuieli al Autorității
Naționale pentru Administrare și Reglementare în Comunicații
(ANCOM) pe anul 2009, finanțat integral din venituri proprii, se
stabilește în sumă de 232.000 mii lei — venituri și 309.378 mii
lei — cheltuieli, cu un deficit de 77.378 mii lei, care se acoperă
din disponibilitățile înregistrate la 31 decembrie 2008.

Art. 2. — Detalierea cheltuielilor pe structura clasificației
bugetului de stat este prezentată în anexele nr. 1, 2 și 3*), care
fac parte integrantă din prezenta hotărâre.
Art. 3. — Repartizarea pe trimestre a bugetului de venituri și
cheltuieli se face de Autoritatea Națională pentru Administrare și
Reglementare în Comunicații în conformitate cu obiectivele și
sarcinile acesteia.

Această hotărâre a fost adoptată de Camera Deputaților și de Senat în ședința comună din 22 iunie 2009, cu respectarea
prevederilor art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 22 iunie 2009.
Nr. 25.
ANEXA Nr. 1

B U G E T U L D E V E N I T U R I Ș I C H E LT U I E L I

pe anul 2009 al Autorității Naționale pentru Administrare și Reglementare în Comunicații
— mii lei —

*) Anexele nr. 1, 2 și 3 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 436/25.VI.2009

3

— mii lei —

ANEXA Nr. 2

B U G E T U L D E V E N I T U R I Ș I C H E LT U I E L I

pentru fondurile externe nerambursabile proiecte PHARE pe anul 2009

— mii lei —

— Surse proprii —

S I T U A Ț I A P R I V I N D A C Ț I U N I L E M U LT I A N U A L E

— mii lei —

ANEXA Nr. 3

4
MONITORUL OFICIAL AL ROMÂNIEI, PARTEA I, Nr. 436/25.VI.2009

MONITORUL OFICIAL AL ROMÂNIEI, PARTEA I, Nr. 436/25.VI.2009

5

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind înființarea unei comisii parlamentare de anchetă pentru verificarea sumelor cheltuite
de Ministerul Tineretului și Sportului, sub semnătura doamnei ministru Monica Iacob-Ridzi,
pentru organizarea ăZilei Tineretului”
În temeiul art. 64 alin. (4) din Constituția României, republicată, și al art. 75 din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Art. 1. — Se înființează Comisia parlamentară de anchetă
pentru verificarea sumelor cheltuite de Ministerul Tineretului și
Sportului, sub semnătura doamnei ministru Monica Iacob-Ridzi,
pentru organizarea ăZilei Tineretului”, denumită în continuare
Comisie de anchetă, cu următoarele obiective:
a) verificarea sumelor alocate evenimentului, proveniența
acestora și modul de cheltuire a lor;
b) verificarea modului în care s-au respectat sau nu
procedurile legale privind organizarea și finanțarea
evenimentului;
c) verificarea modului în care Ministerul Tineretului și
Sportului a selectat și a plătit firmele care au organizat
evenimentul.
Art. 2. — (1) Comisia de anchetă este formată din 15 membri
și are un birou compus din președinte, 2 vicepreședinți și un
secretar.
(2) Componența nominală a Comisiei de anchetă și cea a
biroului său sunt prevăzute în anexa care face parte integrantă
din prezenta hotărâre.
Art. 3. — În condițiile în care unul dintre membrii Comisiei de
anchetă se află în imposibilitatea de a participa la lucrări,
grupurile parlamentare vor desemna un înlocuitor.
Art. 4. — Convocarea ședințelor Comisiei de anchetă se face
cu cel puțin 24 de ore înainte de către președintele acesteia sau,
în lipsa lui, de un vicepreședinte care îl înlocuiește.
Art. 5. — (1) Pentru ca ședințele Comisiei de anchetă să aibă
loc în mod legal este necesară participarea a cel puțin jumătate
plus unu din numărul membrilor care o compun.
(2) Hotărârile Comisiei de anchetă se adoptă cu votul
majorității membrilor acesteia. Votul este deschis.
Art. 6. — Detaliile privind organizarea și funcționarea
Comisiei de anchetă vor fi cuprinse într-un regulament propriu,
elaborat și prezentat Biroului permanent în termen de 5 zile de
la constituirea acesteia.
Art. 7. — Împiedicarea, în orice fel, a activității Comisiei de
anchetă în îndeplinirea atribuțiilor sale se sancționează potrivit
legii penale.
Art. 8. — (1) Comisia de anchetă poate invita pentru audiere
și explicații orice persoană care poate avea cunoștință despre o
faptă sau împrejurare de natură să servească la aflarea
adevărului în domeniul care formează obiectul activității
Comisiei de anchetă.

(2) La cererea Comisiei de anchetă, orice persoană care
cunoaște fapte sau împrejurări în legătură cu situațiile semnalate
este obligată să le aducă la cunoștință sau să le înfățișeze.
Instituțiile și autoritățile cu atribuții referitoare la faptele înfățișate
sunt obligate, în condițiile legii, să răspundă la solicitările
Comisiei de anchetă în termenul stabilit de aceasta.
(3) În cazul în care este necesară prezența unor experți
pentru lămurirea unor fapte sau împrejurări în vederea aflării
adevărului, Comisia de anchetă dispune efectuarea de
expertize.
(4) Dispozițiile legale referitoare la invitarea, prezentarea și
ascultarea martorilor, precum și cele privitoare la prezentarea
înscrisurilor sau efectuarea expertizelor se aplică în mod
corespunzător.
(5) Președintele Comisiei de anchetă atrage atenția
persoanei audiate că are obligația de a spune adevărul, de a nu
ascunde nimic din ceea ce știe și că nerespectarea acestei
obligații atrage răspunderea legală.
Art. 9. — În activitatea sa, Comisia de anchetă va putea
utiliza un grup de specialiști, fără drept de vot, desemnați după
cum urmează:
a) 1-2, de către grupurile parlamentare din Camera
Deputaților;
b) 2 reprezentanți ai societății civile.
Art. 10. — (1) Constatările, concluziile și propunerile Comisiei
de anchetă vor face obiectul unui raport final, elaborat de toți
membrii acesteia, care va fi depus la Biroul permanent al
Camerei Deputaților în termen de 60 de zile de la data înființării
și aprobării componenței Comisiei de anchetă de către Camera
Deputaților.
(2) După primirea raportului, Biroul permanent îl va pune la
dispoziția grupurilor parlamentare și îl va comunica Comitetului
liderilor grupurilor parlamentare pentru înscrierea pe ordinea de zi.
(3) Raportul Comisiei de anchetă se va supune dezbaterii
Plenului Camerei Deputaților, într-o ședință special afectată
acestui scop.
(4) În cadrul dezbaterilor pot interveni, pentru explicații
tehnice, experții utilizați de Comisia de anchetă la elaborarea
raportului.
Art. 11. — În scopul realizării obiectivelor pentru care se
constituie Comisia de anchetă, Camera Deputaților va asigura
personalul de specialitate și logistica necesare, cu aprobarea
Biroului permanent.

Această hotărâre a fost adoptată de Camera Deputaților în ședința din data de 23 iunie 2009, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 23 iunie 2009.
Nr. 26.

6

MONITORUL OFICIAL AL ROMÂNIEI, PARTEA I, Nr. 436/25.VI.2009
ANEXĂ

COMPONENȚA

Comisiei parlamentare de anchetă pentru verificarea sumelor cheltuite
de Ministerul Tineretului și Sportului, sub semnătura doamnei ministru Monica Iacob-Ridzi,
pentru organizarea ăZilei Tineretului”
1.
2.
3.
4.
5.
6.
7.
8.
9.
10.
11.
12.
13.
14.
15.

Domnul deputat Vișan Gelu
Domnul deputat Zătreanu Dan-Radu
Domnul deputat Petrescu Cristian
Domnul deputat Göndör Marius Sorin
Domnul deputat Voinescu-Cotoi Sever
Domnul deputat Dumitrescu Cristian
Domnul deputat Stanciu Anghel
Doamna deputat Burcău Doina
Domnul deputat Florea Damian
Domnul deputat Bănicioiu Nicolae
Doamna deputat Gorghiu Alina-Ștefania
Doamna deputat Gavrilescu Grațiela Leocadia
Domnul deputat Olteanu Bogdan
Domnul deputat Lakatos Petru
Domnul deputat Ibram Iusein

— Grupul parlamentar al PD-L
— Grupul parlamentar al PD-L
— Grupul parlamentar al PD-L
— Grupul parlamentar al PD-L
— Grupul parlamentar al PD-L
— Grupul parlamentar al PSD + PC
— Grupul parlamentar al PSD + PC
— Grupul parlamentar al PSD + PC
— Grupul parlamentar al PSD + PC
— Grupul parlamentar al PSD + PC
— Grupul parlamentar al PNL
— Grupul parlamentar al PNL
— Grupul parlamentar al PNL
— Grupul parlamentar al UDMR
— Grupul parlamentar al minorităților naționale

Biroul comisiei:
Președinte
Vicepreședinte
Vicepreședinte
Secretar

— doamna deputat Gorghiu Alina-Ștefania
— domnul deputat Vișan Gelu
— domnul deputat Bănicioiu Nicolae
— domnul deputat Lakatos Petru

DECRETE
PREȘEDINTELE ROMÂNIEI

DECRET
privind supunerea spre ratificare Parlamentului
a Acordului dintre România și Republica Coreea
în domeniul securității sociale,
semnat la Seul la 11 septembrie 2008
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 116 din 3 iunie 2009,
Președintele României d e c r e t e a z ă:
Articol unic. — Se supune spre ratificare Parlamentului Acordul dintre
România și Republica Coreea în domeniul securității sociale, semnat la Seul la
11 septembrie 2008, și se dispune publicarea prezentului decret în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 22 iunie 2009.
Nr. 1.105.

7

MONITORUL OFICIAL AL ROMÂNIEI, PARTEA I, Nr. 436/25.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 464
din 2 aprilie 2009

referitoare la excepția de neconstituționalitate a prevederilor art. 49 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 49 alin. (1) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de George Vlaescu în Dosarul
nr. 2.877/252/2007 al Tribunalului Timiș — Secția comercială și
de contencios administrativ.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât aspectele criticate țin de opțiunea legiuitorului.

exprima

punctele

de

vedere

asupra

excepției

de

neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 49 alin. (1) din Ordonanța de urgență a

C U R T E A,

Guvernului nr. 195/2002 privind circulația pe drumurile publice,

având în vedere actele și lucrările dosarului, constată
următoarele:
Prin Încheierea din 19 septembrie 2008, pronunțată în
Dosarul nr. 2.877/252/2007, Tribunalul Timiș — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 49 alin. (1) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de George Vlaescu.
În motivarea excepției de neconstituționalitate autorul
acesteia susține că textul de lege criticat contravine dispozițiilor
constituționale privind dreptul la liberă circulație, întrucât
stabilește limita maximă a vitezei cu care se poate circula în
localități la 50 km/h, ceea ce nu corespunde nevoilor firești și
rezonabile ale conducătorilor auto.
Tribunalul Timiș — Secția comercială și de contencios
administrativ apreciază că textul de lege criticat nu contravine
dispozițiilor constituționale invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, cu
următoarea redactare: ăLimita maximă de viteză în localități este
de 50 km/h.”
Textul constituțional invocat este cel al art. 25 alin. (1), potrivit
căruia ăDreptul la liberă circulație, în țară și în străinătate, este
garantat. Legea stabilește condițiile exercitării acestui drept”.
Examinând excepția de neconstituționalitate, Curtea observă
că dispozițiile constituționale ale art. 25, referitoare la dreptul la
libera circulație, nu au nicio legătură cu textul de lege criticat.
Constituția garantează dreptul la liberă circulație în țară și în
străinătate, potrivit propriei voințe, iar condițiile exercitării acestui
drept sunt stabilite prin lege. Pe de altă parte, dreptul la liberă
circulație asigură fiecărui cetățean dreptul de a-și stabili
domiciliul sau reședința în orice localitate din țară, de a emigra,
precum și de a reveni în țară.
De altfel, nemulțumirea autorului excepției cu privire la
limitarea vitezei de circulație în localități vizează o situație de
fapt care excedează contenciosului constituțional.

8

MONITORUL OFICIAL AL ROMÂNIEI, PARTEA I, Nr. 436/25.VI.2009

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 49 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de George Vlaescu în Dosarul nr. 2.877/252/2007 al
Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 810
din 19 mai 2009

referitoare la excepția de neconstituționalitate a dispozițiilor art. 111 alin. (1) lit. b) și alin. (3)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 111 alin. (1) lit. b) și alin. (3) din Ordonanța de
urgență a Guvernului nr. 195/2002 privind circulația pe drumurile
publice, excepție ridicată din oficiu de Judecătoria MiercureaCiuc în Dosarul nr. 2.005/258/2008.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 ianuarie 2009, pronunțată în Dosarul
nr. 2.005/258/2008, Judecătoria Miercurea-Ciuc a sesizat
Curtea Constituțională cu excepția de neconstituționalitate
a prevederilor art. 111 alin. (1) lit. b) și alin. (3) din Ordonanța
de urgență a Guvernului nr. 195/2002 privind circulația pe
drumurile publice.
Excepția a fost ridicată de instanța de judecată, din oficiu.
În motivarea excepției de neconstituționalitate se susține
că dispozițiile legale atacate contravin prevederilor art. 23
alin. (11), art. 25 alin. (1) și art. 53 din Constituția României,
deoarece legitimează aplicarea unei sancțiuni contravenționale

complementare în legătură cu săvârșirea unei infracțiuni, înainte
ca persoana cercetată penal să fi fost condamnată penal.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul a apreciat că prevederile legale atacate nu încalcă
principiul prezumției de nevinovăție, dreptul la liberă circulație
și nici dispozițiile constituționale referitoare la restrângerea
exercițiului unor drepturi sau libertăți.
Avocatul Poporului consideră că dispozițiile art. 111 alin. (1)
lit. b) și alin. (3) din Ordonanța de urgență a Guvernului
nr. 195/2002 privind circulația pe drumurile publice sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 111 alin. (1) lit. b) și alin. (3) din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, astfel cum au fost modificate prin

MONITORUL OFICIAL AL ROMÂNIEI, PARTEA I, Nr. 436/25.VI.2009
Ordonanța de urgență a Guvernului nr. 146/2008, publicată în
Monitorul Oficial al României, Partea I, nr. 754 din 7 noiembrie
2008, dispoziții ce au următorul conținut: ă(1) Permisul de
conducere sau dovada înlocuitoare a acestuia se reține în
următoarele cazuri: [...] b) când titularul acestuia a săvârșit una
dintre infracțiunile prevăzute la art. 85, art. 86 alin. (2), art. 87
alin. (1), (2), (4) și (5), art. 89 alin. (1), art. 90 alin. (1) și la art. 92
alin. (3) și (5); [...]
(3) În situațiile prevăzute la alin. (1) lit. a) și d), precum și în
cele menționate la art. 85 alin. (2) și (4), art. 86 alin. (2), art. 87
alin. (1), (2), (4) și (5), art. 89 alin. (1), art. 90 alin. (1), art. 92
alin. (3) și (5) și la art. 102 alin. (3) lit. a) și c), dovada
înlocuitoare a permisului de conducere se eliberează fără drept
de circulație.”
Examinând excepția de neconstituționalitate, Curtea
constată că aceasta urmează să fie respinsă ca neîntemeiată.

9

Prevederile art. 111 alin. (1) lit. b) și alin. (3) din Ordonanța de
urgență a Guvernului nr. 195/2002 au mai fost supuse
controlului de constituționalitate prin raportare la aceleași
dispoziții din Legea fundamentală invocate și în prezenta cauză.
Astfel, prin Decizia nr. 1.262 din 25 noiembrie 2008, publicată în
Monitorul Oficial al României, Partea I, nr. 25 din 12 ianuarie
2009, Curtea a respins critica de neconstituționalitate adusă
prevederilor art. 111 alin. (1) lit. b) și alin. (3) din Ordonanța de
urgență a Guvernului nr. 195/2002, pentru motivele acolo
arătate.
Întrucât nu au intervenit elemente noi, de natură să conducă
la schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 111 alin. (1) lit. b) și alin. (3) din Ordonanța de urgență a
Guvernului nr. 195/2002 privind circulația pe drumurile publice, excepție ridicată din oficiu de Judecătoria Miercurea-Ciuc în Dosarul
nr. 2.005/258/2008.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 833
din 26 mai 2009

referitoare la excepția de neconstituționalitate a dispozițiilor art. 118 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 118 alin. (1) din Ordonanța de urgență a
Guvernului nr. 195/2002 privind circulația pe drumurile publice,
excepție invocată de Tiberius Bărbăcioru în Dosarul
nr. 12.207/300/2008 al Judecătoriei Sectorului 2 București.
La apelul nominal lipsesc părțile, față de care procedura de
citare este legal îndeplinită.

Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile din Legea
fundamentală invocate.
C U R T E A,

având în vedere actele și lucrările dosarului, reține următoarele:
Prin Încheierea din 23 ianuarie 2009, pronunțată în Dosarul
nr. 12.207/300/2008, Judecătoria Sectorului 2 București a
sesizat Curtea Constituțională cu excepția de
neconstituționalitate a dispozițiilor art. 118 alin. (1) din
Ordonanța de urgență a Guvernului nr. 195/2002 privind
circulația pe drumurile publice, excepție invocată de Tiberius
Bărbăcioru.
În motivarea excepției de neconstituționalitate se susține,
în esență, că dispozițiile criticate, stabilind că, pentru judecarea
plângerii împotriva procesului-verbal de contravenție este
competentă doar judecătoria în a cărei rază teritorială a fost

10

MONITORUL OFICIAL AL ROMÂNIEI, PARTEA I, Nr. 436/25.VI.2009

constatată fapta, îngrădesc liberul acces la justiție, ădate fiind
distanțele mari dintre reședințele judecătoriilor aflate pe teritoriul
României și potențial competente în soluționarea unor plângeri
împotriva proceselor-verbale de contravenție la regimul
circulației rutiere”. Or, liberul acces la justiție nu se rezumă doar
la posibilitatea recunoscută de lege persoanelor de a sesiza
instanța cu o plângere, ci presupune prezența efectivă a
petentului în fața instanței. Angajarea unui profesionist — avocat —
nu soluționează problema, costurile fiind chiar mai ridicate decât
cele pe care le presupune deplasarea petentului la instanță și
nesubstituind prezența efectivă a petentului la propriul proces.
Judecătoria Sectorului 2 București apreciază că excepția
de neconstituționalitate este neîntemeiată. În opinia instanței,
stabilirea prin norme legale a unei anumite competențe nu poate
fi interpretată ca un factor de natură a aduce atingere dreptului
persoanei la un proces echitabil. Se opinează totuși că, de lege
ferenda, s-ar impune reglementarea unei competențe teritoriale
alternative între locul constatării faptei și domiciliul
contravenientului, alegerea urmând să aparțină acestuia din
urmă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale, invocând și jurisprudența Curții Constituționale
în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 118 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, având
următorul cuprins: ăÎmpotriva procesului-verbal de constatare a
contravențiilor se poate depune plângere, în termen de 15 zile
de la comunicare, la judecătoria în a cărei rază de competență
a fost constatată fapta.”
Dispozițiile constituționale invocate în susținerea excepției
sunt cele ale art. 21 alin. (1) și (2) privind liberul acces la justiție.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.
Textul de lege criticat, care instituie norme de procedură
privind soluționarea plângerii formulate împotriva procesuluiverbal de constatare și sancționare a contravenției, nu
îngrădește accesul liber la justiție al persoanelor interesate și
nu contravine dreptului la un proces echitabil. Dimpotrivă,
reglementarea competenței teritoriale a instanțelor judecătorești
în cauzele având ca obiect plângerile împotriva proceselorverbale de contravenție, prin care se constată încălcări ale
dispozițiilor Ordonanței de urgență a Guvernului nr. 195/2002
privind circulația pe drumurile publice, este menită să dea
expresie garanțiilor constituționale invocate, prin asigurarea
administrării cu celeritate a probelor strânse de lucrătorii poliției
rutiere.
În plus, această modalitate de reglementare reprezintă
opțiunea legiuitorului, fiind în conformitate cu prevederile
art. 126 alin. (2) din Constituție privind competența și procedura
în fața instanțelor judecătorești. În același sens, Curtea s-a mai
pronunțat prin Decizia nr. 464 din 22 aprilie 2008, publicată în
Monitorul Oficial al României, Partea I, nr. 378 din 19 mai 2008,
ale cărei considerente sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție invocată de Tiberius Bărbăcioru în Dosarul nr. 12.207/300/2008 al
Judecătoriei Sectorului 2 București.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

11

MONITORUL OFICIAL AL ROMÂNIEI, PARTEA I, Nr. 436/25.VI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR
ȘI SOCIETĂȚII INFORMAȚIONALE
Nr. 420 din 15 mai 2009

MINISTERUL FINANȚELOR PUBLICE
Nr. 2.031 din 4 iunie 2009

MINISTERUL MUNCII, FAMILIEI
ȘI PROTECȚIEI SOCIALE
Nr. 1.325 din 26 mai 2009

ORDIN
pentru aprobarea bugetului de venituri și cheltuieli pe anul 2009
al Societății Comerciale ăRomfilatelia” — S.A., filială a Companiei Naționale ăPoșta Română” — S.A.
Având în vedere Referatul de aprobare a bugetului de venituri și cheltuieli al Societății Comerciale ăRomfilatelia” — S.A.,
filială a Companiei Naționale ăPoșta Română” — S.A., avizat de Ministerul Muncii, Familiei și Protecției Sociale și de Ministerul
Finanțelor Publice, nr. 5/2.029/2009,
în temeiul art. 15 alin. (1) și (2) din Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, aprobată cu modificări prin Legea nr. 275/2008, cu modificările și completările ulterioare, și al art. 6
alin. (6) din Hotărârea Guvernului nr. 12/2009 privind organizarea și funcționarea Ministerului Comunicațiilor și Societății
Informaționale, cu modificările și completările ulterioare,
ministrul comunicațiilor și societății informaționale, ministrul finanțelor publice și ministrul muncii, familiei și
protecției sociale emit prezentul ordin.

Art. 1. — Se aprobă bugetul de venituri și cheltuieli pe anul
2009 al Societății Comerciale ăRomfilatelia” — S.A., filială a
Companiei Naționale ăPoșta Română” — S.A., la care Ministerul
Comunicațiilor și Societății Informaționale îndeplinește atribuțiile
pe care statul român le are în calitate de acționar, prevăzut în
anexa care face parte integrantă din prezentul ordin.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli prevăzut în art. 1 reprezintă limite
maxime ce nu pot fi depășite decât în cazuri justificate și numai

cu aprobarea ministerelor avizatoare, la propunerea Ministerului
Comunicațiilor și Societății Informaționale.
(2) În cazul în care în execuție se înregistrează depășiri sau
nerealizări ale veniturilor aprobate, Societatea Comercială
ăRomfilatelia” — S.A. poate efectua cheltuieli totale proporțional
cu gradul de realizare a veniturilor totale.
Art. 3. — Prezentul ordin se publică în Monitorul Oficial al
României, Partea I.
Art. 4. — Societatea Comercială ăRomfilatelia” — S.A. va
duce la îndeplinire prevederile prezentului ordin.

Ministrul comunicațiilor

p. Ministrul finanțelor publice,

p. Ministrul muncii, familiei

și societății informaționale,

Gheorghe Gherghina,

și protecției sociale,

Gabriel Sandu

secretar de stat

Dumitru Cornoiu,
secretar de stat

12

MONITORUL OFICIAL AL ROMÂNIEI, PARTEA I, Nr. 436/25.VI.2009
ANEXĂ*)

B U G E T U L D E V E N I T U R I Ș I C H E LT U I E L I P E A N U L 2 0 0 9

al Societății Comerciale ăRomfilatelia” — S.A.

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 436/25.VI.2009

13

14

MONITORUL OFICIAL AL ROMÂNIEI, PARTEA I, Nr. 436/25.VI.2009

MONITORUL OFICIAL AL ROMÂNIEI, PARTEA I, Nr. 436/25.VI.2009

15

16

MONITORUL OFICIAL AL ROMÂNIEI, PARTEA I, Nr. 436/25.VI.2009

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 436/25.VI.2009 conține 16 pagini.

Prețul: 3,20 lei

&JUYDGY|431584]
ISSN 1453—4495

