Anul 177 (XXI) — Nr. 330

PARTEA I

LEGI, DECRETE, HOTĂRÂRI ȘI ALTE ACTE

Marți,19 mai 2009

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 424 din 26 martie 2009 referitoare la excepția de
neconstituționalitate a prevederilor art. 15, 21, 24 și 30
din Ordonanța Guvernului nr. 2/2001 privind regimul
juridic al contravențiilor, precum și ale art. 4 alin. (6)
din Ordonanța de urgență a Guvernului nr. 28/1999
privind obligația operatorilor economici de a utiliza
aparate de marcat electronice fiscale ........................
Decizia nr. 448 din 31 martie 2009 referitoare la excepția de
neconstituționalitate a dispozițiilor art. 2441 din Codul
de procedură civilă și art. 29 alin. (6) din Legea
nr. 47/1992 privind organizarea și funcționarea Curții
Constituționale............................................................
Decizia nr. 451 din 31 martie 2009 referitoare la excepția de
neconstituționalitate a dispozițiilor art. 403 alin. 3 din
Codul de procedură civilă ..........................................
Decizia nr. 510 din 9 aprilie 2009 referitoare la excepția de
neconstituționalitate a dispozițiilor pct. 2 la notele
anexelor nr. 1a—1c din Ordonanța Guvernului
nr. 8/2007 privind salarizarea personalului auxiliar din
cadrul instanțelor judecătorești și al parchetelor de pe
lângă acestea, precum și din cadrul altor unități din
sistemul justiției ..........................................................

Pagina
ORDONANȚE I HOTĂRÂRI
ALE GUVERNULUI ROMÂNIEI

43.

— Ordonanță de urgență pentru modificarea
Ordonanței de urgență a Guvernului nr. 19/2006
privind utilizarea plajei Mării Negre și controlul
activităților desfășurate pe plajă ................................

10–11

44.

— Ordonanță de urgență privind durata unor contracte
de închiriere pentru suprafețe locative cu destinația de
locuințe ......................................................................

11

520.

— Hotărâre privind modificarea componenței Grupului
de lucru pentru elaborarea și monitorizarea Planului
de acțiuni referitor la îmbunătățirea mediului de
afaceri, stabilită prin Hotărârea Guvernului
nr. 803/2001 ..............................................................

12–13

579.

— Hotărâre privind transmiterea unui imobil din
domeniul public al statului și din administrarea
Ministerului Administrației și Internelor în domeniul
public al municipiului Alba Iulia și în administrarea
Consiliului Local al Municipiului Alba Iulia,
județul Alba ..............................................................

14

— Hotărâre privind alocarea unei sume din Fondul de
rezervă bugetară la dispoziția Guvernului, prevăzut
în bugetul de stat pe anul 2009, pentru
județul Suceava ........................................................

14–15

2–4

4–6

6–7

581.
8–9

2

MONITORUL OFICIAL AL ROMÂNIEI, PARTEA I, Nr. 330/19.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 424
din 26 martie 2009

referitoare la excepția de neconstituționalitate a prevederilor art. 15, 21, 24 și 30
din Ordonanța Guvernului nr. 2/2001 privind regimul juridic al contravențiilor,
precum și ale art. 4 alin. (6) din Ordonanța de urgență a Guvernului nr. 28/1999
privind obligația operatorilor economici de a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
—judecător
— judecător
— judecător
— judecător
— judecător
— procuror
—magistrat-asistent

Pe rol se află soluționarea excepției de neconstituționalitate
a prevederilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, precum și ale
art. 4 alin. (6) din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, excepție ridicată de
Societatea Comercială ăCompania Rusticana” — S.R.L. din
comuna Remetea Mare în Dosarul nr. 8.187/325/2008 al
Judecătoriei Timișoara, cauză ce face obiectul Dosarului
nr. 2.434D/2008 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 2.436D/2008 și nr. 2.512D/2008, având ca obiect excepția
de neconstituționalitate a dispozițiilor art. 15, 21, 24 și 30 din
Ordonanța Guvernului nr. 2/2001 privind regimul juridic al
contravențiilor, excepție ridicată de Societatea Comercială
ăCasino Bastione” — S.R.L. din Timișoara în Dosarul
nr. 11.334/325/2008, respectiv de Angela Grecu în Dosarul
nr. 11.517/325/2008, ambele cauze aflate pe rolul Judecătoriei
Timișoara.
La apelul nominal se constată lipsa părților, față de care
procedura de citare a fost legal îndeplinită.
Curtea, văzând identitatea parțială de obiect a acestor cauze,
din oficiu, pune în discuție problema conexării lor.
Reprezentantul Ministerului Public este de acord cu
propunerea de conexare a cauzelor.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 2.512D/2008 și
nr. 2.436D/2008 la Dosarul nr. 2.434D/2008, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției, precizând că, în privința
art. 4 alin. (6) lit. e) din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, se impune respingerea
ca inadmisibilă a excepției, deoarece acest text de lege este în
prezent abrogat.
C U R T E A,

având în vedere actele și lucrările dosarelor, reține următoarele:

Prin Încheierea din 1 octombrie 2008, pronunțată în Dosarul
nr. 8.187/325/2008, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, precum
și ale art. 4 alin. (6) din Ordonanța de urgență a Guvernului
nr. 28/1999 privind obligația operatorilor economici de a
utiliza aparate de marcat electronice fiscale.
Prin încheierile din 19 noiembrie 2008, pronunțate în
dosarele nr. 11.334/325/2008 și nr. 11.517/325/2008,
Judecătoria Timișoara a sesizat Curtea Constituțională cu
excepția de neconstituționalitate a dispozițiilor art. 15, 21,
24 și ale art. 30 din Ordonanța Guvernului nr. 2/2001 privind
regimul juridic al contravențiilor.
Excepțiile de neconstituționalitate au fost ridicate de
Societatea Comercială ăCompania Rusticana” — S.R.L. din
comuna Remetea Mare, de Societatea Comercială ăCasino
Bastione” — S.R.L. din Timișoara și de Angela Grecu în cauze
civile având ca obiect soluționarea unor plângeri
contravenționale.
În motivarea excepției de neconstituționalitate se susține,
în esență, că textele de lege criticate încalcă prevederile art. 1
alin. (3), ăart. 16, art. 21, art. 24, art. 49, art. 124 și ale art. 126
din Constituție”. Autorii excepției arată că prin folosirea
termenului de ăcontravenient”, procedura de constatare și
sancționare a contravențiilor nu respectă prezumția de
nevinovăție, deși Curtea Europeană a Drepturilor Omului a
statuat, în jurisprudența sa în materie, de exemplu Cauza
Anghel împotriva României, 2007, că această procedură poate
fi asimilată unei proceduri penale, ceea ce implică aplicarea
prezumției de nevinovăție și în domeniul contravențional. Tot
astfel, potrivit normelor legale criticate, contravenientului îi
revine sarcina de a-și proba nevinovăția în fața instanței de
judecată, în timp ce agentul constatator este scutit de orice
sarcină a probării acuzațiilor și sancțiunilor îndreptate împotriva
contravenientului, ădeși constituțional este ca agentul
constatator să îi dovedească vinovăția”. În plus, este indicată, în
sensul celor susținute, Decizia nr. 51 din 31 ianuarie 2008, prin
care Curtea Constituțională a sancționat, prin admiterea
excepției, existența unei jurisdicții extraordinare, astfel cum a
fost caracterizată activitatea specifică desfășurată de Consiliul
Național pentru Studierea Arhivelor Securității.
Judecătoria Timișoara, exprimându-și opinia doar în
dosarele nr. 2.434D/2008 și nr. 2.436D/2008, apreciază că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile art. 15, 21, 24
și 30 din Ordonanța Guvernului nr. 2/2001 privind regimul juridic
al contravențiilor, precum și ale art. 4 alin. (6) din Ordonanța de

MONITORUL OFICIAL AL ROMÂNIEI, PARTEA I, Nr. 330/19.V.2009
urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001.
Textele de lege criticate au următorul conținut:
— Art. 15: ă(1) Contravenția se constată printr-un procesverbal încheiat de persoanele anume prevăzute în actul
normativ care stabilește și sancționează contravenția, denumite
în mod generic agenți constatatori.
(2) Pot fi agenți constatatori: primarii, ofițerii și subofițerii din
cadrul Ministerului de Interne, special abilitați, persoanele
împuternicite în acest scop de miniștri și de alți conducători ai
autorităților administrației publice centrale, de prefecți, președinți
ai consiliilor județene, primari, de primarul general al municipiului
București, precum și de alte persoane prevăzute în legi speciale.
(3) Ofițerii și subofițerii din cadrul Ministerului de Interne
constată contravenții privind: apărarea ordinii publice; circulația
pe drumurile publice; regulile generale de comerț; vânzarea,
circulația și transportul produselor alimentare și nealimentare,
țigărilor și băuturilor alcoolice; alte domenii de activitate stabilite
prin lege sau prin hotărâre a Guvernului.”;
— Art. 21: ă(1) În cazul în care prin actul normativ de stabilire
și sancționare a contravențiilor nu se prevede altfel, agentul
constatator, prin procesul-verbal de constatare, aplică și
sancțiunea.
(2) Dacă, potrivit actului normativ de stabilire și sancționare
a contravenției, agentul constatator nu are dreptul să aplice și
sancțiunea, procesul-verbal de constatare se trimite de îndată
organului sau persoanei competente să aplice sancțiunea. În
acest caz sancțiunea se aplică prin rezoluție scrisă pe procesulverbal.
(3) Sancțiunea se aplică în limitele prevăzute de actul
normativ și trebuie să fie proporțională cu gradul de pericol
social al faptei săvârșite, ținându-se seama de împrejurările în
care a fost săvârșită fapta, de modul și mijloacele de săvârșire
a acesteia, de scopul urmărit, de urmarea produsă, precum și de
circumstanțele personale ale contravenientului și de celelalte
date înscrise în procesul-verbal.”;
— Art. 24: ă(1) Persoana împuternicită să aplice sancțiunea
dispune și confiscarea bunurilor destinate, folosite sau rezultate
din contravenții. În toate situațiile agentul constatator va descrie
în procesul-verbal bunurile supuse confiscării și va lua în privința
lor măsurile de conservare sau de valorificare prevăzute de
lege, făcând mențiunile corespunzătoare în procesul-verbal.
(2) În cazul în care bunurile nu se găsesc contravenientul
este obligat la plata contravalorii lor în lei.
(3) Agentul constatator are obligația să stabilească cine este
proprietarul bunurilor confiscate și, dacă acestea aparțin unei
alte persoane decât contravenientul, în procesul-verbal se vor
menționa, dacă este posibil, datele de identificare a

3

proprietarului sau se vor preciza motivele pentru care
identificarea nu a fost posibilă.”;
— Art. 30: ă(1) Dacă persoana împuternicită să aplice
sancțiunea apreciază că fapta a fost săvârșită în astfel de
condiții încât, potrivit legii penale, constituie infracțiune,
sesizează organul de urmărire penală competent.
(2) În cazul în care fapta a fost urmărită ca infracțiune și
ulterior s-a stabilit de către procuror sau de către instanță că ea
ar putea constitui contravenție, actul de sesizare sau de
constatare a faptei, împreună cu o copie de pe rezoluția,
ordonanța sau, după caz, de pe hotărârea judecătorească, se
trimite de îndată organului în drept să constate contravenția,
pentru a lua măsurile ce se impun conform legii.
(3) Termenul de 6 luni pentru aplicarea sancțiunii în cazul
prevăzut la alin. (2) curge de la data sesizării organului în drept
să aplice sancțiunea.”
De asemenea, obiect al excepției îl constituie și prevederile
art. 4 alin. (6) din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, republicată în Monitorul
Oficial al României, Partea I, nr. 75 din 21 ianuarie 2005, astfel
cum au fost modificate prin art. I pct. 2 din Legea nr. 264/2008,
publicată în Monitorul Oficial al României, Partea I, nr. 767 din
14 noiembrie 2008. Textul de lege criticat în vigoare are
următorul conținut:
— Art. 4 alin. (6): ăUtilizatorii de aparate de marcat
electronice fiscale sunt obligați: a) să folosească numai
consumabile de tipul și cu caracteristicile tehnice prevăzute în
manualul de utilizare a aparatului respectiv;
b) să folosească numai consumabile care asigură
menținerea lizibilității datelor pe perioada de arhivare prevăzută
de prezenta ordonanța de urgență;
c) să solicite distribuitorului autorizat de la care a cumpărat
aparatul sau unității acreditate de către acesta completarea
manualului de utilizare cu informații privind tipul și caracteristicile
tehnice ale consumabilelor, dacă manualul de utilizare a
aparatului respectiv nu conține astfel de informații;
d) să încheie cu furnizorii consumabilelor contracte ferme
conținând clauze de livrare numai a consumabilelor de tipul și cu
caracteristicile tehnice prevăzute în manualul de utilizare, care
să asigure menținerea lizibilității datelor pe perioada de arhivare
prevăzută de prezenta ordonanța de urgență, precum și clauze
privind daunele la care sunt îndreptățiți utilizatorii în cazul
nerespectării clauzelor contractuale de către furnizori.”
În opinia autorilor excepției, textele de lege menționate
contravin următoarelor dispoziții din Constituție: art. 1 alin. (3)
care consacră principiul statului de drept, democratic și social,
art. 16 — Egalitatea în drepturi, art. 21 — Accesul liber la justiție,
art. 24 — Dreptul la apărare, art. 53 (și nu art. 49) —
Restrângerea exercițiului unor drepturi sau al unor libertăți,
art. 124 — Înfăptuirea justiției și art. 126 — Instanțele
judecătorești.
Analizând excepția de neconstituționalitate invocată, Curtea
Constituțională constată că dispozițiile art. 15, 21, 24 și 30 din
Ordonanța Guvernului nr. 2/2001 privind regimul juridic al
contravențiilor au mai constituit obiect al controlului de
constituționalitate, din prisma unor critici asemănătoare și prin
raportare la aceleași texte fundamentale invocate și în prezenta
cauză. Prin Decizia nr. 69 din 15 ianuarie 2009, publicată în
Monitorul Oficial al României, Partea I, nr. 135 din 4 martie 2009,
Curtea, pentru argumentele acolo expuse, a respins excepția
de neconstituționalitate, astfel că atât această soluție, cât și
motivele care au fundamentat-o se mențin și în cauza de față.
Cât privește dispozițiile art. 4 alin. (6) din Ordonanța de
urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale,
Curtea constată, mai întâi, că prevederile lit. e) ale art. 4 alin. (6)
au fost abrogate prin art. I pct. 2 din Legea nr. 264/2008,

4

MONITORUL OFICIAL AL ROMÂNIEI, PARTEA I, Nr. 330/19.V.2009

publicată în Monitorul Oficial al României, Partea I, nr. 767 din
14 noiembrie 2008. Potrivit art. 29 alin. (1) din Legea
nr. 47/1992, Curtea Constituțională decide asupra excepțiilor
privind neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, astfel că,
în temeiul alin. (6) al aceluiași text legal, excepția de
neconstituționalitate a prevederilor art. 4 alin. (6) lit. e) din
ordonanța de urgență criticată urmează să fie respinsă ca
inadmisibilă.
Referitor la critica de neconstituționalitate privind celelalte
dispoziții în vigoare ale art. 4 alin. (6) lit. a)—d) din același act
normativ, Curtea constată că aceasta este neîntemeiată. Textele

legale atacate reglementează obligațiile utilizatorilor de aparate
de marcat electronice fiscale, obligații de natură să prevină
evaziunea sau frauda fiscală și care nu afectează deplina
exercitare a drepturilor fundamentale invocate, care privesc
principiul egalității, accesul liber la justiție, dreptul la apărare,
înfăptuirea justiției sau instanțele judecătorești. De asemenea,
având în vedere că autorul excepției nu formulează critici de
neconstituționalitate distincte cu referire la acest text normativ,
Curtea constată că hotărârea pronunțată de Curtea Europeană
a Drepturilor Omului în Cauza Anghel împotriva României, 2007,
sau Decizia nr. 51/2008 a Curții Constituționale, invocate, nu au
incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a prevederilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, precum și ale art. 4 alin. (6) lit. a)—d) din Ordonanța de urgență a Guvernului
nr. 28/1999 privind obligația operatorilor economici de a utiliza aparate de marcat electronice fiscale, excepție ridicată de Societatea
Comercială ăCompania Rusticana” — S.R.L. din comuna Remetea Mare, de Societatea Comercială ăCasino Bastione” — S.R.L.
din Timișoara, respectiv de Angela Grecu în dosarele nr. 8.187/325/2008, nr. 11.334/325/2008 și, respectiv, nr. 11.517/325/2008
ale Judecătoriei Timișoara.
II. Respinge, ca inadmisibilă, excepția de neconstituționalitate a prevederilor art. 4 alin. (6) lit. e) din Ordonanța de urgență
a Guvernului nr. 28/1999 privind obligația operatorilor economici de a utiliza aparate de marcat electronice fiscale, excepție ridicată
de Societatea Comercială ăCompania Rusticana” — S.R.L. din comuna Remetea Mare în Dosarul nr. 8.187/325/2008 al
Judecătoriei Timișoara.
Definitivă și general obligatorie.
Pronunțată în ședința publică din data de 26 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 448
din 31 martie 2009

referitoare la excepția de neconstituționalitate a dispozițiilor art. 2441 din Codul de procedură civilă
și art. 29 alin. (6) din Legea nr. 47/1992 privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2441 din Codul de procedură civilă și art. 29
alin. (6) din Legea nr. 47/1992 privind organizarea și
funcționarea Curții Constituționale, excepție ridicată de
Academia Română, prin Fundația Patrimoniu, în Dosarul

nr. 379/114/2008 al Tribunalului Buzău — Secția civilă și de
Alexander Jacques Gad în Dosarul nr. 10.926/299/2006 al Curții
de Apel București — Secția a III-a civilă și pentru cauze cu
minori și familie.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul similar al excepțiilor de
neconstituționalitate ridicate în dosarele nr. 2.432D/2008 și
nr. 2.521D/2008, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 2.521D/2008 la
Dosarul nr. 2.432D/2008, care a fost primul înregistrat.

MONITORUL OFICIAL AL ROMÂNIEI, PARTEA I, Nr. 330/19.V.2009
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca neîntemeiată, invocând jurisprudența
constantă a Curții în această materie.
C U R T E A,

având în vedere actele și lucrările dosarelor, reține următoarele:
Prin Încheierea din 19 noiembrie 2008, pronunțată în Dosarul
nr. 379/144/2008, Tribunalul Buzău — Secția civilă a sesizat
Curtea Constituțională pentru soluționarea excepției de
neconstituționalitate a art. 2441 alin. 2 din Codul de
procedură civilă și art. 29 alin. (6) din Legea nr. 47/1992
privind organizarea și funcționarea Curții Constituționale,
republicată, excepție ridicată de Academia Română, prin
Fundația Patrimoniu.
Prin Încheierea din 17 noiembrie 2008, pronunțată în
Dosarul nr. 10.926/299/2006, Curtea de Apel București —
Secția a III-a civilă și pentru cauze cu minori și familie a
sesizat Curtea Constituțională pentru soluționarea
excepției de neconstituționalitate a art. 2441 din Codul de
procedură civilă, excepție ridicată de Alexander Jacques Gad.
În motivarea excepției de neconstituționalitate Academia
Română, prin Fundația Patrimoniu, arată că art. 2441 alin. 2 din
Codul de procedură civilă creează pentru părțile litigante o
situație incertă, de insecuritate și de instabilitate a raporturilor
juridice, decurgând din posibilitatea atacării cu recurs a încheierii
de suspendare a procesului pe toată perioada cât durează
suspendarea. Dispozițiile sunt neconstituționale, întrucât vin în
contradicție cu art. 11 alin. (2) raportat la art. 20 alin. (1) și cu
art. 21 alin. (3) din Constituția României. Astfel, exercitarea
oricărui act de procedură sau a oricărei căi de atac trebuie să se
facă într-un anumit interval de timp, sub sancțiunea decăderii
sau anulării cererii, și nicidecum să se lase posibilitatea părților
de a proceda la controlul judiciar al unei măsuri luate de instanță
oricând ar dori acestea.
În ceea ce privește dispozițiile art. 2441 alin. 2 din Codul de
procedură civilă, autorul excepției Alexander Jacques Gad
consideră că acestea sunt neconstituționale prin raportare la
art. 16 din Constituție, care garantează principiul egalității în
drepturi și în tratament juridic a cetățenilor atunci când aceștia
se află în situații de fapt și de drept identice. În condițiile în care
împotriva încheierii prin care instanța de judecată a respins
cererea privind suspendarea soluționării cauzei petentul nu
poate exercita calea de atac în mod separat, ci numai odată cu
fondul, se instituie un tratament juridic discriminator față de
ipoteza în care s-a dispus suspendarea, iar încheierea poate fi
atacată separat pe toată perioada cât durează măsura dispusă
de instanță.
Dispozițiile art. 29 alin. (6) din Legea nr. 47/1992 încalcă
prevederile art. 142 și 146 din Constituție, deoarece conferă
instanței judecătorești în fața căreia a fost invocată excepția de
neconstituționalitate posibilitatea de a cenzura sesizarea Curții
Constituționale în vederea soluționării excepției, îngrădindu-se
astfel exercitarea controlului de constituționalitate de către
instanța de contencios constituțional.
Tribunalul Buzău — Secția civilă nu își exprimă punctul de
vedere cu privire la excepția de neconstituționalitate invocată.
Tribunalul București — Secția a III-a civilă și pentru
cauze cu minori și familie apreciază că excepția de
neconstituționalitate a dispozițiilor art. 2441 din Codul de
procedură civilă este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

5

Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
dispozițiile art. 2441 din Codul de procedură civilă și art. 29
alin. (6) din Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004, texte de
lege care au următorul conținut:
— Art. 2441 din Codul de procedură civilă: ăAsupra
suspendării judecării procesului, instanța se va pronunța prin
încheiere care poate fi atacată cu recurs în mod separat, cu
excepția celor pronunțate în recurs.
Recursul se poate declara cât timp durează suspendarea
cursului judecării procesului, atât împotriva încheierii prin care
s-a dispus suspendarea, cât și împotriva încheierii prin care s-a
respins cererea de repunere pe rol a procesului.”;
— Art. 29 alin. (6) din Legea nr. 47/1992: ăDacă excepția este
inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale, încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 11 alin. (2), art. 16, art. 20 alin. (1), art. 21 alin. (3),
art. 142 alin. (1) și art. 146 lit. d). De asemenea, se mai susține
încălcarea prevederilor art. 6 paragraful 1 din Convenția pentru
apărarea drepturilor omului și a libertăților fundamentale.
În ceea ce privește critica dispozițiilor art. 2441 din Codul de
procedură civilă, Curtea constată că s-a mai pronunțat asupra
unei critici asemănătoare. Astfel, prin Decizia nr. 324 din
26 noiembrie 2002, publicată în Monitorul Oficial al României,
Partea I, nr. 938 din 20 decembrie 2002, Curtea a statuat că
textul legal criticat nu conține nicio dispoziție discriminatorie,
regimul juridic diferit — constând în aceea că numai încheierea
prin care s-a dispus suspendarea judecății poate fi atacată cu
recurs separat, în vreme ce încheierea prin care s-a respins
cererea de suspendare poate fi atacată doar odată cu fondul —
fiind determinat de deosebirea de situații care impune soluții
legislative diferite, ambele fiind determinate de asigurarea
celerității soluționării cauzelor aflate pe rolul instanțelor.
Reglementarea procedurală dedusă controlului nu contravine
nici art. 21 din Constituție, întrucât, chiar dacă încheierea de
respingere a cererii de suspendare nu poate fi atacată cu recurs
separat, ea poate fi atacată odată cu fondul, potrivit prevederilor
art. 282 alin. 2 din Codul de procedură civilă, care constituie
reglementarea de drept comun în materie.
Pe de altă parte, Curtea constată că împotriva încheierii
susceptibile de a fi atacată separat poate fi exercitată aceeași
cale de atac precum împotriva hotărârii pronunțate pe fondul
cauzei. Împrejurarea că încheierea prin care se dispune

6

MONITORUL OFICIAL AL ROMÂNIEI, PARTEA I, Nr. 330/19.V.2009

suspendarea judecării procesului este pronunțată în faza
procesuală a recursului justifică pe deplin opțiunea legiuitorului
în sensul exceptării ei de la posibilitatea exercitării căii de atac
prevăzute de lege pentru celelalte situații. Astfel, întrucât stadiul
procesual este recursul, hotărârea care soluționează cauza are
caracter irevocabil. Prin urmare, încheierea prin care se dispune
suspendarea judecății își însușește acest caracter tocmai pentru
că, pregătind pronunțarea hotărârii finale, ea urmează soarta
acesteia din urmă. O atare soluție împiedică prelungirea
excesivă a duratei procesului și contribuie la soluționarea cauzei
într-un termen rezonabil.
Referitor la critica dispozițiilor art. 29 alin. (6) din Legea
nr. 47/1992, Curtea constată că asupra constituționalității
acestora s-a pronunțat în repetate rânduri, exemplu fiind Decizia
nr. 607 din 15 noiembrie 2005, publicată în Monitorul Oficial al
României, Partea I, nr. 70 din 25 ianuarie 2006. Cu acel prilej
s-a reținut, în esență, că aceste prevederi sunt constituționale,

reprezentând norme de procedură pe care instanța care a fost
sesizată cu excepția de neconstituționalitate este obligată să le
aplice, în vederea selectării doar a acelor excepții care, potrivit
legii, pot face obiectul controlului de constituționalitate exercitat
de Curtea Constituțională, unica autoritate de jurisdicție
constituțională. Această procedură nu face însă posibilă
respingerea sau admiterea excepției de neconstituționalitate de
către instanța judecătorească, ci doar pronunțarea, în situațiile
date, asupra oportunității sesizării Curții Constituționale, instanța
de judecată având rol de filtru al excepției de
neconstituționalitate ridicate de părți, cu obligația de a le
respinge ca inadmisibile pe cele care nu îndeplinesc cerințele
legii.
Întrucât nu au intervenit elemente noi de natură să determine
reconsiderarea jurisprudenței Curții Constituționale, atât soluția,
cât și considerentele cuprinse în deciziile anterioare își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2441 din Codul de procedură civilă și art. 29 alin. (6) din
Legea nr. 47/1992 privind organizarea și funcționarea Curții Constituționale, excepție ridicată de Academia Română, prin Fundația
Patrimoniu, în Dosarul nr. 379/114/2008 al Tribunalului Buzău — Secția civilă și de Alexander Jacques Gad în Dosarul
nr. 10.926/299/2006 al Curții de Apel București — Secția a III-a civilă și pentru cauze cu minori și familie.
Definitivă și general obligatorie.
Pronunțată în ședința publică din data de 31 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 451
din 31 martie 2009

referitoare la excepția de neconstituționalitate a dispozițiilor art. 403 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 3 din Codul de procedură civilă,
excepție ridicată de Societatea Comercială ăVest Construct” —
S.R.L. din Arad în Dosarul nr. 249.1/210/2008 al Tribunalului
Arad — Secția civilă.

La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca neîntemeiată, invocând jurisprudența
Curții Constituționale în această materie.
C U R T E A,

având în vedere actele și lucrările dosarului, reține următoarele:
Prin Încheierea din 18 septembrie 2008, pronunțată în
Dosarul nr. 249.1/210/2008, Tribunalul Arad — Secția civilă a
sesizat Curtea Constituțională cu excepția de
neconstituționalitate a dispozițiilor art. 403 alin. 3 din Codul
de procedură civilă, excepție ridicată de Societatea
Comercială ăVest Construct” — S.R.L. din Arad.
În motivarea excepției de neconstituționalitate autorul
acesteia arată că, în condițiile în care toate încheierile

MONITORUL OFICIAL AL ROMÂNIEI, PARTEA I, Nr. 330/19.V.2009
premergătoare, cu excepția celor prin care s-a întrerupt sau
suspendat cursul judecății, pot fi atacate numai odată cu fondul,
împrejurarea că, potrivit textului de lege criticat, împotriva
încheierii interlocutorii prin care s-a suspendat executarea silită
până la soluționarea contestației la executare, recursul poate fi
promovat anterior, fără plata prealabilă a unei cauțiuni, creează
mijloace inegale de apărare pentru părțile implicate în proces.
Tribunalul Arad — Secția civilă consideră excepția de
neconstituționalitate ca fiind neîntemeiată, arătând că nu se
poate susține încălcarea dreptului la apărare și la un proces
echitabil ori a principiului egalității în fața legii, atât timp cât
dreptul de a formula recurs separat poate fi exercitat atât de
debitor, cât și de creditor. În ceea ce privește cauțiunea, aceasta
constituie o garanție consemnată la dispoziția instanței pentru
acoperirea eventualelor prejudicii cauzate creditorului de
suspendarea executării silite, astfel că susținerea autorului
excepției referitoare la obligarea creditorului la plata unei
cauțiuni în cazul exercitării căii de atac este absurdă și ăse
datorează unei greșite abordări a analizei juridice”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
arată
că
excepția
de
Avocatul
Poporului
neconstituționalitate este neîntemeiată, textul de lege criticat
reprezentând o normă de procedură a cărei adoptare este de
competența exclusivă a legiuitorului, potrivit art. 126 alin. (2) și
art. 129 din Constituție.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

7

Obiectul excepției de neconstituționalitate îl constituie
dispozițiile art. 403 alin. 3 din Codul de procedură civilă, text de
lege care are următorul conținut: ăAsupra cererii de suspendare
formulate potrivit alin. 1 și 2, instanța, în toate cazurile, se
pronunță prin încheiere, care poate fi atacată cu recurs, în mod
separat.”
Autorul excepției susține că dispozițiile legale criticate încalcă
prevederile constituționale ale art. 16 alin. (2) care consacră
egalitatea în drepturi a cetățenilor, art. 21 alin. (3) privind dreptul
la un proces echitabil, precum și ale art. 24 alin. (1) referitoare
la dreptul la apărare.
Examinând excepția de neconstituționalitate, Curtea
constată că dispozițiile de lege criticate au mai făcut, în
numeroase rânduri, obiect al controlului de constituționalitate,
prin raportare la aceleași prevederi din Legea fundamentală ca
și în prezenta cauză, soluția adoptată fiind de respingere a
criticilor ca neîntemeiate. Astfel, prin Decizia nr. 271/2006,
publicată în Monitorul Oficial al României, Partea I, nr. 345 din
17 aprilie 2006, Curtea Constituțională a arătat că dispozițiile
art. 403 alin. 3 din Codul de procedură civilă nu încalcă principiul
liberului acces la justiție și dreptul la un proces echitabil, ci,
dimpotrivă, reprezintă o garanție recunoscută părților interesate
de a ataca încheierea pronunțată cu privire la cererea de
suspendare a executării silite.
De asemenea, Curtea reține că dispozițiile cuprinse în
art. 403 alin. 3 din Codul de procedură civilă reprezintă norme
procedurale care țin de opțiunea legiuitorului, exercitate în
conformitate cu art. 126 alin. (2) din Constituție, potrivit căruia
ăCompetența instanțelor judecătorești și procedura de judecată
sunt prevăzute numai prin lege”. De altfel, legea procesuală
civilă prevede expres cazuri în care legiuitorul dă posibilitatea
părților de a exercita calea de atac a recursului împotriva unor
încheieri, în mod separat, iar nu odată cu fondul, așa cum este,
de exemplu, cazul stipulat în art. 2441 din Codul de procedură
civilă. Or, Curtea observă că într-o atare situație raționamentul
prin care se tinde la argumentarea excepției de
neconstituționalitate rămâne tributar unei viziuni pro causa,
determinată de interesul exclusiv al autorului, care nu ține
seama de drepturile celorlalți titulari, în mod egal protejate de
lege.
Rațiunile care au stat la baza adoptării soluției anterioare își
păstrează valabilitatea și în prezent, astfel încât aceasta se
impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 3 din Codul de procedură civilă, excepție ridicată
de Societatea Comercială ăVest Construct” — S.R.L. din Arad în Dosarul nr. 249.1/210/2008 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 31 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

8

MONITORUL OFICIAL AL ROMÂNIEI, PARTEA I, Nr. 330/19.V.2009
CURTEA CONSTITUȚIONALĂ

D E C I Z I A Nr. 510
din 9 aprilie 2009

referitoare la excepția de neconstituționalitate a dispozițiilor pct. 2 la notele anexelor nr. 1a—1c din
Ordonanța Guvernului nr. 8/2007 privind salarizarea personalului auxiliar
din cadrul instanțelor judecătorești și al parchetelor de pe lângă acestea,
precum și din cadrul altor unități din sistemul justiției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor pct. 2 la notele anexelor nr. 1a—1c din Ordonanța
Guvernului nr. 8/2007 privind salarizarea personalului auxiliar
din cadrul instanțelor judecătorești și al parchetelor de pe lângă
acestea, precum și din cadrul altor unități din sistemul justiției,
excepție ridicată de Corina Pocovnicu în Dosarul
nr. 910/110/2008 al Curții de Apel Bacău — Secția civilă, cauze
de minori, familie, conflicte de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. În acest sens
este invocată jurisprudența Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 27 octombrie 2008, pronunțată în Dosarul
nr. 910/110/2008, Curtea de Apel Bacău — Secția civilă,
cauze de minori, familie, conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor pct. 2 din nota la anexele
Ordonanței Guvernului nr. 8/2007, excepție ridicată de Corina
Pocovnicu în cauza ce are ca obiect judecarea cererii de
drepturi salariale, formulată de autorul excepției.
În motivarea excepției de neconstituționalitate autorul
acesteia susține că pct. 2 din nota la anexele Ordonanței
Guvernului nr. 8/2007, care stabilește că, pentru grefierii care
au ocupat funcții medii de specialitate juridică, în calculul
vechimii de specialitate se poate lua în considerare doar cel mult
1/2 din timpul cât a lucrat în funcțiile respective, contravine
dispozițiilor art. 16 din Constituție. Totodată, în susținerea
excepției sunt invocate și următoarele prevederi: art. 14 din
Convenția pentru apărarea drepturilor omului și a libertăților
fundamentale, art. 1 din Protocolul nr. 12 la Convenția pentru

apărarea drepturilor omului și a libertăților fundamentale, art. 26
din Pactul internațional cu privire la drepturile civile și politice,
art. 7 și 23 din Declarația Universală a Drepturilor Omului, art. 7
din Pactul internațional cu privire la drepturile economice,
sociale și culturale, precum și art. 4 din Carta Socială
Europeană. Se arată că tratamentul diferențiat este determinat
de stabilirea pentru personalul auxiliar de specialitate juridică cu
studii superioare, care participă la examenul de promovare, a
unor condiții diferite, în comparație cu grefierii cu studii medii.
Curtea de Apel Bacău — Secția civilă, cauze de minori,
familie, conflicte de muncă și asigurări sociale consideră că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatul Poporului, pentru a-și formula punctele de
vedere cu privire la excepția ridicată.
Guvernul consideră că excepția de neconstituționalitate este
neîntemeiată.
Avocatul Poporului apreciază că dispozițiile legale criticate
sunt constituționale. Se arată că textul de lege se aplică în mod
egal tuturor celor aflați în situația prevăzută de norma legală.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile pct. 2 din nota la anexele
Ordonanței Guvernului nr. 8/2007. Din analiza susținerilor
autorului excepției, rezultă că, în realitate, sunt criticate
dispozițiile pct. 2 la notele anexelor nr. 1a—1c din Ordonanța
Guvernului nr. 8/2007 privind salarizarea personalului auxiliar
din cadrul instanțelor judecătorești și al parchetelor de pe lângă
acestea, precum și din cadrul altor unități din sistemul justiției,
publicată în Monitorul Oficial al României, Partea I, nr. 72 din

MONITORUL OFICIAL AL ROMÂNIEI, PARTEA I, Nr. 330/19.V.2009
31 ianuarie 2007, aprobată prin Legea nr. 247/2007, publicată în
Monitorul Oficial al României, Partea I, nr. 485 din 19 iulie 2007,
dispoziții asupra cărora Curtea urmează să se pronunțe.
Dispozițiile de lege criticate au următoarea redactare:
— Pct. 2: ă Pentru personalul prevăzut la nr. crt. 1—4, care
a ocupat funcții medii de specialitate, în calcul vechimii în
specialitate se poate lua în considerare și cel mult jumătate din
timpul cât a lucrat în funcțiile respective.”
Personalul prevăzut la nr. crt. 1—4 îl constituie grefierii cu
studii superioare.
Autorul excepției susține că prevederile legale criticate sunt
neconstituționale în raport cu dispozițiile art. 16 alin. (1) din
Constituție privind egalitatea în drepturi. Totodată, sunt invocate
și următoarele prevederi: art. 14 din Convenția pentru apărarea
drepturilor omului și a libertăților fundamentale referitor la
interzicerea discriminării, art. 1 din Protocolul nr. 12 la Convenție
privind interzicerea generală a discriminării, art. 26 din Pactul
internațional cu privire la drepturile civile și politice referitor la
egalitatea persoanelor în fața legii, art. 7 și 23 din Declarația
Universală a Drepturilor Omului privind egalitatea în fața legii și
dreptul la muncă al cetățenilor, art. 7 din Pactul internațional cu
privire la drepturile economice, sociale și culturale, precum și
art. 4 din Carta Socială Europeană privind dreptul la un salariu
echitabil.
Examinând excepția de neconstituționalitate, Curtea
constată următoarele:
Autorul excepției susține, în esență, că prevederea legală
potrivit căreia pentru grefierii cu studii superioare, care au
ocupat funcții medii de specialitate, în calculul vechimii în
specialitate se poate lua în considerare și cel mult jumătate din
timpul cât au lucrat în funcțiile respective, este discriminatoare
în comparație cu ceilalți grefieri cu studii medii cărora li se iau în
considerare întreaga vechime.
Prin Decizia nr. 1.367 din 11 decembrie 2008, publicată în
Monitorul Oficial al României, Partea I, nr. 876 din 24 decembrie
2008, Curtea Constituțională s-a mai pronunțat asupra acelorași
prevederi legale. În cuprinsul deciziei s-a constatat că ăprincipiul

9

egalității consacrat de art. 16 alin. (1) din Constituție, potrivit
căruia cetățenii sunt egali în fața legii fără privilegii și fără
discriminări, este în concordanță cu reglementările
internaționale referitoare la interzicerea discriminării, invocate
de autorul excepției. Acest principiu nu este încălcat, sub nicio
formă, prin dispozițiile legale supuse controlului de
constituționalitate. Funcțiile de grefier la care se referă pct. 2 din
nota la anexele Ordonanței Guvernului nr. 8/2007 sunt
prevăzute la nr. crt. 1—4, spre deosebire de ceilalți grefieri, ale
căror funcții sunt prevăzute la nr. crt. 5—12. Totodată, pentru
această categorie de grefieri sunt necesare studii superioare în
comparație cu cealaltă categorie pentru a căror funcție se
prevăd studii medii. În sfârșit, pentru funcțiile de grefier de la
nr. crt. 1—4 se prevăd coeficienți de multiplicare diferiți de cei ai
celorlalte funcții de grefier. Rezultă că funcțiile de grefier la care
se referă prevederile legale criticate sunt diferențiate pe criterii
obiective de celelalte funcții de grefier. Or, modalitatea în care
legiuitorul a înțeles să prevadă vechimea în specialitate a
grefierilor se bazează tocmai pe această diferențiere a funcțiilor.
În ceea ce privește invocarea, în susținerea excepției de
neconstituționalitate, a dispozițiilor art. 14 din Convenția pentru
apărarea drepturilor omului și a libertăților fundamentale, art. 1
din Protocolul nr. 12 la Convenția pentru apărarea drepturilor
omului și a libertăților fundamentale, precum și a art. 26 din
Pactul internațional cu privire la drepturile civile și politice,
Curtea reține că este neîntemeiată. Niciunul dintre criteriile
nediscriminării ori vreo altă situație obiectivă care să se
răsfrângă asupra egalității cetățenilor prevăzute de aceste
reglementări internaționale nu au fost încălcate.
Celelalte prevederi internaționale referitoare la dreptul la un
salariu echitabil nu sunt incidente în cauză, deoarece criticile
formulate nu fac referire la salarizarea grefierilor, ci doar la
promovarea acestora în funcție de vechimea în specialitate”.
Întrucât până în prezent nu au intervenit elemente noi, de
natură să determine schimbarea acestei jurisprudențe,
considerentele și soluția deciziei menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor pct. 2 la notele anexelor nr. 1a—1c din Ordonanța Guvernului
nr. 8/2007 privind salarizarea personalului auxiliar din cadrul instanțelor judecătorești și al parchetelor de pe lângă acestea, precum
și din cadrul altor unități din sistemul justiției, excepție ridicată de Corina Pocovnicu în Dosarul nr. 910/110/2008 al Curții de Apel
Bacău — Secția civilă, cauze de minori, familie, conflicte de muncă și asigurări sociale.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

10

MONITORUL OFICIAL AL ROMÂNIEI, PARTEA I, Nr. 330/19.V.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului
nr. 19/2006 privind utilizarea plajei Mării Negre și controlul activităților desfășurate pe plajă
Având în vedere necesitatea reglementării de urgență a aspectelor privind plaja utilizată în scop turistic,
ținând cont că sezonul turistic estival pe litoralul românesc va începe la data de 1 mai,
luând în considerare necesitatea reglementării imediate a modului de utilizare a plajelor dat fiind stadiul lor de degradare
actuală, fapt ce afectează desfășurarea activităților turistice,
ținând seama de faptul că neadoptarea unei măsuri imediate ar conduce la imposibilitatea organizării corespunzătoare a
activităților specifice sezonului estival și la imposibilitatea îmbunătățirii condițiilor de desfășurare a activităților de turism pe litoralul
Mării Negre,
în considerarea faptului că organizarea din punct de vedere urbanistic a teritoriului unei unități administrativ-teritoriale
revine exclusiv autorităților publice locale,
ținând cont că aceste elemente vizează interesul public și constituie situație de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 19/2006
privind utilizarea plajei Mării Negre și controlul activităților
desfășurate pe plajă, publicată în Monitorul Oficial al României,
Partea I, nr. 220 din 10 martie 2006, aprobată cu modificări și
completări prin Legea nr. 274/2006, se modifică după cum
urmează:
1. Articolul 2 va avea următorul cuprins:
ăArt. 2. — (1) Utilizarea plajelor în scop turistic se poate face
de către operatori economici care administrează structuri de
primire turistice, de proprietari ori administratori de ansambluri
rezidențiale, de operatori economici care desfășoară activități
de divertisment, agrement și/sau sportive și de autorități ale
administrației publice locale care pot încheia contracte de
închiriere cu titularul dreptului de administrare a plajelor pe
perioada unui sezon estival, în condițiile legii.
(2) Titularul dreptului de administrare a plajelor încheie
contracte de închiriere cu autoritățile administrației publice locale
din localitățile riverane Mării Negre, la solicitarea acestora,
pentru o cotă de până la 20% din suprafața plajelor utilizate în
scop turistic care sunt situate pe raza lor administrativ-teritorială.
(3) Criteriile minime privind utilizarea plajelor în scop turistic
se aprobă prin ordin al conducătorului autorității publice centrale
pentru turism, în termen de 30 de zile de la data intrării în
vigoare a prezentei ordonanțe de urgență.
(4) Procedura de emitere și de retragere a autorizației
turistice se aprobă prin ordin al conducătorului autorității publice
centrale pentru turism, în termen de 30 de zile de la data intrării
în vigoare a prezentei ordonanțe de urgență.
(5) Întreținerea și exploatarea plajelor neutilizate în scop
turistic se fac de către Administrația Națională «Apele Române»,
prin Direcția Apelor Dobrogea-Litoral.
(6) Utilizarea plajelor cu destinație turistică pentru care nu
s-au încheiat contracte de închiriere se reglementează prin ordin
comun al conducătorului autorității publice centrale pentru turism
și al conducătorului autorității publice centrale pentru protecția
mediului.”
2. La articolul 3, alineatul (3) va avea următorul cuprins:
ă(3) Administrația Națională «Apele Române», prin Direcția
Apelor Dobrogea-Litoral, realizează lucrările de întreținere și
ecologizare a plajelor, lucrări finanțate atât din bugetul propriu,
cât și din veniturile obținute de la utilizatorii plajelor cu destinație
turistică, proporțional cu suprafața de plajă utilizată.”

3. La articolul 4 alineatul (1), literele b) și c) vor avea
următorul cuprins:
ăb) să asigure lucrările de canalizare și alimentare cu apă
până în zona limitrofă plajei cu destinație turistică;
c) să asigure ordinea publică pe plaja utilizată în scop
turistic;”.
4. La articolul 5, literele a), b) și i) vor avea următorul
cuprins:
ăa) să solicite și să obțină autorizația turistică pentru
suprafața de plajă care face obiectul contractului de închiriere;
b) să întrețină și să igienizeze zilnic suprafața de plajă
utilizată;
.....................
.
i) să monteze panouri cu instrucțiuni de utilizare a plajei, a
zonei și a apei de îmbăiere;”.
5. La articolul 6, alineatul (2) va avea următorul cuprins:
ă(2) Caracteristicile și modalitatea de amplasare a
construcțiilor și dotărilor sunt prevăzute în documentațiile
urbanistice.”
6. La articolul 8 alineatul (1), litera o) va avea următorul
cuprins:
ăo) neafișarea instrucțiunilor de utilizare a plajei, a zonei și a
apei de îmbăiere.”
7. Anexa ăCriterii privind utilizarea plajelor în scop
turistic” se abrogă.
8. În textul Ordonanței de urgență a Guvernului
nr. 19/2006 sintagma ăoperatori de plajă” se înlocuiește cu
sintagma ăutilizatori de plajă”.
Art. II. — (1) Pentru sezonul estival 2009, prin derogare de
la prevederile art. 15 din Legea nr. 213/1998 privind proprietatea
publică și regimul juridic al acesteia, cu modificările și
completările ulterioare, contractele de închiriere a plajelor sunt
atribuite direct operatorilor economici care administrează
structuri de primire turistică, proprietarilor ori administratorilor de
ansambluri rezidențiale, operatorilor economici care desfășoară
activități de divertisment, agrement și/sau sportive și autorităților
administrației publice locale, cu respectarea prevederilor
celorlalte dispoziții ale Ordonanței de urgență a Guvernului
nr. 19/2006, aprobată cu modificări și completări prin Legea
nr. 274/2006.
(2) Modelul-cadru al contractului de închiriere, lista
sectoarelor de plajă propuse spre închiriere, precum și tariful de
referință pentru închirierea plajei, pentru sezonul estival 2009,
se aprobă prin ordin comun al conducătorului autorității publice

11

MONITORUL OFICIAL AL ROMÂNIEI, PARTEA I, Nr. 330/19.V.2009
centrale pentru turism și al conducătorului autorității publice
centrale pentru protecția mediului, în termen de 30 de zile de la
data intrării în vigoare a prezentei ordonanțe de urgență.
(3) Tariful de referință pentru închirierea plajei se stabilește în
urma unui raport întocmit de un evaluator independent.
(4) Contractele de închiriere a plajelor utilizate în scop turistic
încheiate potrivit alin. (1) încetează de plin drept, fără punere în
întârziere și fără intervenția instanțelor de judecată, la data de
30 septembrie 2009.

Art. III. — Contractele de închiriere în curs de executare la
data intrării în vigoare a prezentei ordonanțe de urgență,
încheiate

în

temeiul

prevederilor

Hotărârii

Guvernului

nr. 241/2006 privind aprobarea închirierii plajei Mării Negre,
proprietate

publică

a

statului,

aflată

în

administrarea

Administrației Naționale ăApele Române”, nu încetează ca
urmare a intrării în vigoare a prezentei ordonanțe de urgență.

PRIM-MINISTRU

EMIL BOC
Contrasemnează:
Ministrul turismului,
Elena Gabriela Udrea
Ministrul mediului,
Nicolae Nemirschi
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea
București, 6 mai 2009.
Nr. 43.

GUVERNUL ROMÂNIEI

ORDONANȚĂ DE URGENȚĂ
privind durata unor contracte de închiriere pentru suprafețe locative cu destinația de locuințe
Având în vedere asigurarea continuității contractelor de închiriere pentru spațiile cu destinația de locuințe, din proprietatea
statului sau a unităților administrativ-teritoriale, a căror durată a fost reglementată prin Ordonanța de urgență a Guvernului
nr. 8/2004 privind prelungirea duratei unor contracte de închiriere, aprobată prin Legea nr. 219/2004,
ținând seama de faptul că neadoptarea de urgență a unor măsuri de ordin legislativ ar putea avea consecințe grave asupra
nevoilor locative ale chiriașilor aflați în aceste imobile, elemente care vizează interesul public și general, constituind o situație
extraordinară a cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Durata contractelor de închiriere privind
suprafețele locative cu destinația de locuințe, din proprietatea
statului sau a unităților administrativ-teritoriale, reglementate de
Ordonanța de urgență a Guvernului nr. 8/2004 privind

prelungirea duratei unor contracte de închiriere, aprobată prin
Legea nr. 219/2004, pentru care a operat tacita relocațiune, în
condițiile prevăzute la art. 1.437 din Codul civil, este de 5 ani de
la data intrării în vigoare a prezentei ordonanțe de urgență.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
p. Ministrul justiției și libertăților cetățenești,
Alina Mihaela Bica,
secretar de stat
Ministrul dezvoltării regionale și locuinței,
Vasile Blaga
p. Ministrul finanțelor publice,
Gheorghe Gherghina,
secretar de stat
București, 13 mai 2009.
Nr. 44.

12

MONITORUL OFICIAL AL ROMÂNIEI, PARTEA I, Nr. 330/19.V.2009
GUVERNUL ROMÂNIEI

HOTĂRÂRE
privind modificarea componenței Grupului de lucru pentru elaborarea și monitorizarea
Planului de acțiuni referitor la îmbunătățirea mediului de afaceri,
stabilită prin Hotărârea Guvernului nr. 803/2001
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — (1) Componența Grupului de lucru prevăzut
la art. 1 din Hotărârea Guvernului nr. 803/2001 privind
constituirea Grupului de lucru pentru elaborarea și monitorizarea
Planului de acțiuni referitor la îmbunătățirea mediului de afaceri,
publicată în Monitorul Oficial al României, Partea I, nr. 516 din
29 august 2001, cu modificările și completările ulterioare, se
modifică potrivit anexei care face parte integrantă din prezenta
hotărâre.
(2) În funcție de problematica analizată, la reuniunile
Grupului de lucru vor fi invitați și vor participa și alți reprezentanți
ai autorităților publice implicate și ai mediului de afaceri.

(3) Grupul de lucru constituit în condițiile alin. (1) își va
desfășura activitatea în perioada 2009—2010.
(4) Coordonarea Grupului de lucru este asigurată de
președinte.
(5) Președintele Grupului de lucru este ministrul
întreprinderilor mici și mijlocii, comerțului și mediului de afaceri.
(6) Atribuțiile executive și de secretariat ale Grupului de lucru
vor fi asigurate de către Direcția pentru Mediu de Afaceri și
Profesii Liberale (D.M.A.P.L.) din cadrul Ministerului
Întreprinderilor Mici și Mijlocii, Comerțului și Mediului de Afaceri.

PRIM-MINISTRU

EMIL BOC
Contrasemnează:
Ministrul întreprinderilor mici și mijlocii,
comerțului și mediului de afaceri,
Constantin Niță
Șeful Departamentului pentru Afaceri Europene,
Vasile Pușcaș
București, 28 aprilie 2009.
Nr. 520.

ANEXĂ

COMPONENȚA

Grupului de lucru pentru elaborarea și monitorizarea Planului de acțiuni referitor la
îmbunătățirea mediului de afaceri
Președinte: Constantin Niță — ministrul întreprinderilor mici și mijlocii, comerțului și mediului de afaceri
Membri:
1. Ministerul Întreprinderilor Mici și Mijlocii,
— Cornelia Maria Simion, director
Comerțului și Mediului de Afaceri
2. Aparatul propriu de lucru al primului-ministru — Ionel Popescu, consilier de stat
3. Cabinetul viceprim-ministrului
— Daniel Ionel Butunoi, consilier de stat
4. Departamentul pentru Afaceri Europene
— Maria Baciu, director
5. Ministerul Finanțelor Publice
— Bogdan Alexandru Drăgoi, secretar de stat
6. Ministerul Finanțelor Publice — Agenția
— Mihai Gogancea-Vătășoiu, vicepreședinte
Națională de Administrare Fiscală
7. Ministerul Economiei
— Constantin Claudiu Stafie, secretar de stat
— Petru Ianc, director general
8. Ministerul Justiției și Libertăților Cetățenești
— Rodica Constantinovici, secretar de stat
9. Ministerul Mediului
— Iulia Degeratu, manager public — U.P.P.
10. Ministerul Turismului
— Sorin Munteanu, secretar de stat
— Octavian Arsene, director
11. Ministerul Administrației și Internelor
— Mihai Viorel Fifor, secretar de stat

MONITORUL OFICIAL AL ROMÂNIEI, PARTEA I, Nr. 330/19.V.2009
12. Ministerul Muncii, Familiei și Protecției Sociale
13. Ministerul Agriculturii, Pădurilor
și Dezvoltării Rurale
14. Ministerul Transporturilor și Infrastructurii
15. Ministerul Educației, Cercetării și Inovării
16. Ministerul Tineretului și Sportului
17. Ministerul Sănătății
18. Ministerul Comunicațiilor și Societății Informaționale
19. Ministerul Culturii, Cultelor și Patrimoniului Național
20. Ministerul Dezvoltării Regionale și Locuinței
21. Secretariatul General al Guvernului
— Direcția de Politici Publice
22. Comisia Națională de Prognoză
23. Institutul Național de Statistică
24. Agenția Română pentru Investiții Străine
25. Agenția pentru Strategii Guvernamentale
26. Autoritatea pentru Valorificarea Activelor Statului
27. Autoritatea Națională pentru Protecția
Consumatorilor
28. Banca Națională a României
29. Banca de Export-Import a României
EXIMBANK — S.A.
30. CEC Bank — S.A.
31. Consiliul Concurenței
32. Consiliul Național al Întreprinderilor
Private Mici și Mijlocii din România —
C.N.I.P.M.M.R.
33. Biroul Băncii Mondiale în România
34. Camera de Comerț Americană
în România — AmCHAM
35. Consiliul Investitorilor Străini — C.I.S.
36. Camera de Comerț și Industrie
a României — C.C.I.R.
37. Camera de Comerț și Industrie
a Municipiului București — C.C.I.M.B.
38. Asociația Oamenilor de Afaceri
din România — A.O.A.R.
39. Asociația Națională a Exportatorilor
și Importatorilor din România — A.N.E.I.R.
40. Centrul Român de Politici Economice —
CEROPE
41. Grupul de Economie Aplicată — G.E.A.
42. Uniunea Profesiilor Liberale
din România — U.P.L.R.
43. Uniunea Națională a Cooperației de Consum
din România — C.E.N.T.R.O.C.O.O.P.
44. Uniunea Națională a Cooperației
Meșteșugărești — U.C.E.C.O.M.

— Dumitru-Nicu Cornoiu, secretar de stat
— Florin Bogdan, consilier
— Lorena Stroe, consilier
— Augustin Constantin Mitu, secretar de stat
— Constantin Dan Neagu, subsecretar de stat
— Liviu Mănăilă-Maximean, secretar de stat
— Toma Cîmpeanu, director general
— Adriana Popp, consilier
— Iulian Matache, secretar de stat
— Ionuț Pavel, expert
— Ion Ghizdeanu, președinte
— Nina Alexevici, director
— Sorin Vasilescu, director
— Radu Mihail Filip, expert
— Adriana Miron, director
— Eugen Dobrescu, director
— Niculae Dumitrache, consilier al viceguvernatorului
Băncii Naționale a României
— Sanda Teodora Popescu, economist-șef
— Lucica Mihaela Popa, vicepreședinte
— Doina Topală, director
— Alexe Gavrilă, vicepreședinte
— Maria Alexandru, director
— Ioan Mintaș, prim-vicepreședinte

— Arabela Aprahamian, senior private sector specialist
development
— Anca Harasim — director executiv
— Letiția Pupăzeanu, advocacy and investment
manager
— Doina Ciomag, director executiv
— Sorin P. Dimitriu, vicepreședinte
— Nicolae Vasile, vicepreședinte
— Cristian Pârvan, secretar general
— Mihai Ionescu, președinte
— Aurelian Dochia, membru al consiliului director
CEROPE
— Dragoș Pâslaru, manager general
— Gheorghe Piperea, vicepreședinte
— Ioan Crișan, președinte
— Cristian Mateescu, vicepreședinte

13

14

MONITORUL OFICIAL AL ROMÂNIEI, PARTEA I, Nr. 330/19.V.2009
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Administrației și Internelor în domeniul public al municipiului Alba Iulia
și în administrarea Consiliului Local al Municipiului Alba Iulia, județul Alba
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, monument
istoric, situat în municipiul Alba Iulia, județul Alba, având datele
de identificare prevăzute în anexa care face parte integrantă din
prezenta hotărâre, din domeniul public al statului și din
administrarea Ministerului Administrației și Internelor, prin
Instituția Prefectului Județului Alba, în domeniul public al
municipiului Alba Iulia și în administrarea Consiliului Local al
Municipiului Alba Iulia, județul Alba, în scopul reabilitării și
restaurării acestuia.

Art. 2. — Spațiile din imobilul prevăzut la art. 1, utilizate de
Cercul Militar Alba, rămân în continuare în folosința gratuită a
acestuia, pe perioada în care Cercul Militar Alba își desfășoară
activitatea.
Art. 3. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul culturii, cultelor și patrimoniului național,
Theodor Paleologu
Ministrul finanțelor publice,
Gheorghe Pogea
București, 13 mai 2009.
Nr. 579.
ANEXĂ

D AT E L E D E I D E N T I F I C A R E

a imobilului care se transmite din domeniul public al statului și din administrarea Ministerului Administrației
și Internelor prin Instituția Prefectului Județului Alba, în domeniul public al municipiului Alba Iulia
și în administrarea Consiliului Local al Municipiului Alba Iulia, județul Alba
Denumirea și locul
unde este situat imobilul

Persoana juridică
de la care se transmite imobilul

Statul român, din
Imobil 304, monument
administrarea Ministerului
istoric, municipiul Alba Iulia,
Administrației și Internelor,
str. Mihai Viteazul nr. 2,
prin Instituția Prefectului
județul Alba
Județului Alba

Persoana juridică
la care se transmite imobilul

Caracteristicile imobilului

Numărul de inventar
și conul de clasificare
conform
Hotărârii Guvernului
nr. 1.705/2006

Municipiul Alba Iulia, în
administrarea Consiliului
Local al Municipiului Alba
Iulia

Suprafața construită = 8.156 m2
Suprafața desfășurată = 16.403 m2
Suprafața totală a terenului,
inclusiv construcțiile = 5,5414 ha

103.951
8.29.09

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2009, pentru județul Suceava
În temeiul art. 108 din Constituția României, republicată, și al art. 30 alin. (2) și (3) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale

pe anul 2009 cu suma de 10.405 mii lei, pentru județul
Suceava, din Fondul de rezervă bugetară la dispoziția

MONITORUL OFICIAL AL ROMÂNIEI, PARTEA I, Nr. 330/19.V.2009
Guvernului, prevăzut în bugetul de stat pe anul 2009, și
alocarea acesteia bugetelor locale ale unor unități administrativteritoriale din județul Suceava, potrivit anexei care face parte
integrantă din prezenta hotărâre, pentru finanțarea unor
cheltuieli curente.

15

Art. 2. — Ordonatorii principali de credite răspund de modul
de utilizare, în conformitate cu dispozițiile legale, a sumei
alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în structura
bugetului de stat pe anul 2009.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
Ministrul finanțelor publice,
Gheorghe Pogea
București, 13 mai 2009.
Nr. 581.
ANEXĂ

Repartizarea sumei alocate din Fondul de rezervă bugetară la dispoziția Guvernului, prevăzut în bugetul de stat
pe anul 2009, pe unități administrativ-teritoriale din județul Suceava pentru finanțarea unor cheltuieli curente
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.

Unitatea administrativ-teritorială

Municipiul Suceava
Municipiul Rădăuți
Municipiul Câmpulung Moldovenesc
Municipiul Vatra Dornei
Orașul Gura Humorului
Orașul Siret
Orașul Solca
Comuna Adâncata
Comuna Arbore
Comuna Baia
Comuna Bogdănești
Comuna Boroaia
Comuna Bosanci
Comuna Botoșana
Orașul Broșteni
Comuna Bunești
Comuna Cacica
Orașul Cajvana
Comuna Ciprian Porumbescu
Comuna Cornu Luncii
Comuna Dărmănești
Orașul Dolhasca
Comuna Dolhești
Comuna Dornești
Comuna Drăgoiești
Comuna Drăgușeni
Comuna Dumbrăveni
Comuna Forăști
Comuna Fundu Moldovei
Comuna Grănicești

Suma
— mii lei —

1.308
1.734
1.624
1.253
1.323
266
49
60
121
42
24
29
39
95
107
17
73
121
39
45
36
68
25
47
33
16
115
30
68
30

Nr.
crt.

31.
32.
33.
34.
35.
36.
37.
38.
39.
40.
41.
42.
43.
44.
45.
46.
47.
48.
49.
50.
51.
52.
53.
54.
55.
56.
57.
58.
59.
60.

Unitatea administrativ-teritorială

Comuna Horodniceni
Comuna Iacobeni
Comuna Ipotești
Orașul Liteni
Comuna Marginea
Comuna Mălini
Comuna Mănăstirea Humorului
Orașul Milișăuți
Comuna Mitocu Dragomirei
Comuna Moara
Comuna Moldovița
Comuna Păltinoasa
Comuna Pătrăuți
Comuna Pârteștii de Jos
Comuna Pojorâta
Comuna Poiana Stampei
Comuna Preutești
Comuna Rădășeni
Comuna Râșca
Comuna Sadova
Comuna Siminicea
Comuna Sucevița
Comuna Todirești
Comuna Udești
Comuna Vadu Moldovei
Comuna Valea Moldovei
Comuna Vama
Orașul Vicovu de Sus
Comuna Volovăț
Comuna Zvoriștea
TOTAL:

Suma
— mii lei —

23
39
28
60
116
44
22
29
25
26
81
35
26
62
19
38
56
27
32
42
19
63
35
44
45
36
98
277
84
39
10.405

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 330/19.V.2009 conține 16 pagini.

Prețul: 3,20 lei

&JUYDGY|430525]
ISSN 1453—4495

