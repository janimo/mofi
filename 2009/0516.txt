Anul 177 (XXI) — Nr. 516

PARTEA I

LEGI, DECRETE, HOTĂRÂRI ȘI ALTE ACTE

Marți, 28 iulie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 639 din 28 aprilie 2009 referitoare la excepția de
neconstituționalitate a prevederilor art. 2811 din Codul
de procedură civilă ....................................................
Decizia nr. 641 din 28 aprilie 2009 referitoare la excepția de
neconstituționalitate a prevederilor art. 728 din Codul
civil ............................................................................
Decizia nr. 755 din 12 mai 2009 referitoare la excepția de
neconstituționalitate a dispozițiilor art. 29 din Legea
nr. 47/1992 privind organizarea și funcționarea Curții
Constituționale............................................................
Decizia nr. 756 din 12 mai 2009 referitoare la excepția de
neconstituționalitate a dispozițiilor art. 50 din Legea
nr. 230/2007 privind înființarea, organizarea și
funcționarea asociațiilor de proprietari ......................
Decizia nr. 759 din 12 mai 2009 referitoare la excepția de
neconstituționalitate a dispozițiilor art. 5, art. 7 alin. (2)
și art. 9 din Legea nr. 112/1995 pentru reglementarea
situației juridice a unor imobile cu destinația de
locuințe, trecute în proprietatea statului, precum și ale
art. 14 din Legea nr. 10/2001 privind regimul juridic al
unor imobile preluate în mod abuziv în perioada
6 martie 1945 — 22 decembrie 1989 ........................

2–3

3–4

4–5

6–7

7–9

Pagina
Decizia nr. 768 din 12 mai 2009 referitoare la excepția de
neconstituționalitate a dispozițiilor art. 10 din Legea
nr. 188/2000 privind executorii judecătorești și art. 27
din Codul de procedură civilă ....................................

9–10

Decizia nr. 849 din 9 iunie 2009 referitoare la excepția de
neconstituționalitate a dispozițiilor art. 38514 alin. 1 din
Codul de procedură penală ........................................

11

Decizia nr. 851 din 9 iunie 2009 referitoare la excepția de
neconstituționalitate a dispozițiilor art. 242 alin. 1 pct. 2
din Codul de procedură civilă și ale art. 47 din
Ordonanța Guvernului nr. 2/2001 privind regimul juridic
al contravențiilor ........................................................

12

Decizia nr. 912 din 23 iunie 2009 referitoare la excepția de
neconstituționalitate a prevederilor art. 22 alin. (1) teza
finală din Legea nr. 544/2001 privind liberul acces la
informațiile de interes public ......................................

13–14

Decizia nr. 928 din 23 iunie 2009 referitoare la excepția de
neconstituționalitate a dispozițiilor art. 2821 alin. 1,
art. 3021 alin. 1 lit. c), art. 303 alin. 1 și art. 306 alin. 1
din Codul de procedură civilă ....................................

14–16

2

MONITORUL OFICIAL AL ROMÂNIEI, PARTEA I, Nr. 516/28.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 639
din 28 aprilie 2009

referitoare la excepția de neconstituționalitate a prevederilor art. 2811 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 2811 din Codul de procedură civilă, excepție
ridicată de Sergiu Ciobanu în Dosarul nr. 10.944/193/2007 al
Judecătoriei Botoșani.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 17 decembrie 2008, pronunțată în
Dosarul nr. 10.944/193/2007, Judecătoria Botoșani a sesizat
Curtea Constituțională cu excepția de neconstituționalitate
a prevederilor art. 2811 din Codul de procedură civilă,
excepție ridicată de Sergiu Ciobanu.
În motivarea excepției de neconstituționalitate se susține
că prevederile de lege criticate contravin dispozițiilor art. 24 din
Constituție, deoarece permit modificarea dispozitivului unei
hotărâri judecătorești irevocabile fără respectarea garanțiilor
procesuale prevăzute de lege.
Judecătoria Botoșani consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2811 din Codul de procedură civilă, care au
următorul conținut: ăÎn cazul în care sunt necesare lămuriri cu
privire la înțelesul, întinderea sau aplicarea dispozitivului
hotărârii ori aceasta cuprinde dispoziții potrivnice, părțile pot
cere instanței care a pronunțat hotărârea să lămurească
dispozitivul sau să înlăture dispozițiile potrivnice.
Instanța va rezolva cererea de urgență, prin încheiere dată în
camera de consiliu, cu citarea părților.
Încheierea se va atașa la hotărâre atât în dosarul cauzei, cât
și în dosarul de hotărâri al instanței.”
Textul constituțional invocat ca fiind încălcat este cel al art. 24
privind dreptul la apărare.
Examinând excepția de neconstituționalitate, Curtea
constată că asupra constituționalității prevederilor art. 2811 din
Codul de procedură civilă s-a mai pronunțat prin Decizia nr. 735
din 13 septembrie 2007, publicată în Monitorul Oficial al
României, Partea I, nr. 723 din 25 octombrie 2007, în sensul
respingerii excepției privind acest text de lege.
Pentru a pronunța această soluție, Curtea a reținut, în
esență, că, prin procedura reglementată de art. 2811 din Codul
de procedură civilă, partea care formulează o cerere de lămurire
privind înțelesul, întinderea sau aplicarea dispozitivului nu
urmărește schimbarea soluției pronunțate de instanța de
judecată, ci doar îndreptarea unor erori materiale sau înlăturarea
unor neclarități ivite cu privire la dispozitiv. De asemenea,
instanța care soluționează o astfel de cerere nu judecă fondul
cauzei.
Totodată, potrivit art. 2813 alin. 1 din Codul de procedură
civilă, încheierea prin care s-a soluționat cererea de îndreptare
a erorii materiale ori cererea de lămurire a dispozitivului hotărârii
este supusă aceleiași căi de atac ca și hotărârea în legătură cu
care s-a solicitat lămurirea.
Considerentele și soluția deciziei menționate sunt valabile și
în cauza de față, întrucât nu au intervenit elemente noi de natură
a determina reconsiderarea jurisprudenței Curții.

MONITORUL OFICIAL AL ROMÂNIEI, PARTEA I, Nr. 516/28.VII.2009

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2811 din Codul de procedură civilă, excepție ridicată de
Sergiu Ciobanu în Dosarul nr. 10.944/193/2007 al Judecătoriei Botoșani.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 641
din 28 aprilie 2009

referitoare la excepția de neconstituționalitate a prevederilor art. 728 din Codul civil
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 728 din Codul civil, excepție ridicată de
Marieta Micloș în Dosarul nr. 7.713/300/2008 al Judecătoriei
Sectorului 2 București — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 8 ianuarie 2009, pronunțată în Dosarul
nr. 7.713/300/2008, Judecătoria Sectorului 2 București a
sesizat Curtea Constituțională cu excepția de
neconstituționalitate a prevederilor art. 728 din Codul civil,
excepție ridicată de Marieta Micloș într-o cauză civilă având ca
obiect un partaj succesoral.
În motivarea excepției de neconstituționalitate se susține
că prevederile de lege criticate contravin dispozițiilor art. 44
alin. (1) și (3) din Constituție, deoarece ieșirea din indiviziune pe
care o reglementează implică posibilitatea ca întregul bun aflat
în indiviziune să fie atribuit unuia dintre coproprietari, cu
consecința exproprierii celorlalți, fără să fie îndeplinită condiția
cauzei de ăutilitate publică”, prevăzută imperativ de Legea
fundamentală.

Judecătoria Sectorului 2 București consideră excepția
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 728 din Codul civil, care au următoarea
redactare: ăNimeni nu poate fi obligat a rămâne în indiviziune.
Un coerede poate oricând cere împărțeala succesiunii, chiar
când ar exista convenții sau prohibiții contrarii.
Se poate face învoire pentru suspendarea diviziunii pe
termen de cinci ani. După trecerea acestui timp, învoirea se
poate reînnoi.”
În opinia autorului excepției de neconstituționalitate, aceste
prevederi contravin dispozițiilor constituționale cuprinse în
art. 44 alin. (1) și (3) referitoare la garantarea proprietății private
și condițiile în care poate opera exproprierea.
Examinând excepția de neconstituționalitate, Curtea
constată că dispozițiile de lege criticate au mai făcut obiectul
controlului de constituționalitate pentru critici similare. Astfel, prin
Decizia nr. 844 din 8 iulie 2008, publicată în Monitorul Oficial al

4

MONITORUL OFICIAL AL ROMÂNIEI, PARTEA I, Nr. 516/28.VII.2009

României, Partea I, nr. 593 din 7 august 2008, Curtea a reținut
că ătextul art. 728 din Codul civil conține suficiente mijloace de
asigurare a respectării normelor constituționale privind
garantarea și ocrotirea proprietății private, reprezentând totodată
o aplicare a principiului potrivit căruia «Cetățenii beneficiază de
drepturile și de libertățile consacrate prin Constituție și prin alte
legi și au obligațiile prevăzute de acestea.»”
Considerentele și soluția deciziei menționate sunt valabile și
în cauza de față, întrucât nu au intervenit elemente noi de natură
a determina reconsiderarea jurisprudenței Curții.

De altfel, analizând criticile de neconstituționalitate și
argumentele aduse în susținerea acestora, Curtea observă că
pretinsa neconstituționalitate a textului de lege criticat este
dedusă din nemulțumirea autorului excepției cu privire la modul
de partajare a bunurilor aflate în indiviziune. În acest sens,
Curtea constată că modalitatea efectivă prin care se realizează
partajul succesoral este un atribut exclusiv al instanței de
judecată, care trebuie să țină seama, la formarea și atribuirea
loturilor, de criteriile stabilite prin dispozițiile art. 6739 din Codul
de procedură civilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 728 din Codul civil, excepție ridicată de Marieta Micloș în
Dosarul nr. 7.713/300/2008 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 755
din 12 mai 2009

referitoare la excepția de neconstituționalitate a dispozițiilor art. 29 din Legea nr. 47/1992
privind organizarea și funcționarea Curții Constituționale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Manuela Mincă
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 29 din Legea nr. 47/1992 privind organizarea
și funcționarea Curții Constituționale, excepție ridicată de
Romeo Gabriel Ghețaru în Dosarul nr. 9.939/280/2008 al
Judecătoriei Pitești — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca inadmisibilă, întrucât textul de lege
criticat nu are legătură cu soluționarea cauzei aflate pe rolul
instanței de fond.
C U R T E A,

având în vedere actele și lucrările dosarului, reține următoarele:
Prin Încheierea din 20 ianuarie 2009, pronunțată în Dosarul
nr. 9.939/280/2008, Judecătoria Pitești — Secția penală a

sesizat Curtea Constituțională pentru soluționarea
excepției de neconstituționalitate a dispozițiilor art. 29 din
Legea nr. 47/1992 privind organizarea și funcționarea Curții
Constituționale, excepție ridicată de Romeo Gabriel Ghețaru.
În motivarea excepției de neconstituționalitate autorul
susține că textul de lege criticat permite instanței de judecată să
aprecieze cu privire la admisibilitatea excepțiilor de
neconstituționalitate invocate în fața ei și să respingă astfel de
excepții, cu depășirea competenței stabilite de Constituție, care
în art. 146 lit. d) prevede că examinarea constituționalității legilor
și a ordonanțelor revine exclusiv Curții Constituționale.
Judecătoria Pitești — Secția penală consideră că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că textele de lege criticate
sunt în deplină concordanță cu prevederile constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 516/28.VII.2009
C U R T E A,

examinând încheierea de sesizare, punctul de vedere ale
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 29 din Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004, dispoziții
potrivit cărora ă(1) Curtea Constituțională decide asupra
excepțiilor ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare,
care are legătură cu soluționarea cauzei în orice fază a litigiului
și oricare ar fi obiectul acestuia.
(2) Excepția poate fi ridicată la cererea uneia dintre părți sau,
din oficiu, de către instanța de judecată ori de arbitraj comercial.
De asemenea, excepția poate fi ridicată de procuror în fața
instanței de judecată, în cauzele la care participă.
(3) Nu pot face obiectul excepției prevederile constatate ca
fiind neconstituționale printr-o decizie anterioară a Curții
Constituționale.
(4) Sesizarea Curții Constituționale se dispune de către
instanța în fața căreia s-a ridicat excepția de
neconstituționalitate, printr-o încheiere care va cuprinde
punctele de vedere ale părților, opinia instanței asupra excepției,
și va fi însoțită de dovezile depuse de părți. Dacă excepția a fost
ridicată din oficiu, încheierea trebuie motivată, cuprinzând și
susținerile părților, precum și dovezile necesare.
(5) Pe perioada soluționării excepției de neconstituționalitate
judecarea cauzei se suspendă.
(6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale.
Încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 146 lit. d).

5

Examinând excepția de neconstituționalitate, Curtea
constată că aspectele invocate de autorul excepției au constituit
în numeroase rânduri obiect al controlului exercitat de instanța
de contencios constituțional. Astfel, printr-o serie de decizii, așa
cum este și Decizia nr. 1.113 din 27 noiembrie 2007, publicată
în Monitorul Oficial al României, Partea I, nr. 874 din
20 decembrie 2007, Curtea a statuat că textele de lege care
prevăd posibilitatea instanțelor de a respinge ca inadmisibilă
excepția de neconstituționalitate ăsunt norme de procedură pe
care instanța care a fost sesizată cu excepția de
neconstituționalitate este obligată să le aplice în vederea
selectării doar a acelor excepții care, potrivit legii, pot face
obiectul controlului de constituționalitate exercitat de Curtea
Constituțională, unica autoritate de jurisdicție constituțională.
Această procedură nu face însă posibilă respingerea sau
admiterea excepției de neconstituționalitate de către instanța
judecătorească, ci doar pronunțarea, în situațiile date, asupra
oportunității sesizării Curții Constituționale. Instanța de judecată
are rol de filtru al excepției de neconstituționalitate ridicate de
părți, având obligația de a le respinge ca inadmisibile pe cele
care nu îndeplinesc cerințele legii”.
În ceea ce privește condițiile pe care o excepție de
neconstituționalitate trebuie să le îndeplinească pentru a fi
admisibilă, Curtea observă că acestea sunt strict prevăzute de
lege, astfel că instanța de judecată nu poate respinge ca
inadmisibilă excepția pentru alte motive decât cele limitativ
enumerate de art. 29 alin. (1), (2) și (3) din Legea nr. 47/1992.
În acest sens trebuie interpretat și rolul instanței de a se
pronunța asupra oportunității sesizării instanței de contencios
constituțional.
Astfel, în exercitarea rolului său de filtru, instanța nu poate
respinge excepția de neconstituționalitate pe motive ce țin de
temeinicia sau netemeinicia acesteia, suprapunându-se astfel
competenței instanței de contencios constituțional, ci doar cu
privire la motive ce țin strict de îndeplinirea condițiilor de
admisibilitate. În plus, în anumite situații, instanța este cea mai
în măsură să aprecieze asupra condițiilor de admisibilitate, așa
cum este legătura care trebuie să existe între textele de lege
criticate și fondul cauzei.
Întrucât nu au intervenit elemente noi de natură să justifice
reconsiderarea jurisprudenței în materie a Curții Constituționale,
soluția și considerentele deciziilor amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 din Legea nr. 47/1992 privind organizarea și funcționarea
Curții Constituționale, excepție ridicată de Romeo Gabriel Ghețaru în Dosarul nr. 9.939/280/2008 al Judecătoriei Pitești — Secția
penală.
Definitivă și general obligatorie.
Pronunțată în ședința publică din data de 12 mai 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

6

MONITORUL OFICIAL AL ROMÂNIEI, PARTEA I, Nr. 516/28.VII.2009
CURTEA CONSTITUȚIONALĂ

D E C I Z I A Nr. 756
din 12 mai 2009

referitoare la excepția de neconstituționalitate a dispozițiilor art. 50 din Legea nr. 230/2007
privind înființarea, organizarea și funcționarea asociațiilor de proprietari
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 31 alin. (2) și (3) din anexa nr. 2 la Legea
locuinței nr. 114/1996, excepție ridicată de Mihail Iușut și
Carmen Iușut în Dosarul nr. 9.474/4/2008 al Judecătoriei
Sectorului 4 București — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 26 noiembrie 2008, pronunțată în Dosarul
nr. 9.474/4/2008, Judecătoria Sectorului 4 București —
Secția civilă a sesizat Curtea Constituțională pentru
soluționarea excepției de neconstituționalitate a art. 31
alin. (2) și (3) din anexa nr. 2 la Legea locuinței
nr. 114/1996, excepție ridicată de Mihail Iușut și Carmen Iușut.
În motivarea excepției de neconstituționalitate autorul
susține că textele de lege criticate instituie prezumția relativă de
culpă a debitorilor obligației de plată a cheltuielilor de întreținere
și, totodată, scutirea de la plata taxei de timbru a asociațiilor de
proprietari, ceea ce conduce la reglementarea unei proceduri
de judecată inechitabile, ce încalcă prevederile art. 6 paragraful 1
din Convenția pentru apărarea drepturilor omului și a libertăților
fundamentale și art. 11, 20 și 125 din Constituția României. De
asemenea, mai arată autorul excepției, ideea de proces echitabil
trimite la ideea de stat de drept a cărui primă și esențială
caracteristică constă în eliminarea arbitrariului și domnia legii,
prin adoptarea unor reglementări coerente.
Judecătoria Sectorului 4 București — Secția civilă
consideră că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Deși Curtea Constituțională a fost sesizată cu excepția de
neconstituționalitate având ca obiect prevederile art. 31 alin. (2)
și (3) din anexa nr. 2 la Legea locuinței nr. 114/1996, republicată
în Monitorul Oficial al României, nr. 393 din 31 decembrie 1997,
cu modificările și completările ulterioare, instanța constituțională
constată că aceste dispoziții au fost abrogate prin art. 61 din
Legea nr. 230/2007 privind înființarea, organizarea și
funcționarea asociațiilor de proprietari, publicată în Monitorul
Oficial al României, Partea I, nr. 490 din 23 iulie 2007, fiind
preluate de dispozițiile art. 50 din această lege, care au
următorul conținut: ă(1) Asociația de proprietari are dreptul de a
acționa în justiție pe orice proprietar care se face vinovat de
neplata cotelor de contribuție la cheltuielile asociației de
proprietari mai mult de 90 de zile de la termenul stabilit.
(2) Acțiunea asociației de proprietari este scutită de taxa de
timbru.
(3) Sentința dată în favoarea asociației de proprietari, pentru
sumele datorate de oricare proprietar, poate fi pusă în aplicare
pentru acoperirea datoriilor prin orice modalitate permisă de
Codul de procedură civilă.”
Autorii excepției susțin că dispozițiile de lege criticate încalcă
prevederile constituționale cuprinse în art. 11, 20 și 126 din
Constituție, precum și prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că asupra dispozițiilor criticate s-a mai pronunțat, de
exemplu, prin Decizia nr. 191 din 31 martie 2005, publicată în
Monitorul Oficial al României, Partea I, nr. 526 din 21 iunie 2005.
Cu acel prilej, Curtea a respins excepția având același obiect,
statuând că ăîn ceea ce privește susținerea autorului excepției
privind încălcarea principiului egalității, întrucât asociația de
proprietari este scutită de taxa de timbru, în timp ce proprietarul
nu beneficiază de această scutire, aceasta este nefondată. În
jurisprudența Curții Constituționale s-a stabilit că instituirea unor
excepții de la regula generală a plății taxelor judiciare de timbru
(scutiri de plata taxei) nu constituie o discriminare sau o atingere
adusă acestui principiu constituțional. Potrivit art. 138 alin. (1)
din Constituție, «Impozitele, taxele și orice alte venituri ale
bugetului de stat și ale bugetului asigurărilor sociale de stat se
stabilesc numai prin lege», fiind, așadar, la latitudinea
legiuitorului să stabilească scutiri de taxe sau impozite, având în
vedere situații diferite, fără ca prin aceasta să se aducă atingere
principiului egalității în drepturi. Plata unor taxe sau impozite nu
reprezintă un drept, ci o obligație constituțională a cetățenilor,
prevăzută de art. 53 alin. (1) din Legea fundamentală, în
conformitate cu care «Cetățenii au obligația să contribuie, prin
impozite și taxe, la cheltuielile publice»”.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,

MONITORUL OFICIAL AL ROMÂNIEI, PARTEA I, Nr. 516/28.VII.2009
soluția pronunțată în prealabil este pe deplin aplicabilă și în
cauza de față în ceea ce privește critica referitoare la încălcarea

7

dreptului la un proces echitabil, consacrat de prevederile art. 21
alin. (3) din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 50 din Legea nr. 230/2007 privind înființarea, organizarea și
funcționarea asociațiilor de proprietari, excepție ridicată de Mihail Iușut și Carmen Iușut în Dosarul nr. 9.474/4/2008 al Judecătoriei
Sectorului 4 București — Secția civilă.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 759
din 12 mai 2009

referitoare la excepția de neconstituționalitate a dispozițiilor art. 5, art. 7 alin. (2) și art. 9
din Legea nr. 112/1995 pentru reglementarea situației juridice a unor imobile cu destinația
de locuințe, trecute în proprietatea statului, precum și ale art. 14 din Legea nr. 10/2001
privind regimul juridic al unor imobile preluate în mod abuziv în perioada
6 martie 1945 — 22 decembrie 1989
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 5, art. 7 alin. (2) și art. 9 din Legea nr. 112/1995
pentru reglementarea situației juridice a unor imobile cu
destinația de locuințe, trecute în proprietatea statului, precum și
ale art. 14 din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, excepție ridicată de Maria Faur în Dosarul
nr. 27.719/3/2007 al Curții de Apel București — Secția a IV-a
civilă.
La apelul nominal se prezintă autorul excepției, personal și
asistat de avocat G.G. Florescu, lipsind celelalte părți, față de
care procedura de citare a fost legal îndeplinită.
Cauza este în stare de judecată. Avocatul prezent susține
admiterea excepției de neconstituționalitate, arătând că textele
de lege criticate nu oferă chiriașului evacuat din locuința
restituită fostului proprietar dreptul de a i se pune la dispoziție de
către stat o nouă locuință. Mai mult, dispozițiile Legii
nr. 112/1995 nu prevăd nici obligația statului de a suporta
diferența de valoare dintre chiria plătită anterior și cea de pe
piața liberă, astfel că este afectat dreptul de locațiune al

chiriașului, ca drept structural al persoanei. În susținerea
criticilor, avocatul autorului excepției de neconstituționalitate
invocă jurisprudența Curții Europene a Drepturilor Omului.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
argumentând că, în esență, excepția vizează completarea
textelor de lege criticate.
C U R T E A,

având în vedere actele și lucrările dosarului, reține următoarele:
Prin Încheierea din 21 ianuarie 2009, pronunțată în Dosarul
nr. 27.719/3/2007, Curtea de Apel București — Secția a IV-a
civilă a sesizat Curtea Constituțională pentru soluționarea
excepției de neconstituționalitate a art. 5, art. 7 alin. (2),
art. 9 din Legea nr. 112/1995 pentru reglementarea situației
juridice a unor imobile cu destinația de locuințe, trecute în
proprietatea statului, modificată, precum și ale art. 14 din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, excepție ridicată de Maria Faur.
În motivarea excepției de neconstituționalitate autorul
susține că textele de lege criticate încalcă dispozițiile
constituționale ale art. 20 alin. (2), art. 22, art. 26, precum și
practica Curții Europene a Drepturilor Omului, respectiv Cauza
Spanache contra României, 2007, întemeiată pe art. 2
paragraful 1 din Convenția pentru apărarea drepturilor omului și
a libertăților fundamentale. Autorul arată că dreptul la viață
implică dreptul la o locuință, astfel că se impune abrogarea
prevederilor antisociale, contrare Constituției, din legislația
internă.
Curtea de Apel București — Secția a IV-a civilă apreciază
excepția ca fiind neîntemeiată.

8

MONITORUL OFICIAL AL ROMÂNIEI, PARTEA I, Nr. 516/28.VII.2009

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că textele de lege criticate
sunt în deplină concordanță cu prevederile constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5, art. 7 alin. (2) și art. 9 din Legea nr. 112/1995
pentru reglementarea situației juridice a unor imobile cu
destinația de locuințe, trecute în proprietatea statului, publicată
în Monitorul Oficial al României, Partea I, nr. 279 din
29 noiembrie 1995, cu modificările ulterioare, texte de lege care
au următorul conținut:
— Art. 5: ăDacă fostul proprietar sau moștenitorii acestuia
locuiau la data de 22 decembrie 1989 în calitate de chiriași în
apartamentele trecute în proprietatea statului, ei devin
proprietarii apartamentului locuit, în condițiile prezentei legi.
În cazul în care mai mulți moștenitori locuiau la data de
22 decembrie 1989 fiecare într-un apartament trecut în
proprietatea statului de la fostul proprietar, ei devin proprietarii
apartamentului respectiv.
Fostul proprietar sau moștenitorii acestuia, dacă locuiau la
data de 22 decembrie 1989 în același apartament cu alți chiriași,
devin proprietarii întregului apartament, astfel cum acesta este
definit în art. 3. Evacuarea chiriașilor și punerea în posesie a
proprietarilor se vor face numai după acordarea efectivă a unei
locuințe corespunzătoare de către autoritățile publice sau de
către proprietar.”;
— Art. 7 alin. (2): ăChiriașii prevăzuți la art. 5 alin. 3 vor
beneficia, în perioada de prelungire a contractelor de închiriere,
de prevederile legale în vigoare referitoare la construirea unei
locuințe proprii prin sprijinul statului sau de prioritate în atribuirea
unei locuințe din fondul locativ administrat de autoritățile publice
locale.”;
— Art. 9: ăChiriașii titulari de contract ai apartamentelor ce
nu se restituie în natură foștilor proprietari sau moștenitorilor
acestora pot opta, după expirarea termenului prevăzut la art. 14,
pentru cumpărarea acestor apartamente cu plata integrală sau
în rate a prețului.
De prevederile alineatului precedent beneficiază și chiriașii
care ocupă spații locative realizate prin extinderea spațiului inițial
construit.
În cazul vânzării apartamentelor cu plata în rate, la
încheierea contractului se va achita un avans de minimum 30%
din prețul apartamentului. Ratele lunare pentru achitarea
contravalorii apartamentului se vor eșalona pe o perioadă de
maximum 15 ani, cu o dobândă reprezentând jumătate din
dobânda de referință stabilită anual de Banca Națională a
României.
Tinerii căsătoriți, în vârstă de până la 30 de ani, precum și
persoanele trecute de 60 de ani vor plăti un avans de 10%, iar
plata în rate lunare se eșalonează pe o perioadă de maximum
20 de ani.

Comisionul cuvenit unităților specializate care evaluează și
vând apartamente este de 1% din valoarea acestora.
Fac excepție de la prevederile alin. 1 chiriașii titulari sau
membrii familiei lor — soț, soție, copii minori — care au dobândit
sau au înstrăinat o locuință proprietate personală după
1 ianuarie 1990, în localitatea de domiciliu.
Chiriașii care nu dispun de posibilități materiale pentru a
cumpăra apartamentul în care locuiesc pot să rămână în
continuare în spațiul locativ respectiv, plătind chiria stabilită prin
lege.
Apartamentele dobândite în condițiile alin. 1 nu pot fi
înstrăinate 10 ani de la data cumpărării.”
De asemenea, constituie obiect al excepției de
neconstituționalitate și dispozițiile art. 14 din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată în
Monitorul Oficial al României, Partea I, nr. 798 din 2 septembrie
2005, potrivit căruia, ăDacă imobilul restituit prin procedurile
administrative prevăzute de prezenta lege sau prin hotărâre
judecătorească face obiectul unui contract de locațiune,
concesiune, locație de gestiune sau asociere în participațiune,
noul proprietar se va subroga în drepturile statului sau ale
persoanei juridice deținătoare, cu renegocierea celorlalte clauze
ale contractului, dacă aceste contracte au fost încheiate potrivit
legii.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 alin. (2), art. 22 alin. (1), precum și
prevederilor art. 2 paragraful 1 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor Legii
nr. 112/1995 s-a pronunțat în repetate rânduri, un exemplu fiind
Decizia nr. 73 din 19 iulie 1995, publicată în Monitorul Oficial al
României, Partea I, nr. 177 din 8 august 1995, sau Decizia
nr. 485 din 2 decembrie 1997, publicată în Monitorul Oficial al
României, Partea I, nr. 143 din 8 aprilie 1998. Cu acele prilejuri,
Curtea a constatat constituționalitatea dispozițiilor criticate,
respingând criticile formulate.
În ceea ce privește excepția ce are ca obiect dispozițiile
art. 14 din Legea nr. 10/2001, Curtea constată că, în fapt, autorul
excepției invocă neconstituționalitatea acestora din perspectiva
unei omisiuni de reglementare, și anume lipsa unei subvenții
acordate de stat pentru diferența de valoare dintre chiria plătită
statului și cea plătită proprietarului căruia i-a fost restituit
imobilul. Or, potrivit dispozițiilor art. 2 alin. (3) din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
În acest sens este și jurisprudența constantă a Curții
Constituționale, din care menționăm Decizia nr. 229 din
21 aprilie 2005, publicată în Monitorul Oficial al României,
Partea I, nr. 485 din 8 iunie 2005. Prin această decizie, Curtea
a statuat că ănu se poate substitui legiuitorului pentru adăugarea
unor noi prevederi celor instituite” și nici ănu-și poate asuma rolul
de a crea, abroga sau de a modifica o normă juridică. Prin
acceptarea
susținerilor
autorului
excepției
de
neconstituționalitate, în sensul deficienței de reglementare a
normei juridice, instanța de contencios constituțional s-ar
transforma într-un legislator pozitiv, ceea ce ar contraveni
dispozițiilor art. 61 alin. (1) din Constituție, potrivit cărora
«(1) Parlamentul este organul reprezentativ suprem al poporului
român și unica autoritate legiuitoare a țării»”.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

MONITORUL OFICIAL AL ROMÂNIEI, PARTEA I, Nr. 516/28.VII.2009

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5, art. 7 alin. (2) și art. 9 din Legea nr. 112/1995 pentru
reglementarea situației juridice a unor imobile cu destinația de locuințe, trecute în proprietatea statului, precum și ale art. 14 din
Legea nr. 10/2001 privind regimul juridic al unor imobile preluate în mod abuziv în perioada 6 martie 1945 — 22 decembrie 1989,
excepție ridicată de Maria Faur în Dosarul nr. 27.719/3/2007 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 768
din 12 mai 2009

referitoare la excepția de neconstituționalitate a dispozițiilor art. 10 din Legea nr. 188/2000
privind executorii judecătorești și art. 27 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 10 din Legea nr. 188/2000 privind executorii
judecătorești și ale art. 27 din Codul de procedură civilă,
excepție ridicată de Neculai Costea, Maria Costea, Victor
Costea, Aurel Costea, și Cristina Costea în Dosarul
nr. 22.574/299/2008 al Judecătoriei Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 15 ianuarie 2009, pronunțată în Dosarul
nr. 22.574/299/2008, Judecătoria Sectorului 1 București a
sesizat Curtea Constituțională pentru soluționarea
excepției de neconstituționalitate a dispozițiilor art. 10 din
Legea nr. 188/2000 privind executorii judecătorești și ale
art. 27 din Codul de procedură civilă, excepție ridicată de
Neculai Costea, Maria Costea, Victor Costea, Aurel Costea și
Cristina Costea.
În motivarea excepției de neconstituționalitate autorii
susțin că limitarea operată de dispozițiile art. 10 alin. (1) din
Legea nr. 188/2000, coroborate cu cele ale art. 27 din Codul de
procedură civilă, înfrânge în mod evident dispozițiile

constituționale referitoare la liberul acces la justiție. Prin
îngrădirea posibilității de recuzare a executorului judecătoresc la
motivele enumerate de norma procedurală, se restrânge dreptul
persoanei interesate de a obține recuzarea unui executor care
a dovedit atitudine partizană și lipsă de profesionalism.
Totodată, autorii excepției de neconstituționalitate apreciază
că prin prevederile criticate se reglementează și o inegalitate
între poziția părților în procedura de executare, creditorul având
posibilitatea de a alege executorul care să instrumenteze
procedura executării titlului executoriu, în timp ce debitorului i
se răpește această posibilitate.
Judecătoria Sectorului 2 București — Secția civilă
consideră că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

10

MONITORUL OFICIAL AL ROMÂNIEI, PARTEA I, Nr. 516/28.VII.2009

Obiectul excepției de neconstituționalitate îl constituie
dispozițiile art. 27 din Codul de procedură civilă, precum și cele
ale art. 10 alin. (1) din Legea nr. 188/2000 privind executorii
judecătorești, publicată în Monitorul Oficial al României, Partea I,
nr. 559 din 10 noiembrie 2000, cu modificările și completările
ulterioare. Dispozițiile criticate ca fiind neconstituționale au
următorul cuprins:
— Art. 10 din Legea nr. 188/2000: ă(1) Executorii
judecătorești pot fi recuzați în cazul în care se află în una dintre
situațiile prevăzute la art. 27 pct. 1, 2, 3, 5, 6, 8 și 9 din Codul de
procedură civilă.
(2) Executorul judecătoresc pentru care este cerută
recuzarea poate declara că se abține.
(3) Partea interesată poate cere instanței de executare
recuzarea executorului judecătoresc imediat ce a aflat despre
una dintre situațiile prevăzute la alin. (1), dar numai până la
încheierea executării silite. Încheierea instanței prin care s-a
încuviințat ori s-a respins abținerea, precum și cea prin care
s-a încuviințat recuzarea nu sunt supuse niciunei căi de atac.
(4) Încheierea prin care s-a respins recuzarea poate fi
atacată cu recurs în termen de 5 zile de la comunicare.
(5) Încheierea prin care s-a hotărât recuzarea va arăta în ce
măsură actele îndeplinite de executorul judecătoresc recuzat
vor fi păstrate.”;
— Art. 27 din Codul de procedură civilă: ăJudecătorul poate
fi recuzat:
1. când el, soțul său, ascendenții ori descendenții lor au
vreun interes în judecarea pricinii sau când este soț, rudă sau
afin, până la al patrulea grad inclusiv, cu vreuna din părți;
2. când el este soț, rudă sau afin în linie directă ori în linie
colaterală, până la al patrulea grad inclusiv, cu avocatul sau
mandatarul unei părți sau dacă este căsătorit cu fratele ori sora
soțului uneia din aceste persoane;
3. când soțul în viață și nedespărțit este rudă sau afin a uneia
din părți până la al patrulea grad inclusiv, sau dacă, fiind încetat
din viață ori despărțit, au rămas copii;
4. dacă el, soțul sau rudele lor până la al patrulea grad
inclusiv au o pricină asemănătoare cu aceea care se judecă sau
dacă au o judecată la instanța unde una din părți este judecător;
5. dacă între aceleași persoane și una din părți a fost o
judecată penală în timp de 5 ani înaintea recuzării;
6. dacă este tutore sau curator al uneia dintre părți;
7. dacă și-a spus părerea cu privire la pricina ce se judecă;
8. dacă a primit de la una din părți daruri sau făgăduieli de
daruri ori altfel de îndatoriri;
9. dacă este vrăjmășie între el, soțul sau una din rudele sale
până la al patrulea grad inclusiv și una din părți, soții sau rudele
acestora până la gradul al treilea inclusiv.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind accesul liber la justiție și dreptul la un

proces echitabil și art. 53 privitor la restrângerea exercițiului unor
drepturi sau al unor libertăți.
Examinând excepția, Curtea Constituțională constată că
asupra prevederilor legale criticate s-a pronunțat prin mai multe
decizii, de exemplu prin Decizia nr. 40 din 27 ianuarie 2005,
publicată în Monitorul Oficial al României, Partea I, nr. 165 din
24 februarie 2005, respingând excepția de neconstituționalitate.
Cu acel prilej, Curtea a reținut că ădispozițiile art. 27 din Codul
de procedură civilă reglementează în mod limitativ cazurile de
recuzare a judecătorilor, protejând, astfel, partea în cazul în care
se presupune că judecătorul ar putea fi lipsit de obiectivitate.
Curtea observă însă că dispozițiile art. 27 din Codul de
procedură civilă acoperă o paletă foarte largă de situații, iar toate
cazurile de recuzare enumerate, la baza cărora stau criterii
obiective și raționale, duc la finalitatea mai sus arătată. Pe
această cale este împiedicată posibilitatea îndepărtării de către
o parte de rea-credință a unui judecător pentru motive subiective
sau netemeinice, situație ce nu contravine textelor
constituționale ale art. 21 alin. (1)—(3) și ale art. 53.
De asemenea, Curtea a reținut că enumerarea limitativă a
cazurilor în care executorul judecătoresc poate fi recuzat se
circumscrie cazurilor de recuzare prevăzute de Codul de
procedură civilă, cu excepția unor situații care sunt specifice
activității judecătorilor. Pe cale de consecință, nici textul art. 10
alin. (1) din Legea nr. 188/2000 nu încalcă principiile statuate
de art. 21 și 53 din Constituție.”
Curtea a constatat că, în conformitate cu dispozițiile art. 126
alin. (2) din Constituție, potrivit cărora procedura de judecată
este prevăzută de lege, stabilirea cazurilor de recuzare este de
competența legiuitorului, iar Curtea Constituțională, potrivit art. 2
alin. (3) din Legea nr. 47/1992, nu poate să modifice sau să
completeze prevederile legale supuse controlului de
constituționalitate.
În ceea ce privește susținerea conform căreia există o
inegalitate între poziția părților, având în vedere că numai
creditorul are ăposibilitatea de a alege executorul care să
instrumenteze procedura executării titlului executoriu”, Curtea
constată că această critică este nefondată, întrucât, în
conformitate cu prevederile art. 21 alin. (3) din Constituție, în
cadrul procedurii de executare silită ambele părți beneficiază de
anumite garanții procesuale, printre care posibilitatea de a
formula contestație împotriva executării înseși, împotriva oricărui
act de executare etc. De asemenea, alegerea executorului
judecătoresc de către creditor este justificată prin faptul că
acesta este interesat în realizarea pe cale silită a creanței sale,
în condițiile în care debitorul nu și-a dus la îndeplinire obligația
ce-i revine.
Întrucât nu au intervenit elemente noi de natură să determine
schimbarea jurisprudenței Curții Constituționale, soluția și
considerentele cuprinse în decizia menționată își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 din Legea nr. 188/2000 privind executorii judecătorești și
ale art. 27 din Codul de procedură civilă, excepție ridicată de Neculai Costea, Maria Costea, Victor Costea, Aurel Costea și Cristina
Costea în Dosarul nr. 22.574/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 516/28.VII.2009

11

CURTEA CONSTITUȚIONALĂ

D E C I Z I A Nr. 849
din 9 iunie 2009

referitoare la excepția de neconstituționalitate a dispozițiilor art. 38514 alin. 1
din Codul de procedură penală
Ioan Vida
— președinte
Nicolae Cochinescu
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 38514 alin. 1 din Codul de procedură penală,
excepție ridicată de Gheorghe Nyerges în Dosarul
nr. 210/322/2008 al Curții de Apel Brașov — Secția penală și
pentru cauze cu minori.
La apelul nominal se constată lipsa autorului excepției, față
de care procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, menționând
jurisprudența Curții Constituționale în această materie.
C U R T E A,

având în vedere actele și lucrările dosarului, reține următoarele:
Prin Încheierea din 4 februarie 2009, pronunțată în Dosarul
nr. 210/322/2008, Curtea de Apel Brașov — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 38514
alin. 1 din Codul de procedură penală.
Excepția a fost ridicată de Gheorghe Nyerges, inculpat în
dosarul menționat.
În motivarea excepției de neconstituționalitate se susține
că dispozițiile legale atacate contravin prevederilor art. 24
alin. (1) din Constituția României și ale art. 6 din Convenția
pentru apărarea drepturilor omului și a libertăților fundamentale,
deoarece în exercitarea căii de atac a recursului nu se permite
administrarea altor probe în afara înscrisurilor noi.
Instanța de judecată și-a exprimat opinia în sensul că
excepția de neconstituționalitate nu este întemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 38514
alin. 1 din Codul de procedură penală sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 38514 alin. 1 din Codul de procedură penală,
dispoziții ce au următorul conținut: ăInstanța verifică hotărârea
atacată pe baza lucrărilor și materialului din dosarul cauzei și a
oricăror înscrisuri noi, prezentate la instanța de recurs.”
Examinând excepția de neconstituționalitate, Curtea
constată că s-a mai pronunțat asupra constituționalității
dispozițiilor art. 38514 din Codul de procedură penală, în întregul
său, prin raportare la critici similare. Astfel, prin Decizia nr. 240
din 12 septembrie 2002, publicată în Monitorul Oficial al
României, Partea I, nr. 744 din 11 octombrie 2002, Curtea
Constituțională a constatat că dispozițiile legale atacate sunt
constituționale, pentru motivele acolo arătate.
Întrucât nu au intervenit elemente noi de natură să conducă
la schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38514 alin. 1 din Codul de procedură penală, excepție ridicată
de Gheorghe Nyerges în Dosarul nr. 210/322/2008 al Curții de Apel Brașov — Secția penală și pentru cauze cu minori.
Definitivă și general obligatorie.
Pronunțată în ședința publică din data de 9 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

12

MONITORUL OFICIAL AL ROMÂNIEI, PARTEA I, Nr. 516/28.VII.2009
CURTEA CONSTITUȚIONALĂ

D E C I Z I A Nr. 851
din 9 iunie 2009

referitoare la excepția de neconstituționalitate a dispozițiilor art. 242 alin. 1 pct. 2
din Codul de procedură civilă și ale art. 47 din Ordonanța Guvernului nr. 2/2001
privind regimul juridic al contravențiilor
Ioan Vida
— președinte
Nicolae Cochinescu
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Augustin Zegrean
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 242 pct. 2 din Codul de procedură civilă și ale
art. 47 din Ordonanța Guvernului nr. 2/2001 privind regimul
juridic al contravențiilor, excepție ridicată, din oficiu, de
Judecătoria Câmpulung în Dosarul nr. 8/205/2009.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate.

Guvernului nr. 2/2001 privind regimul juridic al contravențiilor
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 242 pct. 2 din Codul de
procedură civilă și ale art. 47 din Ordonanța Guvernului
nr. 2/2001 privind regimul juridic al contravențiilor. Din analiza
C U R T E A,
excepției de neconstituționalitate, Curtea constată că, în
având în vedere actele și lucrările dosarului, reține următoarele: realitate, obiectul excepției îl constituie dispozițiile art. 242 alin. 1
Prin Încheierea din 27 februarie 2009, pronunțată în Dosarul pct. 2 din Codul de procedură civilă și ale art. 47 din Ordonanța
nr. 8/205/2009, Judecătoria Câmpulung a sesizat Curtea Guvernului nr. 2/2001 privind regimul juridic al contravențiilor,
Constituțională cu excepția de neconstituționalitate a
publicată în Monitorul Oficial al României, Partea I, nr. 410 din
prevederilor art. 242 pct. 2 din Codul de procedură civilă și
25 iulie 2001, aprobată prin Legea nr. 180/2002, publicată în
ale art. 47 din Ordonanța Guvernului nr. 2/2001 privind
Monitorul Oficial al României, Partea I, nr. 268 din 22 aprilie
regimul juridic al contravențiilor.
2002, dispoziții ce au următorul conținut:
Excepția a fost ridicată, din oficiu, de instanța de judecată.
— Art. 242 alin. 1 pct. 2 din Codul de procedură civilă:
În motivarea excepției de neconstituționalitate se susține
ăInstanța va suspenda judecata: [...] 2. dacă niciuna din părți nu
că dispozițiile legale atacate contravin prevederilor art. 1 alin. (5)
și art. 16 alin. (2) din Constituția României, în măsura în care se înfățișează la strigarea pricinii.”;
— Art. 47 din Ordonanța Guvernului nr. 2/2001: ăDispozițiile
regulile privind suspendarea judecății se aplică și în materie
prezentei ordonanțe se completează cu dispozițiile Codului de
contravențională și permit contravenientului să dispună în mod
discreționar de soarta plângerii sale prin neprezentarea la proces. procedură civilă.”
Examinând excepția de neconstituționalitate, Curtea
Potrivit prevederilor art. 30 alin. (1) din Legea nr. 47/1992,
constată că susținerile formulate de instanța de judecată vizează
încheierea de sesizare a fost comunicată președinților celor
două Camere ale Parlamentului, Guvernului și Avocatului aspecte care țin de interpretarea și aplicarea legii. Or, potrivit
Poporului, pentru a-și exprima punctele de vedere asupra art. 2 alin. (3) din Legea nr. 47/1992 privind organizarea și
funcționarea Curții Constituționale, republicată, aceasta se
excepției de neconstituționalitate.
Avocatul Poporului consideră că dispozițiile art. 242 pct. 2 pronunță numai asupra constituționalității actelor cu privire la
din Codul de procedură civilă și ale art. 47 din Ordonanța care a fost sesizată.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 242 alin. 1 pct. 2 din Codul de procedură civilă
și ale art. 47 din Ordonanța Guvernului nr. 2/2001 privind regimul juridic al contravențiilor, excepție ridicată, din oficiu, de Judecătoria
Câmpulung în Dosarul nr. 8/205/2009.
Definitivă și general obligatorie.
Pronunțată în ședința publică din data de 9 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 516/28.VII.2009

13

CURTEA CONSTITUȚIONALĂ

D E C I Z I A Nr. 912
din 23 iunie 2009

referitoare la excepția de neconstituționalitate a prevederilor art. 22 alin. (1) teza finală din Legea
nr. 544/2001 privind liberul acces la informațiile de interes public
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 22 alin. (1) teza finală din Legea nr. 544/2001
privind liberul acces la informațiile de interes public, excepție
ridicată de Ion Sebastian Bădiță în Dosarul nr. 13.352/3/2008 al
Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2009, pronunțată în Dosarul
nr. 13.352/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 22 alin. (1) teza finală din Legea
nr. 544/2001 privind liberul acces la informațiile de interes
public. Excepția de neconstituționalitate a fost ridicată de Ion
Sebastian Bădiță într-un litigiu de contencios administrativ
având ca obiect obligarea pârâtei Universitatea Babeș Bolyai
din Cluj-Napoca la comunicarea unor informații de interes public.
În motivarea excepției de neconstituționalitate, autorul
acesteia arată, în esență, că, deși Legea nr. 544/2001 introduce
procedura prealabilă facultativă a așa-numitei reclamații
administrative, prevăzută de art. 21 din lege, termenul de
introducere a acțiunii în fața instanței judecătorești competente
se calculează fără a ține cont de aceasta, prin raportare la art. 7
din lege. Or, controlul judiciar trebuie să se facă ulterior
procedurii administrative prealabile, iar nu înainte sau în același
timp cu derularea acesteia, așa cum, în opinia autorului
excepției, textul de lege criticat lasă să se înțeleagă. Arată că,
dacă prevederile art. 22 alin. (1) teza finală din Legea
nr. 544/2001 ar fi interpretate strict, procedura reclamației
administrative ar deveni iluzorie și ineficientă.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 22 alin. (1) teza finală din Legea nr. 544/2001
privind liberul acces la informațiile de interes public, publicată în
Monitorul Oficial al României, Partea I, nr. 663 din 23 octombrie
2001, care au următorul cuprins:
— Art. 22 alin. (1): ăÎn cazul în care o persoană se consideră
vătămată în drepturile sale, prevăzute în prezenta lege, aceasta
poate face plângere la secția de contencios administrativ a
tribunalului în a cărei rază teritorială domiciliază sau în a cărei
rază teritorială se află sediul autorității ori al instituției publice.
Plângerea se face în termen de 30 de zile de la data expirării
termenului prevăzut la art. 7.”
Art. 7, la care face referire textul de lege criticat, prevede că
autoritățile și instituțiile publice au obligația să răspundă în scris
la solicitarea informațiilor de interes public în termen de 10 zile
sau, după caz, în cel mult 30 de zile de la înregistrarea solicitării,
în funcție de dificultatea, complexitatea, volumul lucrărilor
documentare și de urgența solicitării. În cazul în care durata
necesară pentru identificarea și difuzarea informației solicitate
depășește 10 zile, răspunsul va fi comunicat solicitantului în
maximum 30 de zile, cu condiția înștiințării acestuia în scris
despre acest fapt în termen de 10 zile. Refuzul comunicării
informațiilor solicitate se motivează și se comunică în termen de
5 zile de la primirea petițiilor.
În opinia autorului excepției de neconstituționalitate, textul de
lege criticat contravine dispozițiilor din Legea fundamentală
cuprinse la art. 21, care consacră dreptul de acces liber la
justiție, și la art. 126 alin. (6), care garantează controlul
judecătoresc al actelor administrative ale autorităților publice,
precum și prevederilor art. 6 paragraful 1 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil.
Examinând excepția de neconstituționalitate, Curtea observă
că prevederile art. 22 alin. (1) din Legea nr. 544/2001 oferă
persoanei care se consideră vătămată în drepturile prevăzute
de acest act normativ posibilitatea de a face plângere la instanța
de contencios administrativ competentă, constituindu-se astfel
într-o concretizare a dreptului consacrat la nivel constituțional
prin chiar dispozițiile invocate de autorul excepției în motivarea
pretinsei neconstituționalități a textului de lege ce formează
obiect al acesteia, și anume art. 126 alin. (6) din Legea
fundamentală, care garantează controlul judecătoresc al actelor
administrative ale autorităților publice pe calea contenciosului
administrativ.

14

MONITORUL OFICIAL AL ROMÂNIEI, PARTEA I, Nr. 516/28.VII.2009

Autorul excepției este nemulțumit de pretinsa necorelare a
termenelor prevăzute de lege, susținând că un eventual control
judiciar ar trebui să aibă loc ulterior procedurii administrative
prealabile, iar nu înainte sau în același timp cu derularea
acesteia. Curtea observă însă că introducerea unei plângeri,
potrivit art. 22 din Legea nr. 544/2001, la instanța competentă nu
este condiționată de parcurgerea vreunei proceduri prealabile
administrative. Prin intermediul dispozițiilor art. 21, legea conferă
persoanei interesate posibilitatea de a depune la conducătorul
autorității sau al instituției publice respective o reclamație cu
privire la refuzul explicit sau tacit al angajatului desemnat al unei
autorități ori instituții publice pentru aplicarea prevederilor Legii
nr. 544/2001. Un astfel de demers nu reprezintă însă un
impediment în exercitarea dreptului de acces liber la justiție, ci
o modalitate suplimentară, mai rapidă, prin care persoana care
se consideră vătămată poate obține o satisfacere a interesului
său, constând în obținerea informațiilor de interes public dorite.
Curtea observă că, pentru a se putea adresa instanței
competente să îi soluționeze plângerea, persoana lezată nu
trebuie să dovedească în vreun fel nici că a făcut reclamație
administrativă conform art. 21 din lege, nici că această
reclamație a fost soluționată. Din toate acestea se desprinde
concluzia că nu se poate reține nesocotirea dispozițiilor art. 21

din Constituție ori a celor ale art. 6 paragraful 1 din Convenția
pentru apărarea drepturilor omului și a libertăților fundamentale.
În plus, în ipoteza în care, în urma cercetării administrative,
reclamația se dovedește întemeiată, răspunsul transmis
persoanei lezate va conține, pe lângă menționarea sancțiunilor
disciplinare luate împotriva celui vinovat, și informațiile de interes
public solicitate inițial, ceea ce, în principiu, ar duce la lipsa de
interes a declanșării controlului pe calea contenciosului
administrativ.
De altfel, Curtea Constituțională s-a mai pronunțat asupra
constituționalității prevederilor din Legea nr. 544/2001 privind
liberul acces la informațiile de interes public criticate în prezenta
cauză, prin prisma contrarietății acestora cu dispozițiile art. 21
din Legea fundamentală, în acest sens fiind, de exemplu,
Decizia nr. 407 din 7 octombrie 2004, publicată în Monitorul
Oficial al României, Partea I, nr. 1.112 din 27 noiembrie 2004.
Cu acel prilej, examinând constituționalitatea prevederilor art. 7,
21 și 22 din Legea nr. 544/2001, Curtea a constatat că acestea
nu încalcă dreptul fundamental de liber acces la justiție, cel
interesat având posibilitatea de a se adresa instanței de
judecată pentru apărarea sau recunoașterea drepturilor sale
prevăzute de Legea nr. 544/2001.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 22 alin. (1) teza finală din Legea nr. 544/2001 privind liberul
acces la informațiile de interes public, excepție ridicată de Ion Sebastian Bădiță în Dosarul nr. 13.352/3/2008 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 928
din 23 iunie 2009

referitoare la excepția de neconstituționalitate a dispozițiilor art. 2821 alin. 1, art. 3021 alin. 1 lit. c),
art. 303 alin. 1 și art. 306 alin. 1 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 303 alin. 1, art. 3021 alin. 1 lit. c) și art. 306
alin. 1 din Codul de procedură civilă, excepție ridicată de
Societatea Comercială ăFaur” — S.A. din București în Dosarul
nr. 706/300/2008 al Tribunalului București — Secția a III-a civilă.

La apelul nominal răspunde partea Florentin Lențoiu, asistată
de avocat Ioana-Adelina Popovici, lipsind autorul excepției, față
de care procedura de citare este legal îndeplinită.
Curtea dispune a se face apelul și în Dosarul nr. 641 D/2009,
având ca obiect aceeași excepție de neconstituționalitate,
invocată de același autor în Dosarul nr. 615/300/2008 al
aceleiași instanțe.
La apelul nominal lipsesc părțile, față de care procedura de
citare este legal îndeplinită.
Curtea dispune a se face apelul și în Dosarul nr. 643 D/2009,
având ca obiect excepția de neconstituționalitate a dispozițiilor
art. 2821 alin. 1, art. 303 alin. 1, art. 3021 alin. 1 lit. c) și art. 306
alin. 1 din Codul de procedură civilă, invocată de același autor
în Dosarul nr. 886/300/2008 al aceleiași instanțe.

MONITORUL OFICIAL AL ROMÂNIEI, PARTEA I, Nr. 516/28.VII.2009
La apelul nominal răspunde partea Rică Ciuhat, asistată de
avocat Ioana-Adelina Popovici, lipsind autorul excepției, față de
care procedura de citare este legal îndeplinită.
Curtea dispune a se face apelul și în Dosarul nr. 734 D/2009,
având ca obiect excepția de neconstituționalitate a dispozițiilor
art. 303 alin. 1 și art. 3021 alin. 1 lit. c) din Codul de procedură
civilă, invocată de același autor în Dosarul nr. 641/300/2008 al
aceleiași instanțe, Tribunalul București — Secția a III-a civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 639D/2009,
nr. 641D/2009, nr. 643D/2009 și nr. 734 D/2009, pune în
discuție, din oficiu, problema conexării cauzelor.
Părțile prezente sunt de acord cu conexarea.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 641D/2009,
nr. 643D/2009 și nr. 734D/2009 la Dosarul nr. 639D/2009, care
este primul înregistrat.
Cauza se află în stare de judecată.
Având cuvântul, avocatul părților prezente solicită
respingerea excepției ca inadmisibilă, având în vedere că, prin
Decizia nr. 737/2008, Curtea a admis excepția de
neconstituționalitate a dispozițiilor art. 302 alin. 1 lit. a) din Codul
de procedură civilă. Se mai susține că reclamantul a folosit în
mod abuziv ca mijloc de apărare excepția de
neconstituționalitate, ăfiind cunoscut faptul că această excepție
a făcut deja obiectul sesizării Curții Constituționale.” Depune
concluzii scrise în sensul celor arătate.
Reprezentantul Ministerului Public, arătând mai întâi că prin
Decizia nr. 737/2008 Curtea s-a pronunțat asupra
neconstituționalității altui text de lege decât cele ce fac obiectul
prezentei cauze și, prin urmare, nu poate fi reținută excepția
inadmisibilității invocată, pune concluzii de respingere a
excepției de neconstituționalitate ca neîntemeiată. Invocă și
jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin încheierile din 8 ianuarie 2009, 16 ianuarie 2009 și
30 ianuarie 2009, pronunțate în dosarele nr. 706/300/2008,
nr. 615/300/2008, nr. 886/300/2008 și nr. 641/300/2008,
Tribunalul București — Secția a III-a civilă a sesizat Curtea
Constituțională cu excepția de neconstituționalitate a
dispozițiilor art. 2821 alin. 1, art. 3021 alin. 1 lit. c), art. 303
alin. 1 și art. 306 alin. 1 din Codul de procedură civilă,
excepție invocată de Societatea Comercială ăFaur” — S.A. din
București.
În motivarea excepției de neconstituționalitate, similară
în dosarele conexate, se susține, în esență, că textele de lege
criticate sunt neconstituționale, deoarece, ca urmare a
recalificării căii de atac din apel în recurs, ulterior primului
termen de judecată, ăpartea care a atacat cu apel hotărârea nu
numai că este privată de calea de atac a apelului, cât și de cea
a recursului, ceea ce conduce la irevocabilitatea hotărârii
instanței de fond, fără a exista posibilitatea cenzurării acesteia
de către o instanță superioară”. Partea este astfel sancționată în
mod nelegal, cu toate că drepturile sale procesuale au fost
exercitate cu bună-credință și în conformitate cu prevederile
legale de la momentul formulării căii de atac. Se consideră că
prin aplicarea dispozițiilor de lege criticate la situațiile în care
instanța de apel califică calea de atac din apel în recurs, ca
urmare a incidenței unui text de lege/recurs în interesul legii
survenit după formularea căii de atac și în timpul soluționării

15

acesteia, se încalcă dreptul de a avea acces liber la justiție. Cât
privește art. 2821 alin. 1 din Codul de procedură civilă, se
susține că este discriminatoriu, deoarece ănu este posibil ca o
persoană să fie lipsită de un grad de jurisdicție pentru simplul
motiv că obiectul cererii sale este sub limita de 1 miliard de lei.”
Tribunalul București — Secția a III-a civilă consideră că
excepția de neconstituționalitate este neîntemeiată. Impunerea
unor condiții pe care cetățenii sunt datori să le respecte nu
constituie o îngrădire a accesului lor liber la justiție și nici o
încălcare a egalității în drepturi a cetățenilor, ci această măsură
se impune să fie luată pentru stabilirea unor proceduri în cadrul
cărora se pornește și se desfășoară un proces în fața instanței
de judecată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, întrucât nu aduc atingere prevederilor din
Legea fundamentală care consacră egalitatea în fața legii, liberul
acces la justiție, dreptul la un proces echitabil.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2821 alin. 1, art. 3021 alin. 1 lit. c), art. 303 alin. 1
și art. 306 alin. 1 din Codul de procedură civilă, cu următorul
cuprins:
— Art. 2821 alin. 1: ăNu sunt supuse apelului hotărârile
judecătorești date în primă instanță în cererile introduse pe cale
principală privind pensii de întreținere, litigii al căror obiect are o
valoare de până la 100.000 lei inclusiv, atât în materie civilă, cât
și în materie comercială, acțiunile posesorii, precum și cele
referitoare la înregistrările în registrele de stare civilă, luarea
măsurilor asigurătorii și în alte cazuri prevăzute de lege.”;
— Art. 3021 alin. 1 lit. c): ăCererea de recurs va cuprinde, sub
sancțiunea nulității, următoarele mențiuni: [...]
c) motivele de nelegalitate pe care se întemeiază recursul și
dezvoltarea lor, sau, după caz, mențiunea că motivele vor fi
depuse printr-un memoriu separat;”;
— Art. 303 alin. 1: ăRecursul se va motiva prin însăși cererea
de recurs sau înăuntrul termenului de recurs.”;
— Art. 306 alin. 1: ăRecursul este nul dacă nu a fost motivat
în termenul legal, cu excepția cazurilor prevăzute în alin. 2.”
În susținerea neconstituționalității acestor dispoziții legale,
se invocă încălcarea prevederilor constituționale ale art. 16
alin. (1) — egalitatea în drepturi și ale art. 21 alin. (1), (2) și (3) —
accesul liber la justiție.
Examinând excepția de neconstituționalitate, Curtea
constată, mai întâi, că nu poate fi reținută cauza de
inadmisibilitate invocată de părți în ședința publică, în sensul că
prevederile legale criticate nu mai pot face obiectul excepției,
deoarece au fost declarate neconstituționale printr-o decizie
anterioară a Curții Constituționale. Astfel, decizia la care se face
referire de către părți (Decizia nr. 737 din 24 iunie 2008,

16

MONITORUL OFICIAL AL ROMÂNIEI, PARTEA I, Nr. 516/28.VII.2009

publicată în Monitorul Oficial al României, Partea I, nr. 562 din
25 iulie 2008) privește dispozițiile art. 302 din Codul de
procedură civilă, care nu sunt criticate în prezenta cauză. Așa
fiind, nu sunt incidente dispozițiile art. 29 alin. (3) din Legea
nr. 47/1992, potrivit cărora ăNu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale”, Curtea urmând să
examineze dispozițiile art. 2821 alin. 1, art. 3021 alin. 1 lit. c),
art. 303 alin. 1 și art. 306 alin. 1 din Codul de procedură civilă,
ce fac obiectul excepției de neconstituționalitate astfel cum a
fost formulată.
Curtea constată că s-a mai pronunțat asupra
constituționalității dispozițiilor art. 303 alin. 1, art. 3021 alin. 1
lit. c) și art. 306 alin. 1 din Codul de procedură civilă, criticate de
același autor al excepției, cu argumente identice, într-o altă
cauză aflată pe rolul Tribunalului București — Secția a III-a civilă.
În acest sens este Decizia nr. 769 din 12 mai 2009, publicată în

Monitorul Oficial al României, Partea I, nr. 419 din 18 iunie 2009,
a cărei soluție de respingere a excepției de neconstituționalitate,
precum și considerentele care o fundamentează sunt valabile
și în prezenta cauză.
De asemenea, Curtea s-a mai pronunțat în jurisprudența sa
și asupra constituționalității art. 2821 alin. 1 din Codul de
procedură civilă. Astfel, de exemplu, Curtea a statuat, prin
Decizia nr. 388 din 19 martie 2009, publicată în Monitorul Oficial
al României, Partea I, nr. 293 din 5 mai 2009, că diferențierea
hotărârilor care pot fi sau nu pot fi supuse apelului se face pe
criteriul valorii obiectului litigiului, iar nu pe cel al averii și, prin
urmare, textul legal criticat nu instituie discriminări pe criteriile
prevăzute de art. 4 din Constituție, de natură să aducă atingere
principiului egalității cetățenilor în fața legii. Regimul juridic diferit
este determinat de deosebirea de situații care impune soluții
legislative diferite în vederea asigurării celerității soluționării
cauzelor aflate pe rolul instanțelor.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 alin. 1, art. 3021 alin. 1 lit. c), art. 303 alin. 1 și art. 306
alin. 1 din Codul de procedură civilă, excepție invocată de Societatea Comercială ăFaur” — S.A. din București în dosarele
nr. 706/300/2008, nr. 615/300/2008, nr. 886/300/2008 și nr. 641/300/2008 ale Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 516/28.VII.2009 conține 16 pagini.

Prețul: 3,20 lei

&JUYDGY|432383]
ISSN 1453—4495

