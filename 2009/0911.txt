PARTEA I

Anul 177 (XXI) — Nr. 911

Joi, 24 decembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE BĂNCII NAȚIONALE A ROMÂNIEI

25.

— Regulament privind utilizarea abordării avansate de
evaluare și aprobarea utilizării acestei abordări de
către instituțiile de credit, pentru riscul operațional ....

2–16

2

MONITORUL OFICIAL AL ROMÂNIEI, PARTEA I, Nr. 911/24.XII.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

REGULAMENT
privind utilizarea abordării avansate de evaluare și aprobarea utilizării acestei abordări
de către instituțiile de credit, pentru riscul operațional
Având în vedere prevederile art. 126, 138—140, 384 și 385 din Ordonanța de urgență a Guvernului nr. 99/2006 privind
instituțiile de credit și adecvarea capitalului, aprobată cu modificări și completări prin Legea nr. 227/2007, cu modificările și
completările ulterioare, și ale art. 17 și 18 din Regulamentul Băncii Naționale a României și al Comisiei Naționale a Valorilor
Mobiliare nr. 24/29/2006 privind determinarea cerințelor minime de capital ale instituțiilor de credit și ale firmelor de investiții pentru
riscul operațional, aprobat prin Ordinul Băncii Naționale a României și al Comisiei Naționale a Valorilor Mobiliare nr. 21/118/2006,
în temeiul prevederilor art. 420 alin. (1) din Ordonanța de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și completările ulterioare, precum și ale art. 48 din Legea nr. 312/2004 privind
Statutul Băncii Naționale a României,
Banca Națională a României emite prezentul regulament.
CAPITOLUL I
Dispoziții generale
Art. 1. — (1) Prezentul regulament stabilește standarde și
cerințe ce trebuie respectate în vederea utilizării abordării
avansate de evaluare pentru determinarea cerinței de capital
pentru riscul operațional în conformitate cu prevederile secțiunii
a 4-a a cap. II din Regulamentul Băncii Naționale a României și
al Comisiei Naționale a Valorilor Mobiliare nr. 24/29/2006 privind
determinarea cerințelor minime de capital ale instituțiilor de
credit și ale firmelor de investiții pentru riscul operațional,
aprobat prin Ordinul Băncii Naționale a României și al Comisiei
Naționale a Valorilor Mobiliare nr. 21/118/2006 (denumit în
continuare Regulamentul BNR—CNVM nr. 24/29/2006), precum
și în vederea obținerii de la Banca Națională a României a
aprobării necesare în acest sens.
(2) Prezentul regulament se aplică instituțiilor de credit,
persoane juridice române, precum și sucursalelor din România
ale instituțiilor de credit din state terțe.
(3) Casele centrale sunt responsabile pentru reglementarea
cadrului general aferent utilizării abordării avansate de evaluare
pentru determinarea cerinței de capital pentru riscul operațional,
pentru cooperativele de credit din cadrul rețelelor cooperatiste.
Reglementările emise vor avea în vedere prevederile
prezentului regulament în ceea ce privește utilizarea abordării
avansate de evaluare pentru riscul operațional de către
cooperativele de credit și nu vor putea stabili cerințe mai puțin
restrictive decât cele prevăzute de acesta. În acest sens,
reglementările emise de casa centrală vor fi transmise spre
avizare Băncii Naționale a României.
(4) Prezentul regulament se aplică la nivel individual și, după
caz, la nivel consolidat, în conformitate cu Regulamentul Băncii
Naționale a României și al Comisiei Naționale a Valorilor
Mobiliare nr. 17/22/2006 privind supravegherea pe bază
consolidată a instituțiilor de credit și a firmelor de investiții,
aprobat prin Ordinul Băncii Naționale a României și al Comisiei
Naționale a Valorilor Mobiliare nr. 14/111/2006.
(5) Fără a aduce atingere alin. (4), în cazul cererilor pentru
obținerea aprobării de utilizare a abordării avansate de evaluare
formulate în condițiile prevăzute la art. 182 alin. (1) sau la

art. 193 alin. (1) din Ordonanța de urgență a Guvernului
nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007, cu
modificările și completările ulterioare, și în condițiile în care
Banca Națională a României nu este autoritatea competentă
responsabilă cu supravegherea pe bază consolidată, instituțiile
de credit, persoane juridice române, sunt exceptate, dacă nu se
decide altfel de către/împreună cu celelalte autorități
competente implicate, de la aplicarea prevederilor art. 5—7,
9—26, art. 27 alin. (6) și (7), art. 50 alin. (5), art. 50 alin. (8), art.
55 alin. (2), art. 60 alin. (4), art. 61 alin. (3) și (7), art. 67 alin. (3),
art. 75 alin. (2), art. 76, art. 78 alin. (4) și (5) și art. 79.
(6) Casele centrale sunt responsabile pentru aplicarea
prezentului regulament la nivel de rețea cooperatistă.
Art. 2. — (1) Termenii și expresiile utilizate în prezentul
regulament au semnificațiile prevăzute în Ordonanța de urgență
a Guvernului nr. 99/2006, aprobată cu modificări și completări
prin Legea nr. 227/2007, cu modificările și completările
ulterioare, și în Regulamentul BNR—CNVM nr. 24/29/2006.
(2) Expresiile ăstructură de conducere”, ăfuncție de
supraveghere”, ăfuncție de conducere” și ăcontrol intern” au
semnificațiile prevăzute de Regulamentul Băncii Naționale a
României nr. 18/2009 privind cadrul de administrare a activității
instituțiilor de credit, procesul intern de evaluare a adecvării
capitalului la riscuri și condițiile de externalizare a activităților
acestora.
(3) Termenul ăinstituție” are semnificația prevăzută de
Regulamentul Băncii Naționale a României și al Comisiei
Naționale a Valorilor Mobiliare nr. 13/18/2006 privind
determinarea cerințelor minime de capital pentru instituțiile de
credit și firmele de investiții, aprobat prin Ordinul Băncii
Naționale a României și al Comisiei Naționale a Valorilor
Mobiliare nr. 10/107/2006.
(4) În înțelesul prezentului regulament, termenii și expresiile
de mai jos au următoarele semnificații:
a) clasă de risc operațional — categorie a riscului operațional
omogenă din punct de vedere al riscurilor acoperite și al datelor
disponibile pentru analiza acestora;
b) estimare de risc operațional — distribuția pierderilor
identificate în cadrul unei clase de risc operațional;

MONITORUL OFICIAL AL ROMÂNIEI, PARTEA I, Nr. 911/24.XII.2009
c) cuantificare a riscului operațional — statistică singulară
sau parametru singular extrase din estimarea de risc
operațional;
d) set de date pentru calcul — partea din datele privind riscul
operațional ale instituției de credit utilizată pentru generarea
estimărilor și cuantificărilor de risc operațional reglementate;
e) eveniment cu pierdere recuperată prompt — eveniment
din riscul operațional soldat cu pierdere recuperată complet
într-un interval scurt;
f) eveniment nesoldat cu pierdere — eveniment din riscul
operațional care nu s-a soldat cu pierdere sau câștig;
g) eveniment din riscul operațional soldat cu un câștig —
eveniment din riscul operațional care a generat un câștig;
h) pierderi secvențiale — ansamblu de pierderi succesive
produse în perioade diferite, dar relaționate cu același
eveniment din riscul operațional;
i) pierderi cu efect multiplu — ansamblu de pierderi asociate
care au afectat entități sau linii de activitate, unități etc. diferite,
dar care sunt relaționate cu același eveniment cauzal;
j) corelație — orice formă de dependență, liniară sau
nonliniară, relaționată cu toate datele (reale ori construite) sau
doar cu extremitatea ori restul distribuției, dintre două sau mai
multe clase de risc operațional, cauzată de prezența unor factori
comuni de natură diferită, interni ori externi instituției de credit,
factori care pot influența frecvența sau impactul pierderilor
observate în mai mult de o singură clasă de risc operațional.
Art. 3. — (1) Instituțiile de credit trebuie să dispună de
sisteme de administrare și cuantificare a riscului operațional de
o complexitate corespunzătoare complexității operațiunilor/activității
desfășurate.
(2) Aplicarea principiului proporționalității nu exceptează
instituțiile de credit de la obligativitatea respectării standardelor
și cerințelor minime impuse de Banca Națională a României în
vederea utilizării abordării avansate de evaluare.
Art. 4. — Prevederile cap. II se aplică, în mod corespunzător,
în cazul cererilor pentru obținerea aprobării de utilizare a
abordării avansate de evaluare din partea instituțiilor de credit,
persoane juridice române, care intenționează să determine
cerința de capital pentru riscul operațional prin utilizarea
abordării la nivel individual.
CAPITOLUL II
Solicitarea aprobării de utilizare a abordării avansate
de evaluare
SECȚIUNEA 1
Aspecte generale și cererea de aprobare

Art. 5. — (1) În cazul instituțiilor de credit care intenționează
să utilizeze abordarea avansată de evaluare în vederea
determinării cerinței de capital pentru riscul operațional la nivel
individual, cererea de aprobare propriu-zisă trebuie să precizeze
că instituția de credit solicită aprobarea la care se face referire
la art. 138 alin. (1) din Ordonanța de urgență a Guvernului
nr. 99/2006, aprobată cu modificări și completări prin Legea
nr. 227/2007, cu modificările și completările ulterioare, precum
și la art. 17 alin. (1) din Regulamentul BNR—CNVM

3

nr. 24/29/2006, avându-se în vedere detaliile din documentația
ce însoțește cererea.
(2) În cazul utilizării abordării avansate de evaluare de către
o instituție de credit-mamă la nivelul Uniunii Europene și filialele
acesteia sau de către filialele unei societăți financiare holdingmamă la nivelul Uniunii Europene, cererea de aprobare
propriu-zisă trebuie să precizeze faptul că membrii grupului la
nivelul Uniunii Europene solicită împreună aprobarea la care se
face referire la art. 138 alin. (1) și art. 140 din Ordonanța de
urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și
completările ulterioare, precum și la art. 17 alin. (1) din
Regulamentul BNR—CNVM nr. 24/29/2006, avându-se în
vedere detaliile din documentația ce însoțește cererea.
Art. 6. — (1) Documentația minimă ce trebuie furnizată Băncii
Naționale a României odată cu cererea de aprobare a utilizării
abordării avansate de evaluare se constituie din următoarele:
a) documentația privind sistemele de cuantificare a riscului
operațional;
b) documentația privind mediul de control al sistemului de
cuantificare a riscului operațional, procedurile de implementare
și infrastructura aferentă tehnologiei informației (IT);
c) planul de implementare (incluzând implementarea
graduală) și, dacă este cazul, detalii privind utilizarea parțială
permanentă;
d) documentul în care este descris procesul de autoevaluare
și în care sunt prezentate concluziile acestuia prin care să se
certifice conformitatea cu standardele și cerințele impuse de
Banca Națională a României în vederea utilizării abordării
avansate de evaluare, documentul în care sunt descrise
concluziile programului de validare internă derulat în vederea
solicitării aprobării de utilizare a abordării avansate de evaluare
și raportul de audit; se vor include rezultatele examinării
independente solicitate la art. 23 alin. (1), precum și descrierea
urmării rezultatelor programului de validare internă;
e) Formularul 13: OPR – Riscul operațional, Formularul 14:
OPR Details – Riscul operațional: valori brute ale pierderilor pe
linii de activitate și categorii de evenimente în ultimul an și
Formularul 15: OPR Loss Details — Pierderi majore din riscul
operațional înregistrate în ultimul an sau care sunt încă
nefinalizate, prevăzute în anexa nr. I la Ordinul Băncii Naționale
a României nr. 12/2007 privind raportarea cerințelor minime de
capital pentru instituțiile de credit, cu modificările și completările
ulterioare, completate.
(2) Cu excepția cazurilor în care se indică altfel,
documentația minimă ce însoțește cererea de aprobare, la care
se face referire la alin. (1), trebuie să conțină informații generale
privind aplicarea abordării avansate de evaluare.
Art. 7. — (1) Cererea de aprobare trebuie semnată de către
un membru executiv al structurii de conducere a fiecărei entități
juridice dintre cele care solicită aprobarea, membru care este
împuternicit să angajeze legal entitatea respectivă.
(2) Semnatarul sau, după caz, semnatarii trebuie să confirme
în cadrul cererii de aprobare că documentația însoțitoare
reprezintă un rezumat adevărat și just al subiectelor acoperite.
(3) Pentru scopurile alin. (2), prin rezumat se înțelege faptul
că documentația furnizează o prezentare pe scurt — care redă
doar aspectele principale — a subiectului în cauză, prin

4

MONITORUL OFICIAL AL ROMÂNIEI, PARTEA I, Nr. 911/24.XII.2009

adevărat faptul că informațiile cuprinse în rezumat nu sunt false
și/sau nu induc în eroare, iar prin just faptul că informațiile
prezintă un rezumat de ansamblu rezonabil, fără a omite
aspecte semnificative; documentația minimă ce însoțește
cererea de aprobare, la care se face referire la art. 6 alin. (1),
trebuie să ofere un rezumat al practicilor curente sau planificate
ale instituției de credit/instituțiilor suficient de detaliat pentru a
permite Băncii Naționale a României să facă o evaluare inițială
a solicitării de acordare a aprobării de utilizare a abordării
avansate de evaluare și să stabilească, pe baza riscului, un plan
pentru o evaluare mai aprofundată.
(4) Instituțiile de credit trebuie să comunice Băncii Naționale
a României persoana responsabilă cu menținerea relației cu
Banca Națională a României și înlocuitorul acesteia.
Art. 8. — Pe parcursul perioadei de observare istorică de cel
puțin 5 ani, respectiv de minimum 3 ani, prevăzute la art. 21
alin. (1) din Regulamentul BNR—CNVM nr. 24/29/2006,
instituțiile de credit care intenționează să utilizeze abordarea
avansată de evaluare în scopul raportării cerinței de capital
pentru riscul operațional trebuie să poată completa și transmite
Băncii Naționale a României, la solicitarea acesteia,
Formularul 14: OPR Details — Riscul operațional: valori brute
ale pierderilor pe linii de activitate și categorii de evenimente în
ultimul an și Formularul 15: OPR Loss Details — Pierderi majore
din riscul operațional înregistrate în ultimul an sau care sunt încă
nefinalizate prevăzute în anexa nr. I la Ordinul Băncii Naționale
a României nr. 12/2007, cu modificările și completările
ulterioare.
SECȚIUNEA a 2-a
Documentația privind sistemele de cuantificare
a riscului operațional

Art. 9. — (1) Pentru scopurile art. 6 alin. (1) lit. a),
documentația privind sistemele de cuantificare a riscului
operațional trebuie să includă cel puțin următoarele:
a) un plan cu modelele ce vor fi utilizate — o declarație prin
care sunt explicate care operațiuni și/sau riscuri operaționale
sunt acoperite de fiecare model și prin care este justificată
utilizarea de modele diferite;
b) o descriere generală a tuturor modelelor;
c) descrierea alocării capitalului pentru riscul operațional între
entități diferite din cadrul grupului și a utilizării efectelor
diversificării;
d) în cazul în care instituția de credit utilizează instrumente
de diminuare a cerinței de capital pentru riscul operațional,
documentația privind acoperirea și cuantificarea pierderilor
așteptate, documentația cuprinzând politica instituției de credit
cu privire la asigurarea la riscul operațional sau alte mecanisme
de transfer al acestui risc, precum și documentația privind
examinarea și recunoașterea de corelații.
(2) Pentru scopurile alin. (1) lit. b), documentația aferentă
descrierii generale a modelului/modelelor trebuie să cuprindă
cel puțin următoarele:
a) o listă cu definițiile stabilite de instituția de credit pentru
riscul operațional, pierderile din riscul operațional, liniile de
activitate, categoriile de evenimente și orice alți termeni utilizați
și considerați de instituția de credit ca prezentând relevanță;

b) o descriere generală a modelului/modelelor, respectiv atât
o descriere nonmatematică, cât și o descriere matematică,
precum și justificarea alegerii acestuia/acestora; pentru fiecare
model vor fi avute în vedere cel puțin următoarele:
— prezentarea claselor de risc operațional identificate
utilizate la calculul cerinței de capital, inclusiv a legăturii dintre
acestea și liniile de activitate și categoriile de evenimente de risc
operațional stabilite prin Regulamentul BNR—CNVM
nr. 24/29/2006;
— descrierea modului în care se asigură generarea
cuantificării riscului operațional la un standard de rigurozitate
comparabil cu un nivel de încredere de 99,9% și, dacă este
cazul, precizarea nivelului de încredere la care este calculată
cuantificarea inițială, precum și a metodei de ajustare de tip
scaling utilizate;
— rezultatele evaluării acurateței cerinței de capital pentru
riscul operațional;
c) politica instituției de credit privind datele aferente riscului
operațional — documentația aferentă trebuie să cuprindă cel
puțin următoarele aspecte:
— perioada de observare istorică folosită;
— o descriere a fluxurilor operaționale, procedurilor și
sistemelor legate de colectarea și stocarea datelor, inclusiv a
celor privind colarea datelor relevante pentru calculul cerinței de
capital pentru riscul operațional, cu indicarea oricăror intervenții
manuale; se includ de asemenea descrierea caracteristicilor
pierderilor înregistrate în bazele de date și descrierile bazelor
de date utilizate în cadrul abordării avansate de evaluare —
formalizarea bazelor de date semnificative trebuie să fie
suficientă pentru a permite instituțiilor de credit să furnizeze
Băncii Naționale a României informațiile necesare în vederea
determinării solidității bazelor de date, precum o descriere
generală a bazelor de date (mărime aproximativă, data la care
baza de date a fost construită, ăproprietarul” etc.), sursa datelor,
procesele utilizate pentru obținerea și încărcarea datelor, filtrele
utilizate pentru a crea și depana baza de date (precum valori
minime și maxime), controale ale transparenței, accesului,
coerenței etc.;
— pragurile de pierdere minimă folosite pentru colectarea de
date interne și prezentarea de dovezi ale îndeplinirii prevederilor
art. 60 alin. (3);
— informații pertinente cu privire la politica de identificare a
pierderilor, criteriile de repartizare a pierderilor pe linii de
activitate și categorii de evenimente de pierdere, incluzând
criteriile la care se face referire la art. 21 alin. (9) din cadrul
Regulamentului BNR—CNVM nr. 24/29/2006, și politica la care
se face referire la art. 61 alin. (1), incluzând tratamentul
evenimentelor cu pierdere recuperată prompt;
— politica instituției de credit privind pierderile din riscul
operațional legate de riscul de credit și riscul de piață;
— dacă este cazul, fundamentarea faptului că activitățile sau
expunerile excluse, luate atât individual, cât și în combinație, nu
au impact semnificativ asupra estimărilor de risc globale;
— descrierea procedurilor pentru evaluarea relevanței în
timp a datelor interne privind pierderile din riscul operațional;
— descrierea datelor externe: descrierea naturii datelor
externe utilizate și indicarea surselor de date externe; descrierea
condițiilor și practicilor de utilizare a datelor externe, inclusiv

MONITORUL OFICIAL AL ROMÂNIEI, PARTEA I, Nr. 911/24.XII.2009
descrierea oricărei ajustări pentru a le face relevante pentru
instituția de credit; evaluarea relevanței datelor externe; politica
instituției de credit cu privire la revizuirea cu regularitate a
condițiilor și practicilor de utilizare a datelor externe și la
supunerea acestora unei examinări independente;
— descrierea analizelor de scenarii: procedurile privind
construirea de scenarii, evaluarea, validarea și revizuirea lor;
descrierea modului și a gradului în care analizele de scenarii
sunt utilizate;
— descrierea factorilor legați de mediul de afaceri și controlul
intern: descrierea modului în care factorii importanți legați de
mediul de afaceri și controlul intern sunt aleși și luați în
considerare în cadrul sistemului de cuantificare a riscului
operațional; justificarea senzitivității estimărilor de risc
operațional la modificările intervenite în factorii legați de mediul
de afaceri și controlul intern considerați, precum și a ponderării
relative a acestora; procedurile de validare și revizuire ale
factorilor legați de mediul de afaceri și controlul intern ale
instituției de credit; prezentarea celor mai importanți
determinanți de risc operațional și evaluarea abilității sistemului
de cuantificare de surprindere a acestora;
— descrierea modului în care se asigură evitarea luării în
considerare de mai multe ori a rezultatelor pozitive ale
evaluărilor calitative sau a tehnicilor de diminuare a riscului
operațional;
— descrierea modului în care cele patru elemente utilizate în
cadrul abordării avansate de evaluare, indicate la art. 20 alin. (3)
din Regulamentul BNR—CNVM nr. 24/29/2006, sunt combinate
și/sau ponderate, cu indicarea, dacă este cazul, a variației
acestui mod de la o clasă de risc operațional la alta, incluzând
descrierea importanței elementelor calitative în cadrul sistemului
de cuantificare;
— planul global cuprinzând punctele slabe ale datelor și
sistemelor IT descoperite în timpul procesului de examinare și
validare internă, precum și descrierea modului în care instituția
de credit planifică să corecteze sau să diminueze punctele
slabe.
(3) Pentru scopurile alin. (1) lit. c), documentația aferentă
alocării capitalului și utilizării efectelor diversificării, ce trebuie
să însoțească cererea de aprobare, trebuie să cuprindă cel puțin
descrierea și justificarea metodologiei de alocare a cerinței de
capital pentru riscul operațional către entitățile din cadrul
grupului, incluzând demonstrarea îndeplinirii prevederilor art. 76
alin. (3) și (4), și descrierea efectelor diversificării, inclusiv a
motivației și mărimii acestora.
(4) Pentru scopurile alin. (1) lit. d), documentația privind
acoperirea și cuantificarea pierderilor așteptate, ce trebuie să
însoțească cererea de aprobare, trebuie să cuprindă cel puțin
următoarele:
a) descrierea modului de cuantificare a pierderilor așteptate,
justificarea alegerii lui, precum și tratarea consecvenței acestuia
cu modul în care este calculată cerința de capital în cadrul
modelului aferent abordării avansate de evaluare; și
b) descrierea practicilor interne ale instituției de credit care
reflectă în mod adecvat pierderile așteptate, a modului în care
acoperirile pierderilor așteptate îndeplinesc principiile generale
prevăzute de art. 50 alin. (3)—(6) și, după caz, demonstrația
solicitată la art. 50 alin. (9).

5

(5) Pentru scopurile alin. (1) lit. d), documentația cuprinzând
politica instituției de credit cu privire la asigurarea la riscul
operațional sau alte mecanisme de transfer al acestui risc, ce
trebuie să însoțească cererea de aprobare, trebuie să cuprindă
cel puțin următoarele:
a) demonstrarea caracterului semnificativ al reducerii
expunerii la pierderi din riscul operațional ca urmare a
asigurărilor la acest risc și a altor mecanisme de transfer al
acestuia și precizarea gradului de diminuare a cerinței de capital
ca urmare a recunoașterii impactului acestora;
b) descrierea politicii instituției de credit privind utilizarea de
asigurări sau alte mecanisme de transfer al riscului operațional,
inclusiv, dacă este cazul, descrierea condițiilor avute în vedere
pentru recunoașterea efectului acestora în sensul diminuării
cerinței de capital; și
c) descrierea metodologiei pentru recunoașterea efectului
asigurărilor și altor mecanisme de transfer al riscului operațional
în calculul cerinței de capital.
(6) Pentru scopurile alin. (1) lit. d), documentația privind
examinarea și recunoașterea de corelații, ce trebuie să
însoțească cererea de aprobare, trebuie să cuprindă cel puțin
următoarele:
a) justificarea luării în considerare a corelațiilor la
determinarea cerinței de capital pentru riscul operațional;
b) descrierea și justificarea alegerii metodei/metodelor de
calcul al corelațiilor, prezentarea ipotezelor aferente și
descrierea procesului de validare și asigurare a fiabilității,
relevanței și acurateței acestora pe bază continuă; și
c) descrierea modului în care corelațiile sunt recunoscute în
cadrul modelului la determinarea cerinței de capital pentru riscul
operațional.
Art. 10. — Banca Națională a României poate solicita unei
instituții de credit să întreprindă analize suplimentare celor
indicate în cadrul acestei secțiuni în vederea facilitării evaluării
sistemului de cuantificare a riscului operațional.
SECȚIUNEA a 3-a
Documentația privind mediul de control

Art. 11. — Pentru scopurile art. 6 alin. (1) lit. b), documentația
privind mediul de control, procedurile de implementare și
infrastructura IT trebuie să cuprindă cel puțin următoarele:
a) o prezentare de ansamblu a cadrului de administrare a
activității instituției de credit, respectiv:
— o prezentare a rolului și responsabilităților structurii de
conducere în ceea ce privește administrarea riscului operațional,
cu indicarea, dacă este cazul, a delegării anumitor atribuții;
— o prezentare a rolului și responsabilităților funcției de
administrare a riscului operațional, incluzând o descriere a
modului în care este asigurată independența acesteia;
— o prezentare a rolului auditului intern;
— după caz, o prezentare a rolului oricăror altor comitete
implicate în cadrul de administrare a activității în ceea ce
privește riscul operațional;
— o prezentare a structurilor de raportare aferente riscului
operațional, incluzând modul și frecvența de raportare pe cale
ierarhică; și

6

MONITORUL OFICIAL AL ROMÂNIEI, PARTEA I, Nr. 911/24.XII.2009

— o scurtă prezentare de ansamblu a procesului de luare a
deciziilor aferente riscului operațional și a modului în care acesta
se desfășoară la diferite niveluri organizaționale;
b) descrierea modului și a gradului în care instituția de credit
integrează sistemele interne de cuantificare a riscului
operațional în procesele curente de administrare a acestui risc,
prin raportare la prevederile art. 27 alin. (2)—(5);
c) prezentarea responsabilităților părților implicate în
modelare;
d) documentația privind validarea, cuprinzând descrierea și
justificarea metodologiei de validare internă adoptate de către
instituția de credit, formalizarea validării interne a sistemului de
cuantificare a riscului operațional la care se face referire la
art. 72 alin. (4), precum și o prezentare generală a procesului
de validare;
e) informații generale privind structura IT a instituției de
credit, în ceea ce privește abordarea avansată de evaluare.
SECȚIUNEA a 4-a
Prezentarea de ansamblu și planul de implementare

Art. 12. — Pentru scopurile art. 6 alin. (1) lit. c), instituțiile de
credit trebuie să furnizeze Băncii Naționale a României o
prezentare de ansamblu a ariei de cuprindere a abordării în
cauză vizate de cererea de aprobare, respectiv:
a) o listă a membrilor grupului, inclusiv structura juridică și
modul de stabilire a cerinței de capital pentru riscul operațional
pentru fiecare dintre aceștia, cu indicarea, dacă este cazul, a
excepțiilor de la aplicarea abordării avansate de evaluare,
prevăzute a rămâne după implementarea graduală, și a
raționamentului pentru utilizarea permanentă parțială; pentru
fiecare sucursală situată într-un stat terț se va indica autoritatea
responsabilă cu supravegherea ei;
b) o prezentare a structurii organizaționale a grupului — linii
de activitate și cadrul de administrare a activității; și
c) informații generale privind modificările structurale sau
organizaționale semnificative planificate care pot avea impact
asupra cererii de aprobare a utilizării abordării avansate de
evaluare.
Art. 13. — (1) Pentru scopurile art. 6 alin. (1) lit. c), instituțiile
de credit care intenționează să utilizeze abordarea avansată de
evaluare a riscului operațional trebuie să întocmească un plan
de implementare clar, realist și adecvat, care să acopere atât
perioada de timp până la obținerea aprobării, cât și perioada de
implementare graduală — respectiv implementarea ulterioară
obținerii aprobării, și să îl furnizeze Băncii Naționale a României
odată cu cererea de aprobare.
(2) Prin planul de implementare la care se face referire în
cadrul alin. (1), o instituție de credit se angajează să
implementeze abordarea avansată de evaluare, la datele
prevăzute, în ceea ce privește toate operațiunile pentru care
solicită aprobare de utilizare a abordării avansate de evaluare.
(3) Pentru scopurile alin. (1), instituțiile de credit trebuie să
stabilească norme interne cu prevederi detaliate privind
planificarea în timp și conținutul, pentru următoarele:
a) organizarea implementării (distribuirea responsabilităților
etc.);

b) dezvoltarea proceselor de administrare a riscului
operațional, în special pentru colectarea de date;
c) dezvoltarea metodologiei de cuantificare;
d) implementarea infrastructurii IT utilizate în scopurile
administrării și cuantificării riscului operațional;
e) instruirea personalului, inclusiv a personalului de
conducere;
f) testul de utilizare — utilizarea planificată a diferitelor
sisteme de cuantificare a riscului operațional, respectiv modul
în care, concret, se intenționează să se utilizeze în activitatea
curentă diferitele modele.
Art. 14. — (1) Instituțiile de credit trebuie să formalizeze, în
sensul descrierii și justificării, modul în care asigură îndeplinirea
prevederilor art. 30 alin. (1) lit. c) și d) din Regulamentul BNR—
CNVM nr. 24/29/2006, precum și acoperirea tuturor operațiunilor
de către una dintre abordările prevăzute de regulamentul
menționat și trebuie să transmită Băncii Naționale a României
documentația aferentă.
(2) Banca Națională a României decide, de la caz la caz,
asupra îndeplinirii prevederilor art. 30 alin. (1) lit. c) și d) din
Regulamentul BNR—CNVM nr. 24/29/2006.
Art. 15. — (1) Politica privind implementarea graduală trebuie
să trateze cel puțin aspectele prevăzute la alin. (2) și (3).
(2) Planul de implementare graduală trebuie să prevadă un
termen de implementare stabilit, termen ce trebuie să fie, pe de
o parte, suficient de apropiat pentru ca instituția de credit să-și
impună disciplina necesară pentru a putea aplica, într-o
perioadă rezonabilă, abordarea avansată de evaluare într-o
măsură extinsă și, pe de altă parte, suficient de îndepărtat
pentru ca instituția de credit să asigure calitatea continuă a
cadrului de administrare a activității, datelor, metodologiei și
rezultatelor; termenul de implementare trebuie să fie mai mic de
7 ani și doar în situații excepționale, precum cea a unui grup
deosebit de complex, poate fi de până la 10 ani.
(3) Instituția de credit trebuie să stabilească succesiunea
includerii operațiunilor în abordarea avansată de evaluare;
planul de implementare graduală trebuie stabilit în baza unor
considerente practice și de fezabilitate, un factor important în
acest sens fiind nivelul de risc al operațiunilor care nu sunt încă
acoperite de abordarea avansată de evaluare; succesiunea
includerii operațiunilor în aria de cuprindere a abordării avansate
de evaluare face obiectul acordului Băncii Naționale a României.
(4) Planul de implementare trebuie să cuprindă justificarea
succesiunii stabilite pentru includerea operațiunilor în abordarea
avansată de evaluare.
Art. 16. — (1) Pe parcursul implementării graduale, anterior
implementării abordării avansate de evaluare asupra unor
operațiuni adiționale sau riscuri operaționale adiționale,
instituțiile de credit trebuie să realizeze o autoevaluare pentru a
asigura conformitatea cu standardele și cerințele minime impuse
de Banca Națională a României în vederea utilizării abordării
avansate de evaluare.
(2) După caz, pentru scopurile alin. (1), în documentul prin
care Banca Națională a României comunică instituției de credit
decizia de aprobare a utilizării abordării avansate de evaluare,
se vor indica, de la caz la caz, obligațiile ce revin instituției de
credit pe parcursul implementării graduale.

MONITORUL OFICIAL AL ROMÂNIEI, PARTEA I, Nr. 911/24.XII.2009
Art. 17. — Instituțiile de credit trebuie să dispună de sisteme
și proceduri de monitorizare în mod oportun și adecvat ale
coerenței și consecvenței utilizărilor combinate de abordări
diferite și a aspectelor ce țin de semnificativitate, substanțialitate
și planificare în timp ale planului de implementare graduală.
Art. 18. — (1) Instituțiile de credit trebuie să notifice în scris,
în timp util, Banca Națională a României cu privire la orice
modificări relevante în mediul organizațional sau de afaceri,
datorate fie unor circumstanțe normale sau excepționale,
precum o achiziție sau vânzare majore ori o modificare majoră
în acționariat, conducere sau organizare, care ar putea avea
impact semnificativ asupra planurilor inițiale de implementare
graduală și utilizare parțială ale instituțiilor de credit.
(2) Instituțiile de credit trebuie să discute cu Banca Națională
a României asupra oricăror modificări ale planului de
implementare graduală ce ar putea fi necesare.
Art. 19. — O instituție de credit care ulterior obținerii aprobării
de utilizare a abordării avansate de evaluare achiziționează o
instituție ce nu utilizează această abordare și/sau nu a obținut
aprobare în acest sens trebuie să notifice în acest sens Banca
Națională a României în scris și, după caz, va trebui fie să
depună un plan de aducere în conformitate cu standardele și
cerințele minime impuse de Banca Națională a României în
vederea utilizării abordării avansate de evaluare, fie să depună
o nouă cerere de aprobare în sensul cap. II, secțiunea a 4-a,
subsecțiunea 1 ăCererea de aprobare” din Regulamentul BNR—
CNVM nr. 24/29/2006, însoțită de o politică privind
implementarea graduală și utilizarea parțială nouă.
SECȚIUNEA a 5-a
Autoevaluarea

Art. 20. — (1) Pentru scopurile art. 6 alin. (1) lit. d), instituțiile
de credit trebuie să realizeze o autoevaluare a stadiului de
conformitate cu standardele și cerințele minime impuse de
Banca Națională a României în vederea utilizării abordării
avansate de evaluare în contextul riscului operațional.
(2) Autoevaluarea trebuie să înceapă cu o evaluare globală,
dintr-o perspectivă consolidată, a modului în care diversele
modele se îmbină și se armonizează în cadrul instituției sau al
grupului, evaluare globală ce trebuie să acopere gradul de
adecvare a structurii organizaționale în ceea ce privește cadrul
de administrare a activității, gradul de adecvare a resurselor
alocate sistemului de cuantificare a riscului operațional,
comparabilitatea în cadrul grupului cu privire la date și
metodologie și coerența și consecvența în organizarea IT.
(3) Autoevaluarea trebuie să acopere toate aspectele
sistemului de cuantificare a riscului operațional: metodologie,
calitate a datelor, proceduri cantitative și calitative de validare,
cadru de administrare a activității și mediu tehnologic.
(4) După caz, instituțiile de credit trebuie să stabilească un
plan de acțiune în vederea remedierii omisiunilor și deficiențelor
identificate, precum și o planificare pentru obținerea
conformității; omisiunile și deficiențele identificate nu trebuie să
fie semnificative.
Art. 21. — În cadrul documentului în care este descris
procesul de autoevaluare și în care sunt cuprinse concluziile
acestuia trebuie prezentate dovezi ale îndeplinirii art. 19 alin. (2)

7

din Regulamentul BNR—CNVM nr. 24/29/2006, prin raportare la
prevederile art. 27 alin. (2)—(5), începând cu cel puțin un an
înainte de data la care cererea de aprobarea a utilizării abordării
avansate de evaluare este transmisă Băncii Naționale a
României.
Art. 22. — Autoevaluarea poate fi realizată de personalul
unei funcții independente de evaluare a riscului, cu sprijinul, în
cazul în care este necesar, al auditorilor interni.
Art. 23. — (1) Anterior depunerii cererii de aprobare a utilizării
abordării avansate de evaluare, respectiv în etapa de dezvoltare
a modelului, instituțiile de credit trebuie să deruleze un program
complet de validare internă, iar procesele de validare internă și
rezultatele validării trebuie supuse unei examinări independente.
(2) Instituțiile de credit trebuie să realizeze periodic o
autoevaluare a stadiului de conformitate cu standardele și
cerințele minime impuse de Banca Națională a României în
vederea utilizării abordării avansate de evaluare.
SECȚIUNEA a 6-a
Alte aspecte privind cererea de aprobare

Art. 24. — (1) Cererea de aprobare trebuie redactată în limba
română.
(2) Documentația ce însoțește cererea de aprobare trebuie
întocmită într-o limbă sau în mai multe limbi stabilită/stabilite de
comun acord de către Banca Națională a României, autoritățile
competente din statele gazdă și instituția de credit. Pentru
documentele redactate într-o limbă străină se va prezenta și
traducerea legalizată a acestora. Pentru documentele redactate
într-o limbă străină de circulație internațională, Banca Națională
a României poate excepta, de la caz la caz, aplicarea cerinței
privind traducerea legalizată.
Art. 25. — (1) Atât în contextul cererii inițiale, cât și ulterior,
instituția de credit trebuie să pună la dispoziția Băncii Naționale
a României orice informații mai detaliate, inclusiv documentele
rezultate în contextul art. 10, ca și toată documentația internă, la
solicitarea acesteia din urmă.
(2) În cazul în care o instituție de credit apreciază că dispune
de documente interne suplimentare celor menționate în
prezentul capitol, relevante pentru obținerea aprobării, aceasta
trebuie să transmită Băncii Naționale a României lista
documentelor respective, odată cu cererea de aprobare.
Art. 26. — (1) În cazul în care o instituție de credit nu
furnizează Băncii Naționale a României o parte din
documentația solicitată în baza art. 6 sau documentația și/sau
cererea de aprobare transmise acesteia nu îndeplinesc cerințele
prevăzute în prezentul capitol, Banca Națională a României
consideră solicitarea instituției de credit ca incompletă.
(2) Banca Națională a României și, după caz, autoritățile
competente implicate realizează o evaluare preliminară a întregii
solicitări, respectiv a cererii de aprobare și a documentației
însoțitoare, imediat după primire. Banca Națională a României
notifică instituția de credit cu privire la caracterul complet al
solicitării.
(3) În cazul cererilor de aprobare formulate în condițiile
prevăzute la art. 182 alin. (1) sau la art. 193 alin. (1) din
Ordonanța de urgență a Guvernului nr. 99/2006, aprobată cu
modificări și completări prin Legea 227/2007, cu modificările și

8

MONITORUL OFICIAL AL ROMÂNIEI, PARTEA I, Nr. 911/24.XII.2009

completările ulterioare, și în condițiile în care Banca Națională a
României este autoritatea responsabilă cu supravegherea pe
bază consolidată, perioada de 6 luni stabilită la art. 182 alin. (3),
respectiv la art. 193 alin. (3) din ordonanța menționată începe să
curgă de la data primirii de către Banca Națională a României a
unei solicitări — respectiv, cerere de aprobare și documentație
însoțitoare — complete din perspectiva prezentului regulament.
(4) În situația prevăzută la alin. (3), Banca Națională a
României confirmă începerea curgerii termenului de 6 luni.
CAPITOLUL III
Standarde de utilizare a abordării avansate de evaluare
în aplicarea și în completarea dispozițiilor secțiunii a 4-a
din cap. II al Regulamentului BNR—CNVM nr. 24/29/2006
SECȚIUNEA 1
Standarde calitative

Art. 27. — (1) Pentru îndeplinirea testului de utilizare
prevăzut la art. 19 alin. (2) din Regulamentul BNR—CNVM
nr. 24/29/2006, o instituție de credit trebuie să ia în considerare
cel puțin principiile generale prevăzute de alin. (2)—(5).
(2) Scopul și utilizarea abordării avansate de evaluare nu
trebuie să fie limitate la determinarea cerinței de capital
reglementate.
(3) Abordarea avansată de evaluare trebuie să evolueze pe
măsură ce instituția de credit dobândește experiență în soluțiile
și tehnicile de administrare a riscului operațional.
(4) Abordarea avansată de evaluare trebuie să sprijine și să
îmbunătățească administrarea riscului operațional în cadrul
instituției de credit.
(5) Utilizarea abordării avansate de evaluare trebuie să
furnizeze instituției de credit beneficii în administrarea și
controlul riscului operațional.
(6) Instituțiile de credit trebuie să poată demonstra Băncii
Naționale a României modul și gradul de îndeplinire a testului de
utilizare la toate nivelurile organizaționale, prin prezentarea de
dovezi convingătoare.
(7) Instituțiile de credit trebuie să îndeplinească prevederile
art. 19 alin. (2) din Regulamentul BNR—CNVM nr. 24/29/2006
pe bază continuă, inclusiv pe o perioadă de cel puțin un an
înainte de data la care cererea de aprobarea a utilizării abordării
avansate de evaluare este transmisă Băncii Naționale a
României.
Art. 28. — (1) Pentru un cadru de administrare a activității
solid, procesul de luare a deciziilor aferente administrării riscului
operațional trebuie formalizat în mod clar în cadrul fiecărei
instituții de credit, în ceea ce privește ierarhia și nivelul de
responsabilitate.
(2) Structura de conducere a unei instituții de credit trebuie
să aibă o înțelegere generală a sistemelor de cuantificare a
riscului operațional și o înțelegere detaliată a rapoartelor de
management aferente care i-au fost predate, precum și a
modului în care riscul operațional are impact asupra instituției
de credit.
(3) Fără a aduce atingere prevederilor alin. (4), în vederea
îmbunătățirii înțelegerii sistemului de cuantificare a riscului
operațional de către membrii organelor cu funcție de

supraveghere și a îmbunătățirii eficienței, organele cu funcție de
supraveghere pot, acolo unde este adecvat, să stabilească
comitete care să le asiste cu privire la anumite aspecte ale
cadrului aferent abordării avansate de evaluare; organele cu
funcție de conducere, la rândul lor, pot delega anumite atribuții.
(4) Organele cu funcție de supraveghere poartă răspunderea
finală pentru cadrul aferent abordării avansate de evaluare
utilizat de către instituția de credit și trebuie să aibă o cunoaștere
și o conștientizare generale ale cadrului; organele cu funcție de
conducere poartă responsabilitatea dezvoltării și implementării
cadrului și, de asemenea, trebuie să aibă o cunoaștere și o
conștientizare generale ale acestuia.
Art. 29. — Structura de conducere este responsabilă de
aprobarea tuturor aspectelor semnificative ale cadrului de
ansamblu aferent riscului operațional, printre care se regăsesc
următoarele:
a) activitățile direcționate către identificarea, evaluarea și/sau
cuantificarea, monitorizarea, controlul și diminuarea riscului
operațional;
b) politicile și strategiile de administrare proactivă a riscului
operațional;
c) structura organizațională a funcțiilor de control; și
d) stabilirea nivelurilor de risc acceptabil.
Art. 30. — (1) Structura de conducere este responsabilă
pentru luarea de decizii formale cu privire la implementarea
abordării avansate de evaluare.
(2) Pentru scopurile alin. (1) se includ aprobarea de
ansamblu a proiectului, specificarea obiectivelor și desemnarea
structurilor organizaționale responsabile cu implementarea; o
planificare în timp a etapelor necesare și o estimare a costurilor
și beneficiilor aferente trebuie furnizate odată cu aprobarea
proiectului.
Art. 31. — În vederea exercitării de către organele cu funcție
de supraveghere a supravegherii efective, organele cu funcție
de conducere trebuie să notifice organele cu funcție de
supraveghere sau un comitet desemnat al acestora din urmă cu
privire la modificările sau excepțiile semnificative de la politicile
stabilite, care vor avea impact semnificativ asupra proceselor
de administrare și a sistemelor de cuantificare ale riscului
operațional ale instituției de credit.
Art. 32. — (1) Atât organele cu funcție de supraveghere, cât
și organele cu funcție de conducere trebuie să se implice, pe
bază continuă, în supravegherea procedurilor de control și a
sistemelor de cuantificare adoptate de funcția de administrare a
riscului operațional, pentru a asigura că acestea sunt adecvate
și că procesele și sistemele de administrare și cuantificare ale
riscului operațional în ansamblu rămân eficace în timp.
(2) Pentru obiectivul indicat la alin. (1), organele cu funcție de
supraveghere trebuie să se implice, pe bază continuă, în
supravegherea procedurilor de control ale auditului intern.
Art. 33. — Organele cu funcție de conducere trebuie să
asigure că următoarele sarcini sunt îndeplinite:
a) asigurarea solidității proceselor de administrare a riscului
operațional;
b) informarea organelor cu funcție de supraveghere — sau a
unui comitet desemnat al acestora — asupra modificărilor
semnificative sau excepțiilor de la politicile stabilite, care vor
avea impact semnificativ asupra operațiunilor și profilului de risc
operațional ale instituției de credit;

MONITORUL OFICIAL AL ROMÂNIEI, PARTEA I, Nr. 911/24.XII.2009
c) identificarea și evaluarea principalilor determinanți ai
riscului, pe baza informațiilor furnizate de către funcția de
administrare a riscului operațional;
d) stabilirea atribuțiilor funcției de administrare a riscului
operațional și evaluarea adecvării abilităților și competențelor
profesionale ale personalului aferent acesteia;
e) monitorizarea și administrarea tuturor surselor de
potențiale conflicte de interese;
f) stabilirea de canale de comunicație eficace în vederea
asigurării familiarizării întregului personal cu procedurile și
politicile relevante;
g) definirea conținutului raportărilor către organele cu funcție
de supraveghere sau către diferite structuri desemnate ale
acestora;
h) examinarea de rapoarte de audit intern cu privire la
sistemele și procesele de cuantificare și administrare ale riscului
operațional; și
i) evaluarea în mod adecvat, anterior introducerii, a riscului
operațional inerent ariilor noi — produse, activități, procese și
sisteme — și identificarea riscurilor legate de dezvoltarea unui
produs nou și alte modificări semnificative în vederea asigurării
că profilurile de risc ale liniilor de produs sunt actualizate cu
regularitate.
Art. 34. — (1) Raportarea aferentă riscului operațional trebuie
să constituie o parte esențială a sistemului de raportare internă
și trebuie să sprijine administrarea proactivă a riscului
operațional.
(2) Organele cu funcție de conducere trebuie să asigure
adecvarea continuă a cadrului de raportare.
Art. 35. — Destinatarii raportării aferente riscului operațional
trebuie să fie organele cu funcție de supraveghere, organele cu
funcție de conducere, auditul intern, comitetele care asistă
organele cu funcție de supraveghere și, dacă este cazul,
funcțiile interne responsabile cu identificarea, evaluarea,
monitorizarea și diminuarea/controlul riscului operațional, funcții
interne ce pot include, spre exemplu, funcții operative, funcții
centralizate — cum ar fi funcția IT sau funcția contabilă — și
funcții de risc.
Art. 36. — (1) Frecvența și conținutul raportării trebuie
aprobate în mod formal de structura de conducere.
(2) Frecvența, conținutul și formatul raportării trebuie să
depindă de destinatar și de modul în care informațiile vor fi
utilizate; informațiile furnizate trebuie să fie suficient de clare și
exacte pentru ca destinatarii acestora să le interpreteze corect,
în special în ceea ce privește rezultatele generate de model.
(3) Sfera de cuprindere a informațiilor incluse în raportarea
internă poate varia în funcție de natura, dimensiunea și gradul
de complexitate ale activității, ca și ale instituției de credit, cu
respectarea regulii generale potrivit căreia cu cât o activitate
prezintă un risc mai ridicat, cu atât informațiile furnizate trebuie
să fie mai detaliate; frecvența și formatul raportării interne
trebuie să fie corespunzătoare nivelului de risc.
Art. 37. — (1) Instituția de credit este responsabilă de
proiectarea cadrului de raportare.
(2) Raportarea poate include:
a) estimări ale capitalului reglementat și ale celui economic;
b) practici, proceduri și politici de administrare noi sau
îmbunătățite;

9

c) strategii de transfer al riscului și de diminuare a acestuia;
d) expunerea la riscul operațional;
e) istoricul de pierderi interne și, în cazul în care prezintă
relevanță, istoricul de pierderi externe;
f) identificarea și evaluarea ariilor de vulnerabilitate; și
g) îmbunătățirea calității sistemelor și proceselor de
cuantificare și administrare ale riscului operațional.
Art. 38. — (1) Funcția de administrare a riscului operațional
trebuie să conceapă, să dezvolte, să implementeze și să
execute procesele și sistemele de administrare și cuantificare
ale riscului operațional.
(2) Funcția de administrare a riscului operațional trebuie să
asigure cu regularitate că procesele de cuantificare și sistemele
de administrare a riscului operațional, precum și toate
componentele acestora funcționează conform planificărilor.
(3) Funcția de administrare a riscului operațional trebuie să
dispună de suficiente resurse și competențe în metodele de
cuantificare și administrare ale riscului operațional și trebuie să
cunoască procesele instituției.
Art. 39. — Funcția de administrare a riscului operațional
trebuie să asigure că următoarele atribuții și arii, printre altele,
sunt îndeplinite sau acoperite pe bază continuă:
a) procesele relaționate cu definirea, formalizarea și
colectarea celor 4 elemente ale abordării avansate de evaluare;
b) metodologia de cuantificare;
c) sistemele de monitorizare și raportare;
d) verificarea îndeplinirii standardelor și cerințelor minime
impuse de Banca Națională a României în vederea utilizării
abordării avansate de evaluare și, îndeosebi, a testului de
utilizare;
e) procesele de cuantificare a riscului operațional și de
alocare, incluzând calculul oricăror ajustări (pierdere așteptată,
dependență, asigurare), în cazul în care se dispune de date
suficiente — testare ex-post (backtesting) și analiză tip referință
(benchmarking) și metodologia pentru cheile de alocare.
Art. 40. — (1) Ori de câte ori este posibil, personalul
responsabil cu validarea internă a sistemelor de cuantificare și
a proceselor de administrare nu trebuie să fie același cu
personalul responsabil cu proiectarea acestora.
(2) Rolul de validare a proceselor de administrare și a
sistemelor de cuantificare aferente abordării avansate de
evaluare poate fi îndeplinit de către aceeași funcție cu cea
implicată în proiectarea, dezvoltarea și implementarea cadrului
aferent riscului operațional doar în mod excepțional și/sau
temporar.
(3) Orice lipsă potențială de obiectivitate trebuie compensată
printr-o examinare independentă în conformitate cu art. 69
alin. (1) lit. e).
(4) Instituțiile de credit trebuie să treacă la un proces de
validare internă independent imediat ce este posibil.
Art. 41. — În cazul general al instituțiilor de credit care dispun
de o unitate centrală pentru riscul operațional și de personal
alocat riscului operațional în entitățile locale, instituțiile de credit
trebuie să asigure faptul că acesta din urmă respectă
instrucțiunile stabilite de către unitatea centrală pentru riscul
operațional; responsabilitățile și liniile de raportare trebuie
stabilite în mod clar.

10

MONITORUL OFICIAL AL ROMÂNIEI, PARTEA I, Nr. 911/24.XII.2009

Art. 42. — (1) Auditul intern trebuie să dezvolte un program
pentru examinarea cadrului aferent riscului operațional, care să
acopere toate activitățile semnificative — inclusiv activitățile
externalizate — ce expun instituția de credit la risc operațional
semnificativ.
(2) Examinarea cadrului de administrare a riscului
operațional de către auditul intern trebuie să aibă ca rol principal
asigurarea eficacității proceselor de administrare și a sistemelor
de cuantificare a riscului operațional ale instituției de credit și a
activității desfășurate de funcția de administrare a riscului
operațional, precum și verificarea conformității cu standardele
și cerințele minime impuse de Banca Națională a României în
vederea utilizării abordării avansate de evaluare.
(3) Auditul intern trebuie să furnizeze o evaluare a gradului
de adecvare în ansamblu a cadrului aferent riscului operațional,
precum și a funcției de administrare a riscului operațional;
auditul intern trebuie să desfășoare examinări proprii în vederea
evaluării gradului real de independență al funcției de
administrare a riscului operațional.
(4) Programul la care se face referire la alin. (1) trebuie
actualizat cu regularitate în ceea ce privește dezvoltarea de
procese interne pentru identificarea, evaluarea, monitorizarea
și controlul/diminuarea riscului operațional și implementarea de
produse, procese și sisteme noi care expun instituția de credit la
risc operațional semnificativ.
Art. 43. — (1) Este permisă o colaborare limitată între funcția
de audit intern și funcția de administrare a riscului operațional,
în special în cazul unor procese și activități relaționate cu riscul
operațional în care auditul intern dispune de experiență bogată
și abilități și competențe bine dezvoltate, precum analiza
proceselor, colectările de date privind pierderile, evaluările
riscului și controlului.
(2) Colaborarea cu funcția de administrare a riscului
operațional permisă în conformitate cu alin. (1) nu trebuie să
afecteze independența auditului intern; indiferent de
recomandările sau informațiile furnizate de auditul intern,
proiectarea, implementarea și actualizarea cadrului aferent
riscului operațional rămân responsabilitatea exclusivă a funcției
de administrare a riscului operațional, iar funcția de audit intern
nu trebuie să fie implicată în activitățile curente legate de riscul
operațional.
Art. 44. — Activitatea auditului intern trebuie să acopere
aspecte precum adecvarea infrastructurii IT, a colectărilor de
date și a mentenanței datelor; trebuie derulate teste special
pentru verificarea procesului de introducere de date.
Art. 45. — Personalul dedicat funcției de audit intern trebuie
să posede abilitățile, competențele și experiența necesare și
trebuie, în mod deosebit, să fie familiarizat cu strategia și
procesele de identificare, evaluare, monitorizare și
control/diminuare ale riscului operațional ale instituției de credit.

SECȚIUNEA a 2-a
Standarde cantitative
SUBSECȚIUNEA 1
Aspecte generale

Art. 46. — (1) Modelul aferent abordării avansate de evaluare
trebuie aplicat în mod consecvent claselor de risc operațional
comparabile ale instituției de credit.
(2) Datele de intrare și modul în care acestea sunt tratate
trebuie să fie transparente și ușor de verificat.
(3) Modelul trebuie să fie robust, în sensul includerii tuturor
determinanților semnificativi ai profilului de risc operațional al
instituției de credit, și trebuie să prezinte senzitivitate la
modificările semnificative în profilul de risc operațional al
instituției de credit.
Art. 47. — (1) Modelul trebuie formalizat în detaliu, iar
documentația aferentă trebuie să fie oportună și actualizată;
documentația internă a instituției de credit trebuie îndeosebi să
specifice în detaliu modul în care cele 4 elemente ale abordării
avansate de evaluare sunt combinate și/sau ponderate și să
includă o descriere a procesului de modelare care să ilustreze
utilizarea celor 4 elemente.
(2) Documentația internă privind aspectele cantitative ale
abordării avansate de evaluare a unei instituții de credit trebuie
să cuprindă aspectele prevăzute în anexă.
Art. 48. — (1) Instituțiile de credit trebuie să adopte metode
și proceduri adecvate pentru a garanta consecvența, coerența
și calitatea etapelor de introducere de date, execuție și obținere
de rezultate ale modelului.
(2) Instituțiile de credit trebuie să depună eforturi pentru
identificarea claselor de risc operațional în cadrul cărora valorile
pierderilor sunt distribuite identic și independent.
(3) Ca alternativă la dispozițiile alin. (2), în baza justificării,
instituțiile de credit își pot ajusta datele în funcție de
determinanții cunoscuți, în vederea simplificării procesului de
modelare.
(4) Execuția modelelor pentru generarea cerințelor de capital
reglementate pentru riscul operațional trebuie să fie sprijinită de
un proces coerent și transparent.
(5) În vederea stabilirii unei cerințe de capital de ansamblu
pentru riscul operațional credibile și justificabile, modelul trebuie
construit astfel încât să se asigure producerea de rezultate cât
mai stabile posibil; instituțiile de credit trebuie să fie capabile să
evalueze acuratețea cerințelor de capital pentru riscul
operațional.
Art. 49. — (1) Pentru a genera o cuantificare a riscului
operațional la un standard de rigurozitate comparabil cu un nivel
de încredere de 99,9%, în situațiile în care realizarea unui calcul
direct la nivelul de încredere de 99,9% afectează fiabilitatea și
stabilitatea cuantificării riscului operațional, în vederea obținerii
unei cuantificări mai stabile și mai fiabile, o instituție de credit
poate calcula o cuantificare inițială la un nivel de încredere mai
redus, pe care apoi să o transpună printr-o tehnică de ajustare
de tip scaling la nivelul de încredere de 99,9% utilizând metode
adecvate.
(2) În cazul în care se utilizează o tehnică de ajustare de tip
scaling, instituțiile de credit trebuie să poată demonstra

MONITORUL OFICIAL AL ROMÂNIEI, PARTEA I, Nr. 911/24.XII.2009
soliditatea, adecvarea și fiabilitatea tehnicii de ajustare de tip
scaling și analiza acuratețea de ansamblu a mecanismului de
ajustare de tip scaling.
(3) Instituția de credit trebuie să demonstreze că metoda de
ajustare de tip scaling conduce la un rezultat plauzibil și fiabil;
nivelul de încredere folosit nu trebuie interpretat în mod
obligatoriu ca o demarcație între extremitate și restul distribuției.
(4) Nivelul de încredere la care poate fi calculată
cuantificarea inițială a riscului operațional trebuie să fie localizat
în extremitatea dreaptă a distribuției pierderilor și trebuie să fie
adecvat.
Art. 50. — (1) Pentru a demonstra că pierderile așteptate
sunt reflectate în mod adecvat în practicile interne pentru
scopurile art. 20 alin. (1) din Regulamentul BNR — CNVM
nr. 24/29/2006, o instituție de credit trebuie să respecte
principiile generale prevăzute la alin. (2)—(6).
(2) Modul în care instituția de credit estimează pierderile
așteptate trebuie să fie consecvent cu modul în care cerința de
capital, însumare a pierderilor așteptate și a pierderilor
neașteptate, este calculată prin utilizarea modelului aferent
abordării avansate de evaluare, pentru care a fost obținută
aprobare.
(3) Acoperirile pentru pierderile așteptate trebuie să fie
substitute clare de capital sau elemente care sunt, într-un alt
mod, disponibile pentru a acoperi pierderile așteptate cu un nivel
ridicat de certitudine pe un orizont de timp de un an.
(4) În cazul în care acoperirea nu constă în capital deținut
sau provizioane constituite în acest scop, aceasta este
disponibilă doar pentru acele operațiuni cu pierderi cu natură de
rutină, ce au un grad ridicat de previzibilitate și sunt rezonabil de
stabile.
(5) Acoperirea maximă trebuie să fie mai mică decât
pierderea așteptată calculată pe baza distribuției complete a
pierderilor prin utilizarea modelului aferent abordării avansate
de evaluare pentru care a fost obținută aprobare.
(6) Rezervele special constituite pentru pierderile cu impact
negativ major din riscul operațional nu reprezintă acoperire
acceptabilă pentru pierderile așteptate.
(7) Instituțiile de credit trebuie să formalizeze cu claritate
modul în care pierderile așteptate sunt cuantificate și reflectate
în practicile lor interne, inclusiv modul în care oricare acoperiri
pentru pierderile așteptate îndeplinesc principiile generale
prevăzute la alin. (3)—(6).
(8) Instituțiile de credit trebuie să justifice alegerea modului
de estimare a pierderilor așteptate folosit, având în vedere
natura distribuțiilor ce caracterizează riscul operațional.
(9) În cazul indicat la alin. (4), instituțiile de credit trebuie să
poată demonstra că procesul de estimare este aplicat în mod
coerent și este consecvent în timp.
Art. 51. — Instituțiile de credit care examinează și recunosc
corelații în modelele aferente abordării avansate de evaluare
pentru scopurile art. 20 alin. (5) din Regulamentul BNR —
CNVM nr. 24/29/2006 trebuie să îndeplinească următoarele
cerințe:
a) fiecare estimare de risc operațional trebuie construită pe
baza unui set de evenimente de pierdere și valori ale pierderilor
(reale sau construite) care sunt în cea mai ridicată măsură
posibil independente;

11

b) dependențele dintre evenimentele cu frecvență redusă și
impact negativ major, situate la extremitatea distribuției, de
obicei principalii determinanți ai estimărilor de risc operațional,
trebuie studiate cu deosebită atenție;
c) dată fiind natura diferită a evenimentelor situate în
extremitatea distribuției și a celor situate în restul distribuției,
trebuie avută în vedere posibila necesitate a utilizării unor
instrumente calitative și cantitative diferite pentru determinarea
și estimarea impactului structurilor efective de dependență
asupra cerinței de capital;
d) în cazul dependențelor dintre evenimentele situate în
extremitatea distribuției pentru care este dificilă sau puțin
pertinentă aplicarea validării cu tehnici cantitative dezvoltate
pentru corelațiile dintre evenimentele cu frecvență ridicată și
impact redus, soliditatea ipotezelor aferente dependențelor care
au impact semnificativ asupra cuantificării de ansamblu aferente
abordării avansate de evaluare trebuie demonstrată, cel puțin,
prin tehnici calitative de validare și, unde este posibil, tehnici
cantitative și/sau o formă de analiză prin simulare de criză
(stress-test analysis);
e) dependențele trebuie, în cea mai mare măsură posibilă,
identificate și tratate direct în informațiile de introdus; procedurile
de minimizare a impactului unor astfel de dependențe trebuie
aplicate și formalizate cât mai clar posibil;
f) în cadrul documentației aferente modelului trebuie
identificate și justificate ipotezele aferente corelațiilor și trebuie
inclusă evaluarea senzitivității modelului la aceste ipoteze.
Art. 52. — Instituțiile de credit care nu examinează corelații
în cadrul modelelor aferente abordării avansate de evaluare
trebuie să calculeze cerința de capital de ansamblu ca sumă a
cuantificărilor de risc operațional individuale rezultând din
estimări de risc operațional diferite.
Art. 53. — (1) Instituțiile de credit trebuie să stabilească
modul în care cele 4 elemente esențiale la care se face referire
la art. 20 alin. (3) din Regulamentul BNR — CNVM
nr. 24/29/2006 sunt ponderate și combinate.
(2) Procesele de evaluare a disponibilității celor 4 elemente
trebuie să fie consecvente cadrului general de administrare a
riscului al instituției de credit.
SUBSECȚIUNEA a 2-a
Colectarea datelor și utilizarea celor 4 elemente esențiale

Art. 54. — (1) Instituțiile de credit trebuie să asigure calitatea
datelor.
(2) Instituțiile de credit trebuie să lucreze pe bază continuă
pentru a asigura o calitate a datelor de care dispun suficient de
ridicată pentru sprijinirea proceselor de administrare a riscului
operațional și calculului cerințelor de capital.
(3) Instituțiile de credit trebuie să stabilească standarde
proprii pentru asigurarea calității datelor, standarde pe care
trebuie să urmărească să le dezvolte și să le îmbunătățească în
timp.
(4) Instituțiile de credit trebuie să poată demonstra că
respectă standarde ridicate în ceea ce privește integralitatea,
adecvarea și acuratețea datelor colectate peste pragurile
stabilite.

12

MONITORUL OFICIAL AL ROMÂNIEI, PARTEA I, Nr. 911/24.XII.2009

(5) Instituțiile de credit trebuie să stabilească o politică
explicită privind datele relaționate cu riscul operațional, politică
ce ar putea face parte dintr-o politică generală privind datele.
(6) Instituțiile de credit trebuie să formalizeze fluxurile
operaționale, procedurile și sistemele legate de colectarea și
stocarea datelor.
Art. 55. — (1) Instituțiile de credit trebuie să dispună de
politici privind toleranța față de orice date lipsă din cadrul datelor
lor interne; instituțiile de credit trebuie să poată justifica integral
abordările proprii privind ajustarea valorilor.
(2) Instituțiile de credit care utilizează date calitative trebuie
să poată furniza Băncii Naționale a României dovezi care să
ateste faptul că sunt suficient de abilitate în utilizarea de date
calitative, că au întreprins toate demersurile posibile pentru
eliminarea distorsiunilor (biases), că datele calitative sunt
relevante pentru variabile de risc stabilite exact și pentru
obiectivele de risc proiectate.
Art. 56. — (1) Instituțiile de credit trebuie să dispună de
sisteme IT care să asigure următoarele:
a) disponibilitate și mentenanță adecvată ale tuturor bazelor
de date relevante;
b) capacitate de modelare și calcul adecvată; și
c) controale adecvate asupra procesului de colectare de
date.
(2) Sistemele IT ale instituțiilor de credit la care se face
referire la alin. (1) trebuie incluse în planurile generale pentru
situații neprevăzute, pentru a garanta recuperarea informațiilor;
controalele implementate trebuie să prevină accesul
persoanelor neautorizate și să asigure integritatea datelor.
(3) Instituțiile de credit trebuie să întocmească un plan global
cu toate punctele slabe ale datelor și sistemelor IT descoperite
în timpul procesului de examinare și validare internă; instituțiile
de credit trebuie să precizeze modul în care intenționează să
corecteze sau să reducă punctele slabe.
Art. 57. — (1) O funcție independentă trebuie să realizeze
verificări minime pentru a asigura integralitatea datelor interne și
relevanța datelor externe.
(2) Pentru a asigura calitatea datelor, examinarea
independentă realizată de către instituțiile de credit trebuie să
cuprindă cel puțin următoarele:
a) o examinare periodică a controalelor;
b) o examinare a sistemelor prin care instituțiile de credit
asigură îndeplinirea standardelor de calitate a datelor.
(3) Instituțiile de credit trebuie să realizeze verificări ale
coerenței, care să includă trasabilitatea surselor de date;
discrepanțele trebuie investigate.
Art. 58. — (1) Fără a aduce atingere prevederilor art. 21
alin. (1) din Regulamentul BNR — CNVM nr. 24/29/2006,
instituțiile de credit trebuie să ia în considerare faptul că o clasă
de risc operațional caracterizată prin evenimente cu frecvență
redusă poate necesita o perioadă de observare istorică mai
mare de 5 ani în vederea colectării de date suficiente pentru a
genera cuantificări ale riscului operațional fiabile.
(2) Instituțiile de credit pot utiliza metode pentru a obține date
suficiente, care să reflecte profilul actual de risc operațional, cum
ar fi:
a) reducerea impactului celor mai vechi și puțin relevante
date interne prin tehnici de ponderare adecvate, prin utilizarea

de indicatori cantitativi sau factori calitativi care să reflecte
schimbările intervenite în mediul intern/extern al instituției de
credit;
b) suplimentarea datelor interne aferente celor mai recenți
ani cu date externe aferente acelorași ani, provenind de la
instituții/grupuri similare, ajustate în mod corespunzător;
c) construirea de date privind pierderi din riscul operațional
pentru anii trecuți prin intermediul datelor generate prin scenarii
sau prin ajustare de tip scaling retrogradă a observațiilor
interne/externe aferente celor mai recenți ani prin tehnici sau
indicatori adecvați.
(3) În cazul în care datele nu sunt suficiente, instituțiile de
credit trebuie să facă estimări de risc prudente.
Art. 59. — (1) Pentru scopul art. 21 alin. (4) din Regulamentul
BNR — CNVM nr. 24/29/2006, instituțiile de credit trebuie să
stabilească un tratament pentru pierderile din riscul operațional
legate de riscul de credit și să formalizeze acest tratament în
vederea evitării reducerii necorespunzătoare a cerinței de
capital totale.
(2) Pentru scopul art. 21 alin. (5) din Regulamentul BNR — CNVM
nr. 24/29/2006, instituțiile de credit trebuie să formalizeze
criteriile de identificare a pierderilor din riscul operațional care
sunt legate de riscul de piață; în cazul evenimentelor și/sau
pierderilor din riscul operațional legate de riscul de piață care
fac parte din aria de cuprindere a riscului operațional, valoarea
întreagă a pierderii înregistrate, incluzând partea de pierdere
datorată condițiilor de piață adverse, trebuie considerată ca
pierdere din riscul operațional.
Art. 60. — (1) Instituțiile de credit sunt responsabile pentru
stabilirea pragului pentru o clasă de risc operațional, în
conformitate cu art. 21 alin. (7) din Regulamentul BNR — CNVM
nr. 24/29/2006.
(2) În stabilirea pragului pentru o clasă de risc operațional
instituțiile de credit trebuie să dea dovadă de acuratețe, având
în vedere faptul că acesta poate influența rezultatele modelului
în mod considerabil, și pot întreprinde analize cost — beneficiu
ale colectării de date privind pierderile aflate sub prag, fără a
omite faptul că acesta este determinat de riscul și complexitatea
inerente clasei.
(3) Pragurile stabilite pentru clasele de risc operațional
trebuie să fie rezonabile, nu trebuie să conducă la excluderea de
date importante privind evenimentele de pierdere și nu trebuie
să afecteze credibilitatea și acuratețea cuantificărilor riscului
operațional.
(4) Instituțiile de credit trebuie să poată furniza Băncii
Naționale a României dovezi ale îndeplinirii prevederilor alin. (3).
(5) Instituțiile de credit trebuie să evite distorsiuni (biases)
posibile în estimarea de parametri ai modelului, luând în
considerare în mod explicit în cadrul modelului faptul că setul
de date pentru calcul este incomplet datorită prezenței
pragurilor.
Art. 61. — (1) O instituție de credit trebuie să dispună de o
politică de identificare a pierderilor sau evenimentelor
înregistrate în baza de date interne privind evenimentele de
pierdere care trebuie incluse în setul de date pentru calcul,
politică ce trebuie să asigure un tratament consecvent al datelor
privind pierderile în cadrul întregii instituții de credit.

MONITORUL OFICIAL AL ROMÂNIEI, PARTEA I, Nr. 911/24.XII.2009
(2) Instituțiile de credit trebuie să fie capabile să separe în
setul de date pentru calcul evenimentele din riscul operațional
relaționate cu polițele de asigurare și alte mecanisme de transfer
al riscului existente.
(3) Pentru scopul alin. (1), instituțiile de credit trebuie să
decidă cu privire la includerea evenimentelor cu pierdere
recuperată prompt în setul de date pentru calcul; în cazul
instituțiilor de credit care decid să nu includă evenimentele cu
pierdere recuperată prompt în setul de date pentru calcul, dacă
nu s-a produs decât o recuperare parțială, în setul de date
pentru calcul se va include valoarea netă de recuperări.
(4) Pierderile secvențiale trebuie incluse în setul de date
pentru calcul ca sume ale pierderilor succesive înregistrate în
perioade diferite.
(5) Pierderile cu efect multiplu trebuie incluse în setul de date
pentru calcul ca sume ale pierderilor asociate relaționate cu
același eveniment cauzal; instituțiile de credit trebuie să
formalizeze eventualele excepții și să le trateze în mod adecvat
pentru a preveni diminuarea nenecesară a cerințelor de capital.
(6) Evenimentele soldate cu câștiguri nu pot fi incluse în setul
de date pentru calcul în sensul diminuării nenecesare a cerinței
de capital.
(7) Instituțiile de credit trebuie să stabilească proceduri
pentru identificarea incidentelor sau evenimentelor nesoldate cu
pierderi în vederea unei conștientizări mai bune a profilului de
risc operațional al instituției de credit și a îmbunătățirii proceselor
de administrare a riscului operațional.
(8) Datele aferente evenimentelor cu pierdere recuperată
prompt și evenimentelor soldate cu câștiguri pot fi utilizate în
vederea unei conștientizări mai bune a profilului de risc
operațional al instituției de credit și a îmbunătățirii proceselor de
administrare a riscului operațional.
Art. 62. — Îndeosebi în situațiile în care instituțiile de credit
dispun de date interne limitate, precum cazul unor activități noi,
acestea pot utiliza ca date externe pentru determinarea
capitalului pentru riscul operațional informații obținute de la
consorții care colectează date privind pierderile aflate peste
praguri joase, apropiate de cele stabilite pe plan intern de către
instituțiile participante, către care instituțiile participante au
furnizat date clasificate omogen și care cuprind informații
complete și fiabile.
Art. 63. — (1) În cazul în care datele externe provenind de la
consorții conforme cu cerințele stabilite în acest sens la art. 62
sunt insuficiente pentru obținerea de informații privind
evenimentele cu impact negativ major situate la extremitatea
distribuției, în special privind cauzele acestora, instituțiile de
credit pot recurge la surse publice pentru obținerea de informații
suplimentare folositoare.
(2) O instituție de credit care folosește numai date din surse
publice trebuie să manifeste prudență deosebită pentru a
asigura că acestea sunt adecvate, nedistorsionate (unbiased)
și relevante pentru activitățile și profilul de risc operațional ale
instituției.
Art. 64. — Diferențele în dimensiunile instituțiilor sau alți
factori individuali trebuie luate în considerare la includerea de
date externe în sistemul de cuantificare, de exemplu prin
formularea de ipoteze cu privire la care evenimente de pierdere

13

externe sunt relevante și la măsura în care datele trebuie
ajustate printr-o tehnică de tip scaling sau în vreun alt mod.
Art. 65. — (1) Instituțiile de credit pot utiliza analize de
scenarii și pentru alte scopuri decât cel prevăzut de art. 23
alin. (1) din Regulamentul BNR—CNVM nr. 24/29/2006, precum
furnizarea de informații asupra expunerii de ansamblu a
instituției de credit la riscul operațional.
(2) Pentru a genera date verosimile și fiabile, instituțiile de
credit trebuie să asigure un grad ridicat de repetabilitate a
procesului de generare de date din scenarii, prin pregătire
riguroasă și aplicare consecventă a rezultatelor cantitative și
calitative.
(3) Instituțiile de credit trebuie să asigure că procesul prin
care scenariile sunt stabilite este menit să minimizeze în cea
mai mare măsură posibilă subiectivitatea și distorsiunile
(biases), în acest sens fiind necesară îndeplinirea îndeosebi a
următoarelor cerințe:
a) ipotezele folosite în scenarii trebuie să se bazeze cât mai
mult posibil pe dovezi empirice; în construirea scenariului trebuie
utilizate date interne și externe disponibile relevante;
b) la alegerea numărului de scenarii de aplicat, instituțiile de
credit trebuie să poată explica raționamentul care stă la baza
stabilirii nivelului la care scenariile sunt analizate și/sau unităților
în care acestea sunt analizate;
c) ipotezele pentru generarea de analize de scenarii și
procesul prin care scenariul este construit trebuie formalizate
riguros.
Art. 66. — (1) Factorii legați de mediul de afaceri și controlul
intern trebuie, prin natura lor, să fie anticipativi (forward-looking)
și în concordanță strânsă cu calitatea mediului de control intern
și de operare al instituției de credit, trebuie să reflecte sursele
potențiale de risc operațional și trebuie să furnizeze informații
cu privire la modul în care riscul este diminuat sau amplificat de
mediul intern și/sau extern și trebuie surprinși în mod adecvat în
sistemul de cuantificare a riscului operațional.
(2) Instituțiile de credit trebuie să formalizeze unde în cadrul
sistemului de cuantificare a riscului operațional folosesc
indicatori legați de mediul de afaceri și controlul intern, precum
și raționamentul aferent.
(3) Sistemul de cuantificare a riscului al unei instituții de credit
trebuie să încorporeze cel puțin acei factori legați de mediul de
afaceri și controlul intern care au o influență semnificativă
asupra profilului de risc operațional al instituției de credit.
(4) Fără a aduce atingere alin. (3) și, implicit, art. 24 alin. (1)
din Regulamentul BNR—CNVM nr. 24/29/2006, dacă la
implementarea pentru prima dată a sistemului de cuantificare
nu este posibilă justificarea adecvării senzitivității estimărilor de
risc datorită lipsei de dovezi empirice cu privire la relația dintre
factorii legați de mediul de afaceri și controlul intern și expunerea
la riscul operațional, instituțiile de credit trebuie să justifice cel
puțin în mod calitativ adecvarea metodelor utilizate pentru
încorporarea factorilor în sistemul de cuantificare.
SECȚIUNEA a 3-a
Asigurarea la riscul operațional și alte mecanisme de transfer
al acestui risc

Art. 67. — (1) Instituțiile de credit pot recunoaște impactul
altor mecanisme de transfer al riscului dacă acestea sunt de o

14

MONITORUL OFICIAL AL ROMÂNIEI, PARTEA I, Nr. 911/24.XII.2009

calitate comparabilă cu cea a protecției prin asigurare conformă
cu art. 26 și 27 din Regulamentul BNR—CNVM nr. 24/29/2006,
respectiv dacă acestea îndeplinesc cerințe similare celor
aplicabile asigurării.
(2) Instituțiile de credit trebuie să monitorizeze uzul de
asigurare și alte mecanisme de transfer al riscului operațional,
respectiv eficacitatea protecției prin acestea, și să recalculeze
cerința de capital pentru riscul operațional dacă este cazul cu
ocazia unei modificări semnificative în natura asigurării sau a
protecției prin alte mecanisme de transfer al riscului.
(3) Instituțiile de credit trebuie să notifice în scris Banca
Națională a României cu privire la modificările substanțiale în
protecția prin asigurare sau alte mecanisme de transfer al
riscului operațional și, dacă este cazul, la implicațiile acestora
asupra cerinței de capital pentru riscul operațional.
(4) Activitățile externalizate nu trebuie considerate ca făcând
parte din alte mecanisme de transfer al riscului operațional
pentru scopurile art. 25 din Regulamentul BNR—CNVM
nr. 24/29/2006.
SECȚIUNEA a 4-a
Validarea internă a abordării avansate de evaluare
SUBSECȚIUNEA 1
Sfera de cuprindere a validării interne întreprinse
de instituțiile de credit

Art. 68. — (1) O instituție de credit trebuie să dispună de un
proces de validare internă.
(2) Procesul de validare internă trebuie să includă verificarea
fiabilității calculului cerinței de capital pentru riscul operațional,
precum și verificarea faptului că sistemul de cuantificare este
utilizat în procesele decizionale și în administrarea riscului
operațional.
Art. 69. — (1) O instituție de credit trebuie să respecte
următoarele principii generale de validare:
a) validarea internă este responsabilitatea instituției de credit;
instituția de credit trebuie să depună ăcel mai bun efort” pentru
a valida intern cadrul aferent abordării avansate de evaluare;
b) instituția de credit trebuie să stabilească o metodologie
clară pentru validarea internă; această metodologie trebuie să
fie adecvată instituției și cadrului aferent abordării avansate de
evaluare al acesteia și trebuie să fie formalizată în mod clar;
c) tehnicile de validare internă trebuie să fie proporționale și
să ia în considerare condițiile de operare și de piață în
schimbare;
d) validarea internă trebuie să cuprindă atât elemente
cantitative, cât și elemente calitative;
e) procesele de validare internă și rezultatele acesteia
trebuie să facă obiectul unei examinări independente pentru a
asigura că implementarea acestora este eficace; în cazul în care
validarea internă este realizată de către persoane sau unități
implicate în derularea sistemelor de cuantificare și a proceselor
de administrare ale riscului operațional, examinarea va trata în
mod expres obiectivitatea procesului și a rezultatelor acestuia.
(2) Instituțiile de credit trebuie să aibă în vedere faptul că nu
există o metodă de validare universală.

Art. 70. — Frecvența validării interne trebuie stabilită în
ultimă instanță în funcție de obiectul validării și importanța
acestuia în cadrul sistemelor de cuantificare sau al proceselor
de administrare ale riscului operațional ale instituției de credit.
Art. 71. — Instituțiile de credit trebuie să analizeze periodic
propriile metodologii de validare internă pentru a asigura că
acestea rămân adecvate; în particular, anumite secțiuni ale
sistemelor de cuantificare și ale proceselor de administrare ale
riscului operațional trebuie revalidate, cel puțin dacă există o
modificare semnificativă în profilul de risc operațional al instituției
și/sau în metodologia/ipotezele modelului ori în procesele de
administrare.
SUBSECȚIUNEA a 2-a
Validarea sistemelor de cuantificare a riscului operațional

Art. 72. — (1) Procesul de validare internă al instituțiilor de
credit trebuie să fie proporțional și să ia în considerare scopul
specific pentru care sistemele de cuantificare a riscului
operațional sunt utilizate.
(2) Instituțiile de credit trebuie să asigure că informațiile
introduse în sistemele de cuantificare a riscului operațional sunt
exacte și complete într-o măsură rezonabil de ridicată.
(3) O instituție de credit trebuie să adopte o abordare robustă
cu privire la validare și trebuie să poată explica și justifica propria
metodologie.
(4) Validarea internă a sistemelor de cuantificare a riscului a
unei instituții de credit trebuie să cuprindă atât elemente
cantitative, cât și elemente calitative și trebuie să fie formalizată
în mod clar; documentația aferentă trebuie să cuprindă un plan
detaliat al metodologiei de validare, incluzând frecvența, și
trebuie să evidențieze orice puncte slabe identificate.
Art. 73. — Instituțiile de credit trebuie să respecte
următoarele cerințe minime de validare în ariile relevante ale
sistemelor de cuantificare a riscului operațional:
a) instituțiile de credit trebuie să dispună de standarde clare
pentru introducerea de date în propriile modele, standarde pe
care trebuie să le respecte, în acest sens fiind avute în vedere
art. 54, art. 55 alin. (1), art. 56 și 57;
b) toate datele semnificative peste pragurile stabilite trebuie
validate pentru atestarea faptului că sunt complete, adecvate și
exacte; validarea trebuie să cuprindă toate tipurile de date: date
reale, date construite, numere generate prin analize de scenarii,
factori legați de mediile de afaceri și factori legați de controlul
intern; îndeosebi pentru datele construite, validarea trebuie să
ateste faptul că ipotezele sunt nedeplasate (unbiased) și că
rezultatele sunt verosimile;
c) instituțiile de credit trebuie să fie capabile să asigure
validitatea datelor de introdus în model pe bază continuă;
d) validarea modelului trebuie să asigure că relația dintre
datele de introdus și rezultatele modelului este stabilă și că
tehnicile aflate la baza modelului sunt transparente și intuitive;
modelul trebuie să fie logic: la îmbunătățirea controlului,
pierderea așteptată și/sau pierderea neașteptată ar trebui să se
micșoreze, iar, ca urmare, ceteris paribus, ar trebui să existe o
reducere aferentă a cerinței de capital reglementate;
e) instituțiile de credit trebuie să poată asigura validitatea
metodologiei modelului în etapa de dezvoltare și ulterior
modificărilor semnificative în metodologie/ipoteze și trebuie să

MONITORUL OFICIAL AL ROMÂNIEI, PARTEA I, Nr. 911/24.XII.2009
poată asigura validitatea rezultatelor modelului pe bază
continuă.
SUBSECȚIUNEA a 3-a
Validarea proceselor de administrare a riscului operațional

Art. 74. — Pentru a se asigura adecvarea cadrului de
administrare a riscului operațional în vederea îndeplinirii
scopurilor acestuia, ca și operarea cadrului conform așteptărilor
conducerii, instituțiile de credit trebuie, ca parte a procesului de
validare internă, să evalueze adecvarea proceselor de
administrare a riscului.
Art. 75. — (1) Validarea proceselor de administrare a riscului
operațional trebuie să reprezinte un exercițiu continuu.
(2) Instituțiile de credit trebuie să fie capabile să justifice
Băncii Naționale a României modul în care îndeplinesc cerința
prevăzută la alin. (1).
(3) Tehnicile de validare utilizate de instituțiile de credit
trebuie să includă verificarea următoarelor aspecte:
a) integralitatea documentației aferente administrării riscului
operațional;
b) respectarea procedurilor de raportare de informații către
conducere;
c) îndeplinirea de către datele privind pierderile colectate a
standardelor impuse privind datele;
d) derularea de acțiuni subsecvente în mod eficace și
oportun;
e) urmărirea procedurilor de examinare și actualizare a
cadrului de administrare a riscului operațional;
f) concordanța rapoartelor de conformitate/cuprinzând date
privind pierderile/cuprinzând indicatori-cheie ai riscului și a
estimărilor de risc cu rezultatele autoevaluărilor calitative.
CAPITOLUL IV
Metodologia de alocare a capitalului
Art. 76. — (1) În cazurile indicate la art. 18 alin. (1) din
Regulamentul BNR—CNVM nr. 24/29/2006, instituțiile de credit
trebuie să respecte prevederile alin. (2)—(6).
(2) Metodologia la care se face referire în cadrul art. 18
alin. (1) din Regulamentul BNR—CNVM nr. 24/29/2006 trebuie
să realizeze alocarea capitalului deținut la nivelul consolidat al
grupului pentru riscul operațional descendent către entitățile
juridice implicate în procesul de calcul la nivel consolidat aferent
abordării avansate de evaluare.
(3) Instituțiile de credit trebuie să dispună de metodologii
solide și raționale de alocare pe care să le implementeze în mod
consecvent, just și cu integritate.
(4) Instituțiile de credit trebuie să adopte mecanisme de
alocare care să reflecte în mod corect nivelul de risc operațional
al entităților juridice și în cadrul grupului, precum și contribuția
efectivă a acestora la cerința de capital determinată la nivel
consolidat.
(5) Instituțiile de credit trebuie să depună eforturi pentru
îmbunătățirea senzitivității la risc a tehnicilor de alocare a
capitalului aferent riscului operațional, inclusiv ulterior obținerii
aprobării de utilizare a abordării avansate de evaluare.
(6) Instituțiile de credit trebuie să poată demonstra
îndeplinirea alin. (3).

15

Art. 77. — Structura de conducere a fiecărei instituții de credit
este responsabilă de realizarea unei evaluări proprii a riscului
operațional, a mediului de activitate și a mediului de control ale
instituției de credit și de asigurarea unei capitalizări adecvate a
acesteia pentru riscul operațional, inclusiv prin luarea în
considerare a eventualelor obstacole în transferul de capital
dintre societatea-mamă și aceasta.
CAPITOLUL V
Dispoziții tranzitorii
Art. 78. — (1) Instituțiile de credit care beneficiază de
aprobarea de utilizare a abordării avansate de evaluare în
scopul determinării cerinței de capital reglementate pentru riscul
operațional anterior publicării prezentului regulament în
Monitorul Oficial al României, Partea I, trebuie să finalizeze
demersurile necesare în vederea conformării cu prevederile
art. 8 și cu cele relevante ale cap. III și IV din regulament în
termen de 6 luni de la data publicării sale.
(2) Instituțiile de credit, persoane juridice române, pentru
care există cereri de aprobare în curs de analiză la momentul
publicării prezentului regulament în Monitorul Oficial al
României, Partea I, trebuie să finalizeze demersurile necesare
în vederea conformării cu prevederile art. 8 și cu cele relevante
ale cap. III și IV în termen de 3 luni de la data publicării sale.
(3) În cazul cererilor pentru obținerea aprobării de utilizare a
abordării avansate de evaluare formulate în condițiile prevăzute
la art. 182 alin. (1) sau la art. 193 alin. (1) din Ordonanța de
urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și
completările ulterioare, și în condițiile în care Banca Națională a
României este autoritatea competentă responsabilă cu
supravegherea pe bază consolidată, precum și în cazul cererilor
pentru obținerea aprobării de utilizare a abordării avansate de
evaluare din partea instituțiilor de credit, persoane juridice
române, care intenționează să determine cerința de capital
pentru riscul operațional prin utilizarea abordării la nivel
individual, cereri aflate în analiză la momentul publicării
prezentului regulament în Monitorul Oficial al României, Partea I,
instituțiile de credit trebuie să finalizeze demersurile necesare
în vederea conformării cu prevederile relevante ale art. 5—7 și
9—26.
(4) În cazul instituțiilor de credit care intenționează să
utilizeze abordarea avansată de evaluare în scopul determinării
cerinței de capital reglementate pentru riscul operațional de la
1 ianuarie 2011, perioada de cel puțin un an prevăzută la art. 27
alin. (7) se va reduce în mod corespunzător.
(5) Instituțiile de credit care intenționează să utilizeze
abordarea avansată de evaluare în scopul raportării cerinței de
capital reglementate pentru riscul operațional trebuie să facă,
prin documentația transmisă Băncii Naționale a României,
dovada îndeplinirii cerinței de a dispune de fonduri proprii cel
puțin egale cu nivelul în cauză indicat la art. 4 din Regulamentul
Băncii Naționale a României și al Comisiei Naționale a Valorilor
Mobiliare nr. 13/18/2006, aprobat prin Ordinul Băncii Naționale
a României și al Comisiei Naționale a Valorilor Mobiliare
nr. 10/107/2006.

16

MONITORUL OFICIAL AL ROMÂNIEI, PARTEA I, Nr. 911/24.XII.2009
CAPITOLUL VI
Sancțiuni și dispoziții finale

Art. 79. — În cazul în care o instituție de credit care a obținut
aprobare de utilizare a abordării avansate de evaluare din
partea Băncii Naționale a României nu mai îndeplinește
cerințele și standardele relevante, aceasta trebuie să notifice
Banca Națională a României în acest sens.

Art. 80. — Nerespectarea dispozițiilor prezentului regulament
atrage aplicarea măsurilor și/sau a sancțiunilor prevăzute la
art. 226, 227 și 229 din Ordonanța de urgență a Guvernului
nr. 99/2006, aprobată cu modificări și completări prin Legea
nr. 227/2007, cu modificările și completările ulterioare.
Art. 81. — Anexa face parte integrantă din prezentul
regulament.

Președintele Consiliului de administrație al Băncii Naționale a României,
Mugur Constantin Isărescu

București, 15 decembrie 2009.
Nr. 25.
ANEXĂ

Aspecte cantitative ale abordării avansate de evaluare care trebuie cuprinse în documentația internă
a unei instituții de credit
1. Ipotezele implicite în model
2. Modul în care au fost determinate clasele de risc
operațional
3. Modul în care date reale și construite sunt obținute și
modul în care acestea sunt folosite sau încorporate în model
4. Etapele de introducere, execuție și obținere de rezultate
ale modelului
5. Modul în care un standard de rigurozitate comparabil cu un
nivel de încredere de 99,9% a fost respectat
6. Modul în care pierderile așteptate și neașteptate au fost
calculate; dacă și modul în care pierderile așteptate au fost
reflectate în practicile interne
7. Metodologia de agregare folosită pentru calculul estimării
(sau cuantificării) globale de risc operațional a instituției de credit

pe baza estimărilor (sau cuantificărilor) individuale de risc
operațional. În mod special, documentația trebuie să detalieze
dacă și modul în care corelațiile dintre estimările individuale de
risc operațional au fost calculate și modul în care acestea au
fost validate
8. Dacă și modul în care impactul asigurării a fost recunoscut
în cadrul modelului
9. Procesul adoptat pentru validarea modelului, în special:
criteriile de decizie și/sau testele statistice pentru identificarea
situațiilor în care datele interne sunt considerate suficiente/
insuficiente pentru calculul cuantificărilor riscului operațional
10. Politica privind actualizarea modelului.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 911/24.XII.2009 conține 16 pagini.

Prețul: 3,20 lei

&JUYDGY|436336]
ISSN 1453—4495

