PARTEA I

Anul 177 (XXI) — Nr. 284

Joi, 30 aprilie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

LEGI ȘI DECRETE
108. — Lege pentru aderarea României la Convenția
internațională din 2001 privind răspunderea civilă
pentru prejudicii provocate de poluarea cu hidrocarburi
de consum de la navele maritime (BUNKERS),
adoptată la Londra la 23 martie 2001 ........................
Convenția internațională din 2001 privind răspunderea civilă
pentru prejudicii provocate de poluarea cu hidrocarburi
de consum de la navele maritime (BUNKERS)..........
628. — Decret privind promulgarea Legii pentru aderarea
României la Convenția internațională din 2001 privind
răspunderea civilă pentru prejudicii provocate de
poluarea cu hidrocarburi de consum de la navele
maritime (BUNKERS), adoptată la Londra la 23 martie
2001 ..........................................................................

700.
701.
702.
703.

— Decret pentru numirea președintelui Consiliului
Concurenței ................................................................
— Decret pentru numirea vicepreședintelui Consiliului
Concurenței ................................................................
— Decret pentru numirea unui membru al Plenului
Consiliului Concurenței ..............................................
— Decret pentru numirea unui membru al Plenului
Consiliului Concurenței ..............................................

DECIZII ALE CURȚII CONSTITUȚIONALE
Decizia nr. 425 din 26 martie 2009 referitoare la excepția de
neconstituționalitate a prevederilor art. 1 alin. (2) din
Legea contenciosului administrativ nr. 554/2004 ......

5.

7.

ACTE ALE BĂNCII NAȚIONALE A ROMÂNIEI
— Ordin privind raportarea situațiilor referitoare la
clasificarea expunerilor din credite/plasamente și
necesarul de provizioane specifice de risc de credit
aferent acestora ........................................................
— Regulament pentru modificarea Regulamentului
Băncii Naționale a României nr. 3/2009 privind
clasificarea creditelor și plasamentelor, precum și
constituirea, regularizarea și utilizarea provizioanelor
specifice de risc de credit ..........................................

2

2–7

7

8
8
8
9

9–10

11–15

16

2

MONITORUL OFICIAL AL ROMÂNIEI, PARTEA I, Nr. 284/30.IV.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aderarea României la Convenția internațională din 2001 privind răspunderea civilă
pentru prejudicii provocate de poluarea cu hidrocarburi de consum de la navele maritime
(BUNKERS), adoptată la Londra la 23 martie 2001
Parlamentul României adoptă prezenta lege.
Art. 1. — (1) România aderă la Convenția internațională din
2001 privind răspunderea civilă pentru prejudicii provocate de
poluarea cu hidrocarburi de consum de la navele maritime
(BUNKERS), adoptată la Londra la 23 martie 2001, prin
Actul final al Conferinței internaționale privind răspunderea
și despăgubirea pentru prejudicii provocate de poluarea
cu hidrocarburi de consum de la navele maritime, Londra,
19—24 martie 2001.
(2) Aderarea se face cu declarația prevăzută la art. 2.
Art. 2. — Cu ocazia depunerii instrumentului de aderare, în
conformitate cu prevederile art. 2 din Decizia Consiliului Uniunii
Europene 2002/762/CE de autorizare a statelor membre, în
interesul Comunității Europene, să semneze, să ratifice sau să
adere la Convenția internațională din 2001 privind răspunderea
civilă pentru daunele provocate de poluarea cu hidrocarburi
utilizate pentru propulsia navei (Convenția hidrocarburi utilizate
pentru propulsia navei), România formulează următoarea
declarație:
ăHotărârile judecătorești privind problemele reglementate de
convenție, atunci când sunt luate de o instanță de judecată din
Republica Austria, Regatul Belgiei, Republica Bulgaria,
Republica Cehă, Republica Cipru, Republica Elenă, Republica
Estonia, Republica Finlanda, Republica Franceză, Republica
Federală Germania, Irlanda, Republica Italiană, Republica
Letonia, Republica Lituania, Marele Ducat al Luxemburgului,

Republica Malta, Regatul Unit al Marii Britanii și Irlandei de
Nord, Republica Polonă, Republica Portugheză, Republica
Slovacă, Republica Slovenia, Regatul Spaniei, Regatul Suediei,
Regatul Țărilor de Jos sau Republica Ungară, sunt recunoscute
și executate în România, în conformitate cu reglementările
comunitare interne pertinente în acest domeniu.”
Art. 3. — Odată cu instrumentul de aderare, Ministerul
Afacerilor Externe depune la secretarul general al Organizației
Maritime Internaționale declarația prevăzută la art. 2 și îl
informează în scris pe acesta, după cum urmează:
ăPrezenta aderare are loc în conformitate cu Decizia
Consiliului Uniunii Europene 2002/762/CE din 19 septembrie
2002 de autorizare a statelor membre, în interesul Comunității
Europene, să semneze, să ratifice sau să adere la Convenția
internațională din 2001 privind răspunderea civilă pentru
prejudicii provocate de poluarea cu hidrocarburi de consum de
la navele maritime (BUNKERS).”
Art. 4. — În termen de 120 de zile de la data publicării
prezentei legi, Ministerul Transporturilor și Infrastructurii
elaborează și supune spre aprobare Guvernului Normele de
punere în aplicare a Convenției internaționale din 2001 privind
răspunderea civilă pentru prejudicii provocate de poluarea cu
hidrocarburi de consum de la navele maritime (BUNKERS).
Art. 5. — Prezenta lege intră în vigoare la 120 de zile de la
data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 14 aprilie 2009.
Nr. 108.
CONVENȚIA INTERNAȚIONALĂ DIN 2001
privind răspunderea civilă pentru prejudicii provocate de poluarea cu hidrocarburi de consum de la navele maritime
(BUNKERS)*)
Adoptată de Conferința internațională privind răspunderea și despăgubirea pentru prejudicii provocate de poluarea cu
hidrocarburi de consum de la navele maritime, Londra, 19 — 24 martie 2001
Statele părți la prezenta convenție,
reamintind art. 194 din Convenția Națiunilor Unite din 1982 asupra dreptului mării, care prevede ca statele să ia toate
măsurile necesare pentru prevenirea, reducerea și ținerea sub control a poluării mediului marin,
reamintind, de asemenea, art. 235 din convenția menționată anterior, care prevede ca, în vederea asigurării unor
despăgubiri prompte și adecvate pentru toate prejudiciile datorate poluării mediului marin, statele să coopereze pentru dezvoltarea
normelor relevante de drept internațional,
luând act de succesul Convenției internaționale privind răspunderea civilă pentru pagubele produse prin poluare cu
hidrocarburi, 1992, și al Convenției internaționale privind crearea unui fond internațional pentru despăgubirea pentru prejudicii
cauzate de poluarea cu hidrocarburi, 1992, pentru a asigura despăgubirea persoanelor care au suferit prejudicii datorate poluării
cauzate de scurgeri sau evacuări de hidrocarburi transportate în vrac pe mare, la bordul navelor,
*) Traducere.

MONITORUL OFICIAL AL ROMÂNIEI, PARTEA I, Nr. 284/30.IV.2009

3

luând act, de asemenea, de adoptarea Convenției internaționale privind răspunderea și acordarea de despăgubiri pentru
prejudicii legate de transportul pe mare al substanțelor nocive și potențial periculoase, 1996, în scopul acordării unor despăgubiri
adecvate, prompte și eficiente pentru prejudiciile cauzate prin incidente legate de transportul pe mare al substanțelor nocive și
potențial periculoase,
recunoscând importanța stabilirii unei răspunderi obiective pentru toate formele de poluare cu hidrocarburi, corelată cu
limitarea corespunzătoare gradului de răspundere,
considerând că sunt necesare măsuri complementare care să asigure plata despăgubirilor adecvate, prompte și eficiente
pentru prejudicii datorate poluării cauzate de scurgeri sau evacuări ale hidrocarburilor de consum de la navele maritime,
dorind adoptarea unor norme și proceduri internaționale uniforme în vederea determinării problemelor în materie de
răspundere și în vederea asigurării unor despăgubiri adecvate în astfel de cazuri,
au convenit după cum urmează:
ARTICOLUL 1
Definiții

ARTICOLUL 2
Domeniu de aplicare

În sensul prezentei convenții:
1. navă înseamnă orice navă maritimă și orice ambarcațiune
maritimă, de orice tip;
2. persoană înseamnă orice persoană fizică sau orice
persoană juridică de drept public sau de drept privat, inclusiv un
stat sau oricare dintre subdiviziunile sale administrative;
3. proprietar de navă înseamnă proprietarul, inclusiv
proprietarul înregistrat, navlositorul de navă nudă, managerul și
operatorul navei;
4. proprietar înregistrat înseamnă persoana sau persoanele
în numele căreia sau cărora este înmatriculată nava sau, în
absența înmatriculării, persoana sau persoanele în a cărei sau
în a căror proprietate este nava. Cu toate acestea, în cazul unei
nave aparținând unui stat și exploatate de către o societate care
este înregistrată în statul respectiv ca operator al navei,
termenul ăproprietar înregistrat” trebuie să însemne această
societate;
5. hidrocarburi de consum înseamnă orice hidrocarburi
minerale, inclusiv ulei lubrifiant, utilizate sau destinate utilizării
pentru operarea sau propulsia navei, precum și orice reziduuri
ale unor astfel de hidrocarburi;
6. Convenția privind răspunderea civilă înseamnă Convenția
internațională privind răspunderea civilă pentru pagubele
produse prin poluare cu hidrocarburi, 1992, astfel cum a fost
modificată;
7. măsuri preventive înseamnă orice măsuri rezonabile
adoptate de orice persoană, după ce s-a produs un incident,
pentru prevenirea sau reducerea la minimum a prejudiciului
provocat de poluare;
8. incident înseamnă orice fapt sau o succesiune de fapte
având aceeași origine, care cauzează un prejudiciu provocat de
poluare sau generează o amenințare gravă și iminentă de
producere a unui astfel de prejudiciu;
9. prejudiciu provocat de poluare înseamnă:
a) pierderea sau prejudiciul produs în exteriorul navei prin
contaminare cauzată de scurgerea sau evacuarea de
hidrocarburi de consum de la navă, oriunde s-ar produce o astfel
de scurgere sau evacuare, cu condiția ca despăgubirile pentru
deteriorarea mediului, altele decât despăgubirile pentru
pierderea de profit datorată unei astfel de deteriorări, să fie
limitate la nivelul costurilor măsurilor rezonabile de readucere la
starea inițială, care au fost întreprinse efectiv sau care vor fi
întreprinse; și
b) costurile măsurilor preventive și alte pierderi sau prejudicii
cauzate de aceste măsuri;
10. statul de înmatriculare a navei înseamnă, pentru o navă
înmatriculată, statul în care este înmatriculată nava și, pentru o
navă neînmatriculată, statul al cărui pavilion nava are dreptul să
îl arboreze;
11. tonaj brut înseamnă tonajul brut calculat în conformitate
cu regulile de măsurare a tonajului conținute în anexa nr. 1 la
Convenția internațională asupra măsurării tonajului navelor,
încheiată la Londra la 23 iunie 1969;
12.
Organizația
înseamnă
Organizația
Maritimă
Internațională;
13. secretarul general înseamnă secretarul general al
Organizației.

Prezenta convenție se aplică în mod exclusiv:
a) prejudiciilor provocate de poluare survenite:
(i) pe teritoriul, inclusiv marea teritorială, al unui stat
parte; și
(ii) în zona economică exclusivă a unui stat parte,
delimitată în conformitate cu legislația internațională,
sau, dacă un stat parte nu a delimitat o astfel de zonă,
într-o zonă situată dincolo de marea teritorială a
statului în cauză și care este adiacentă acesteia,
determinată de acel stat în conformitate cu legislația
internațională și care nu depășește 200 mile marine
de la liniile de bază de la care se măsoară lățimea
mării sale teritoriale;
b) măsurilor preventive, indiferent de locul în care sunt
luate, în scopul prevenirii sau reducerii la minimum a acestor
prejudicii.
ARTICOLUL 3
Răspunderea proprietarului de navă

(1) Cu excepția cazurilor prevăzute la alin. (3) și (4),
proprietarul de navă din momentul unui incident este
răspunzător pentru orice prejudiciu provocat de poluare cauzat
de oricare dintre hidrocarburile de consum de la bord sau care
provin de la navă, cu condiția ca, în cazul în care un incident
reprezintă o succesiune de fapte care au aceeași origine,
răspunderea să îi revină proprietarului de navă din momentul
producerii primului fapt din succesiune.
(2) În cazul în care sunt mai multe persoane răspunzătoare
în conformitate cu prevederile alin. (1), răspunderea acestora
este individuală și în solidar.
(3) Proprietarului de navă nu îi revine nicio răspundere
pentru prejudiciile provocate de poluare, dacă acesta dovedește
că:
a) prejudiciul a fost cauzat de un act de război, ostilități,
război civil, insurecție sau de un fenomen natural cu caracter
excepțional, inevitabil și irezistibil; sau
b) prejudiciul s-a produs în totalitate ca urmare a faptului că
un terț, în mod deliberat, a acționat sau a omis să acționeze cu
intenția de a cauza un prejudiciu; sau
c) prejudiciul s-a produs în totalitate ca urmare a neglijenței
sau a unei alte acțiuni prejudiciabile a unui guvern ori a unei alte
autorități responsabile cu întreținerea sistemului de semnalizare
luminoasă sau a altor mijloace auxiliare de navigație, în
exercițiul funcției respective.
(4) Proprietarul de navă poate fi exonerat total sau parțial de
răspundere față de persoana prejudiciată, dacă dovedește că
prejudiciul provocat de poluare a fost cauzat, total sau parțial, de
persoana prejudiciată care, în mod deliberat, a acționat sau a
omis să acționeze cu intenția de a cauza un prejudiciu sau de
neglijența respectivei persoane.
(5) Nicio plângere de despăgubire pentru prejudicii provocate
de poluare nu se formulează împotriva proprietarului navei decât
în conformitate cu prezenta convenție.

4

MONITORUL OFICIAL AL ROMÂNIEI, PARTEA I, Nr. 284/30.IV.2009

(6) Nicio dispoziție a prezentei convenții nu aduce atingere
dreptului de recurs al proprietarului navei, drept care există
independent de prezenta convenție.
ARTICOLUL 4
Excluderi

(1) Prezenta convenție nu se aplică prejudiciilor provocate
de poluare, astfel cum sunt definite în Convenția privind
răspunderea civilă, chiar dacă se acordă sau nu despăgubiri
pentru aceste prejudicii, potrivit convenției respective.
(2) Cu excepția cazului prevăzut la alin. (3), dispozițiile
prezentei convenții nu se aplică navelor de război, navelor de
război auxiliare sau oricăror altor nave care sunt în proprietatea
unui stat sau sunt exploatate de acesta și utilizate în momentul
respectiv exclusiv în servicii guvernamentale necomerciale.
(3) Un stat parte poate decide să aplice prezenta convenție
pentru navele sale de război sau pentru alte nave descrise la
alin. (2), caz în care notifică această decizie secretarului
general, specificând termenii și condițiile de aplicare.
(4) În ceea ce privește navele aflate în proprietatea unui stat
parte și utilizate în scop comercial, fiecare stat este pasibil de a
fi chemat în judecată în cadrul jurisdicțiilor prevăzute la art. 9 și
renunță la toate mijloacele de apărare de care s-ar putea
prevala în calitatea sa de stat suveran.
ARTICOLUL 5
Incidente care implică două sau mai multe nave

Atunci când are loc un incident care implică două sau mai
multe nave și din care rezultă un prejudiciu provocat de poluare,
proprietarii tuturor navelor implicate, cu excepția cazului în care
sunt exonerați în temeiul art. 3, răspund individual și în solidar
pentru întregul prejudiciu care nu este separabil în mod
rezonabil.
ARTICOLUL 6
Limitarea răspunderii

Nicio dispoziție din prezenta convenție nu afectează dreptul
proprietarului navei și al persoanei sau al persoanelor care
furnizează asigurarea sau orice altă garanție financiară la
limitarea răspunderii potrivit oricărui regim național sau
internațional aplicabil, ca, de exemplu, Convenția privind
limitarea răspunderii pentru creanțe maritime, 1976, astfel cum
a fost modificată.
ARTICOLUL 7
Asigurarea obligatorie sau garanția financiară

(1) Proprietarul înregistrat al unei nave având un tonaj brut
mai mare de 1.000, înmatriculată într-un stat parte, este obligat
să aibă o asigurare sau o altă garanție financiară, cum ar fi o
garanție a unei bănci sau a unei instituții financiare similare,
pentru acoperirea răspunderii sale pentru prejudiciul provocat
de poluare, pentru o sumă egală cu limitele de răspundere
stabilite în conformitate cu regimul național sau internațional
aplicabil, care însă, în niciun caz, nu depășește o sumă
calculată în conformitate cu Convenția privind limitarea
răspunderii pentru creanțe maritime, 1976, astfel cum a fost
modificată.
(2) După ce autoritatea competentă a unui stat parte s-a
asigurat de îndeplinirea cerințelor prevăzute la alin. (1), se emite
fiecărei nave un certificat atestând că o asigurare sau o altă
garanție financiară este în vigoare în conformitate cu dispozițiile
prezentei convenții. În cazul unei nave înmatriculate într-un stat
parte, un astfel de certificat se emite sau se vizează de
autoritatea competentă a statului de înmatriculare a navei; în
cazul unei nave neînmatriculate într-un stat parte, certificatul

poate fi emis sau vizat de autoritatea competentă a oricărui stat
parte. Acest certificat respectă modelul prevăzut în anexa la
prezenta convenție și cuprinde următoarele informații:
a) numele navei, numărul sau literele distinctive și portul de
înmatriculare;
b) numele și sediul principal ale proprietarului înregistrat;
c) numărul de identificare OMI al navei;
d) tipul și durata garanției;
e) numele și sediul principal ale asigurătorului sau ale
oricărei alte persoane care furnizează garanția și, după caz,
sediul unde s-a încheiat asigurarea sau garanția;
f) perioada de valabilitate a certificatului, care nu depășește
perioada de valabilitate a asigurării sau a oricărei alte garanții.
(3) a) Un stat parte poate autoriza fie o instituție, fie o
organizație recunoscută de către acesta pentru a emite
certificatul prevăzut la alin. (2). O astfel de instituție sau de
organizație informează statul respectiv cu privire la emiterea
fiecărui certificat. În toate cazurile, statul parte garantează în
totalitate caracterul complet și exact al certificatului astfel emis
și se obligă să ia măsurile necesare pentru a-și îndeplini această
obligație.
b) Un stat parte notifică secretarului general următoarele:
(i) responsabilitățile și condițiile specifice ale competenței
delegate unei instituții sau unei organizații
recunoscute de către acesta;
(ii) retragerea unei astfel de competențe; și
(iii) data de intrare în vigoare a unei astfel de competențe
sau a retragerii ei.
O competență delegată nu intră în vigoare mai devreme de
3 luni de la data la care s-a depus notificarea în acest sens la
secretarul general.
c) Instituția sau organizația autorizată să emită certificate în
conformitate cu prezentul alineat este autorizată cel puțin să
retragă aceste certificate, dacă nu sunt menținute condițiile în
care acestea au fost emise. În toate cazurile, instituția sau
organizația raportează o astfel de retragere statului în numele
căruia a fost emis certificatul.
(4) Certificatul se întocmește în limba sau în limbile oficiale
ale statului emitent. Dacă limba utilizată nu este engleza,
franceza sau spaniola, textul va include o traducere în una dintre
aceste limbi și, în cazul în care statul decide astfel, limba oficială
a statului poate fi omisă.
(5) Certificatul este păstrat la bordul navei, iar o copie a
acestuia se depune la autoritățile care păstrează registrul de
înmatriculare a navei sau, dacă nava nu este înmatriculată
într-un stat parte, la autoritățile care au emis ori au vizat
certificatul.
(6) Asigurarea sau altă garanție financiară nu îndeplinește
cerințele prezentului articol dacă poate înceta să aibă efect din
alte cauze decât expirarea perioadei de valabilitate a asigurării
sau garanției financiare specificate în certificat conform alin. (2),
înainte de expirarea celor 3 luni de la data preavizului de
încetare dat autorităților menționate la alin. (5), cu excepția
cazului în care certificatul a fost predat acestor autorități sau a
cazului în care s-a emis un nou certificat în perioada menționată
anterior. Dispozițiile anterioare se aplică și în cazul oricărei
modificări ce are ca efect, în ceea ce privește asigurarea sau
garanția, nerespectarea dispozițiilor prezentului articol.
(7) Statul de înmatriculare a navei stabilește, sub rezerva
dispozițiilor prezentului articol, condițiile de emitere și de
valabilitate a certificatului.
(8) Nicio dispoziție a prezentei convenții nu împiedică în
niciun mod un stat parte să țină cont de informațiile obținute de
la alte state sau de la Organizație ori de la alte organizații
internaționale, cu privire la situația financiară a asigurătorilor sau
a furnizorilor de garanții financiare, în sensul prezentei convenții.
În astfel de cazuri, statul parte care ține cont de astfel de
informații nu este exonerat de răspunderea sa în calitate de stat
emitent al certificatului prevăzut la alin. (2).

MONITORUL OFICIAL AL ROMÂNIEI, PARTEA I, Nr. 284/30.IV.2009
(9) Certificatele emise sau vizate sub autoritatea unui stat
parte sunt acceptate de către celelalte state părți în scopul
prezentei convenții și sunt considerate de către acestea ca
având aceeași valoare ca și certificatele emise sau vizate de
ele, chiar dacă au fost emise sau vizate pentru o navă care nu
este înmatriculată într-un stat parte. Un stat parte poate solicita
în orice moment consultarea cu statul care a emis sau a vizat
certificatul, în eventualitatea în care estimează că asigurătorul
sau garantul specificat în certificatul de asigurare nu este
capabil, din punct de vedere financiar, să îndeplinească
obligațiile impuse prin prezenta convenție.
(10) Orice cerere de despăgubire pentru un prejudiciu
provocat de poluare poate fi formulată direct împotriva
asigurătorului sau a oricărei alte persoane care furnizează
garanția financiară care acoperă răspunderea proprietarului
înregistrat pentru prejudiciul provocat de poluare. Într-un astfel
de caz, pârâtul poate invoca drept mijloace de apărare
(exceptând falimentul sau lichidarea judiciară a proprietarului
navei) mijloacele pe care proprietarul navei ar fi avut dreptul să
le invoce, inclusiv limitarea prevăzută la art. 6. În plus, chiar
dacă proprietarul navei nu are dreptul la limitarea răspunderii în
conformitate cu art. 6, pârâtul poate limita răspunderea sa la o
sumă egală cu valoarea asigurării sau a altei garanții financiare
pe care este obligat să o încheie în conformitate cu alin. (1).
Suplimentar, pârâtul poate invoca în apărarea sa faptul că
prejudiciul provocat de poluare a rezultat din conduita
necorespunzătoare intenționată a proprietarului navei, dar
pârâtul nu va invoca niciun alt mijloc de apărare pe care l-ar fi
putut invoca într-o acțiune intentată de proprietarul navei
împotriva lui. În orice caz, pârâtul are dreptul să ceară ca și
proprietarul navei să fie introdus în cauză în calitate de pârât.
(11) Un stat parte nu va permite niciodată unei nave care
arborează pavilionul său și căreia i se aplică prevederile
prezentului articol să fie operată, dacă acesteia nu i s-a emis un
certificat în conformitate cu prevederile alin. (2) sau (14).
(12) Sub rezerva dispozițiilor prezentului articol, fiecare stat
parte se asigură că, în conformitate cu legislația sa națională,
asigurarea sau altă garanție care îndeplinește cerințele
prevăzute la alin. (1) este în vigoare pentru orice navă cu un
tonaj brut mai mare de 1.000, oriunde ar fi aceasta înmatriculată,
care intră într-un port sau care iese dintr-un port de pe teritoriul
său sau care sosește ori pleacă de la o instalație din larg situată
în marea sa teritorială.
(13) În pofida dispozițiilor alin. (5), un stat parte poate notifica
secretarului general faptul că, în sensul alin. (12), navele nu au
obligația de a avea la bord sau de a prezenta certificatul
prevăzut la alin. (2) la intrarea ori la ieșirea din porturi sau la
sosirea ori la plecarea de la instalațiile din larg situate pe
teritoriul său, cu condiția ca statul parte care emite certificatul
prevăzut la alin. (2) să fi notificat secretarului general faptul că
păstrează înregistrări în format electronic, accesibile tuturor
statelor părți, care atestă existența certificatului și care permit
statelor părți să se achite de obligațiile lor în conformitate cu
prevederile alin. (12).
(14) Dacă o asigurare sau o altă garanție financiară nu este
menținută pentru o navă aflată în proprietatea unui stat parte,
prevederile prezentului articol referitoare la aceasta nu se aplică
pentru o astfel de navă, dar nava trebuie să posede un certificat
emis de autoritatea competentă a statului de înmatriculare a
navei, în care să se declare că nava se află în proprietatea
acelui stat și că răspunderea navei este acoperită în limitele
prevăzute, în conformitate cu prevederile alin. (1). Un astfel de
certificat respectă, cât mai fidel posibil, modelul prevăzut la
alin. (2).

5

(15) Un stat parte poate declara, în momentul ratificării,
acceptării, aprobării sau aderării la prezenta convenție sau
oricând după aceea, că acest articol nu se aplică navelor care
operează exclusiv în zona acelui stat la care se face referire în
art. 2 lit. a) pct. (i).
ARTICOLUL 8
Termene de prescripție

Drepturile la despăgubire prevăzute de prezenta convenție
se sting în lipsa unei acțiuni în justiție, intentată în termen de
3 ani de la data la care a survenit prejudiciul. Totuși, nu poate fi
intentată nicio acțiune în justiție după un termen de 6 ani de la
data la care s-a produs incidentul care a cauzat prejudiciul. În
cazul în care incidentul constă într-o succesiune de fapte,
termenul de 6 ani curge de la data producerii primului fapt din
succesiune.
ARTICOLUL 9
Jurisdicție

(1) În cazul în care un incident a produs un prejudiciu
provocat de poluare pe teritoriul, inclusiv marea teritorială, sau
în zona prevăzută la art. 2 lit. a) pct. (ii) a unui stat parte sau a
mai multor state părți sau în cazul în care au fost luate măsuri
preventive pentru prevenirea sau reducerea la minimum a
oricărui prejudiciu provocat de poluare pe acest teritoriu, inclusiv
marea teritorială, sau într-o astfel de zonă, acțiunile pentru
despăgubire îndreptate împotriva proprietarului navei,
asigurătorului sau unei alte persoane care furnizează garanția
financiară pentru răspunderea proprietarului navei pot fi
intentate numai în fața instanțelor de judecată ale oricăruia
dintre aceste state părți.
(2) Fiecărui pârât i se dă un preaviz rezonabil pentru orice
acțiune intentată în temeiul alin. (1).
(3) Fiecare stat parte se asigură că instanțele sale de
judecată au competența să judece astfel de acțiuni de
despăgubire în conformitate cu prevederile prezentei convenții.
ARTICOLUL 10
Recunoaștere și executare

(1) Orice hotărâre judecătorească pronunțată de o instanță
de judecată, competentă în conformitate cu prevederile art. 9,
care este executorie în statul de origine, care nu mai poate face
obiectul unui recurs ordinar, este recunoscută în orice stat parte,
cu excepția următoarelor cazuri:
a) dacă hotărârea judecătorească a fost obținută în mod
fraudulos; sau
b) dacă pârâtul nu a fost înștiințat într-un termen rezonabil și
nu i s-a acordat o șansă corectă de a-și prezenta apărarea.
(2) O hotărâre judecătorească recunoscută în conformitate
cu alin. (1) este executorie în fiecare stat parte de îndată ce au
fost îndeplinite formalitățile cerute în acel stat. Prin aceste
formalități nu se permite o revizuire pe fond a cazului.
ARTICOLUL 11
Clauză de înlocuire

Prezenta convenție înlocuiește orice convenție în vigoare
sau deschisă pentru semnare, ratificare sau aderare la data la
care prezenta convenție este deschisă pentru semnare, însă
numai în măsura în care o astfel de convenție ar fi în conflict cu
ea; totuși, prezentul articol nu afectează obligațiile decurgând
dintr-o astfel de convenție, pe care statele părți le pot avea față
de statele care nu sunt părți la prezenta convenție.

6

MONITORUL OFICIAL AL ROMÂNIEI, PARTEA I, Nr. 284/30.IV.2009
ARTICOLUL 12
Semnare, ratificare, acceptare, aprobare și aderare

(1) Prezenta convenție este deschisă pentru semnare, la
sediul Organizației, de la 1 octombrie 2001 până la
30 septembrie 2002, iar apoi rămâne deschisă pentru aderare.
(2) Statele își pot exprima acordul de a fi angajate prin
prezenta convenție prin:
a) semnare fără rezerve în ceea ce privește ratificarea,
acceptarea sau aprobarea;
b) semnare sub rezerva ratificării, acceptării sau aprobării,
urmată de ratificare, acceptare sau aprobare; sau
c) aderare.
(3) Ratificarea, acceptarea, aprobarea sau aderarea se
efectuează prin depunerea unui instrument cu un astfel de efect
la secretarul general.
(4) Orice instrument de ratificare, acceptare, aprobare sau
aderare, depus după intrarea în vigoare a unui amendament la
prezenta convenție care privește toate statele părți existente sau
după îndeplinirea tuturor măsurilor cerute pentru intrarea în
vigoare a modificării în raport cu acele state părți, se consideră
că se aplică la convenția modificată astfel prin amendament.
ARTICOLUL 13
State cu mai mult de un sistem juridic

(1) Dacă un stat are două sau mai multe unități teritoriale în
care se aplică sisteme juridice diferite cu privire la chestiunile
tratate de prezenta convenție, acesta poate declara, în
momentul semnării, ratificării, acceptării, aprobării sau aderării,
că prezenta convenție se aplică tuturor unităților sale teritoriale
sau numai uneia sau mai multora dintre acestea și poate
modifica această declarație prezentând în orice moment o altă
declarație.
(2) Orice astfel de declarație se notifică secretarului general
și precizează clar unitățile teritoriale în care se aplică prezenta
convenție.
(3) În cazul unui stat parte care a făcut o astfel de declarație:
a) la definiția ăproprietar înregistrat”, dată la art. 1 alin. (4),
referirile la un stat trebuie să fie interpretate ca vizând o astfel
de unitate teritorială;
b) în ceea ce privește un certificat de asigurare obligatorie,
referirile la statul de înmatriculare a unei nave și la statul care
emite sau vizează certificatul se interpretează ca fiind referiri la
respectiva unitate teritorială în care nava este înmatriculată și
care emite sau vizează certificatul;
c) referirile făcute în prezenta convenție la prevederile
legislației naționale se interpretează ca fiind referiri la
prevederile legislației unității teritoriale pertinente; și
d) referirile din art. 9 și 10 la instanțele de judecată și la
hotărârile judecătorești care trebuie recunoscute în statele părți
trebuie să fie interpretate ca fiind referiri la instanțele de judecată
din respectiva unitate teritorială și la hotărârile judecătorești care
trebuie recunoscute în această unitate teritorială.
ARTICOLUL 14

instrument de ratificare, acceptare, aprobare sau aderare la
secretarul general.
(2) Pentru orice stat care ratifică, acceptă, aprobă sau aderă
la prezenta convenție după ce au fost îndeplinite condițiile de
intrare în vigoare prevăzute la alin. (1), prezenta convenție intră
în vigoare la 3 luni după data depunerii instrumentului respectiv
de către un astfel de stat.
ARTICOLUL 15
Denunțare

(1) Prezenta convenție poate fi denunțată de către oricare
stat parte în orice moment după data la care aceasta intră în
vigoare pentru acel stat.
(2) Denunțarea se efectuează prin depunerea unui
instrument de denunțare la secretarul general.
(3) Denunțarea produce efecte la un an de la data depunerii
instrumentului de denunțare la secretarul general sau la
expirarea unei perioade mai lungi, care ar putea să fie
specificată în acest instrument.
ARTICOLUL 16
Revizuire sau modificare

(1) Organizația poate convoca o conferință care să aibă drept
obiect revizuirea sau modificarea prezentei convenții.
(2) Organizația convoacă o conferință a statelor părți care
are ca obiect revizuirea sau modificarea prezentei convenții la
cererea a cel puțin unei treimi dintre statele părți.
ARTICOLUL 17
Depozitarul

(1) Prezenta convenție se depune la secretarul general.
(2) Secretarul general:
a) informează toate statele care au semnat prezenta
convenție sau care au aderat la aceasta despre:
(i) orice nouă semnare sau despre orice depunere a unui
nou instrument, precum și data acestora;
(ii) data intrării în vigoare a prezentei convenții;
(iii) depunerea oricărui instrument de denunțare a
prezentei convenții și data la care a fost efectuată
această depunere, precum și data de la care
denunțarea produce efecte; și
(iv) alte declarații și notificări făcute în conformitate cu
prevederile prezentei convenții;
b) transmite copii ale prezentei convenții, certificate pentru
conformitate, tuturor statelor semnatare și tuturor statelor care
au aderat la prezenta convenție.
ARTICOLUL 18
Transmitere la Organizația Națiunilor Unite

Imediat după intrarea în vigoare a prezentei convenții,
secretarul general transmite textul acesteia la Secretariatul
Organizației Națiunilor Unite pentru înregistrarea și publicarea
sa în conformitate cu art. 102 din Carta Națiunilor Unite.

Intrare în vigoare

ARTICOLUL 19

(1) Prezenta convenție intră în vigoare la un an de la data la
care 18 state, incluzând 5 state care dețin fiecare nave al căror
tonaj brut total este de cel puțin un milion, fie au semnat fără
rezerva ratificării, acceptării sau aprobării, fie au depus un

Limbi

Prezenta convenție este redactată într-un singur exemplar
original în limbile arabă, chineză, engleză, franceză, rusă și
spaniolă, fiecare text fiind egal autentic.

Adoptată la Londra la 23 martie 2001.
Drept care subsemnații, fiind autorizați în mod cuvenit de către guvernele lor, au semnat prezenta convenție.

7

MONITORUL OFICIAL AL ROMÂNIEI, PARTEA I, Nr. 284/30.IV.2009

ANEXĂ

CERTIFICAT DE ASIGURARE SAU ALTĂ GARANȚIE FINANCIARĂ PENTRU RĂSPUNDEREA CIVILĂ PENTRU
PREJUDICII PROVOCATE DE POLUAREA CU HIDROCARBURI DE CONSUM DE LA NAVELE MARITIME
Emis în conformitate cu prevederile art. 7 din Convenția internațională din 2001 privind răspunderea civilă pentru prejudicii
provocate de poluarea cu hidrocarburi de consum de la navele maritime (BUNKERS).
Numele navei

Numărul
sau literele distinctive

Numărul OMI de identificare
a navei

Portul de înmatriculare

Numele și adresa completă
ale sediului principal
al proprietarului înregistrat

Prin prezentul se certifică faptul că sus-numita navă este acoperită de o poliță de asigurare sau o altă garanție financiară
în vigoare, care îndeplinește cerințele prevăzute la art. 7 din Convenția internațională din 2001 privind răspunderea civilă pentru
prejudicii provocate de poluarea cu hidrocarburi de consum de la navele maritime (BUNKERS).
Tipul garanției: ....................................................................................................................................................................
Durata garanției: ..................................................................................................................................................................
Numele și adresa asigurătorului (asigurătorilor) și/sau garantului (garanților):
Numele: ..............................................................................................................................................................................
Adresa: ................................................................................................................................................................................
Prezentul certificat este valabil până la: ..............................................................................................................................
Emis sau vizat de Guvernul: ...............................................................................................................................................
(denumirea completă a statului)

SAU
Textul următor ar trebui utilizat atunci când un stat parte aplică dispozițiile art. 7 alin. (3).
Prezentul certificat este emis sub autoritatea Guvernului ....................................................................................................
(numele complet al statului)

de către ................................................................................................................................................................................
(numele instituției sau organizației)

În ..........................................................................................................................................................................................
(locul)

La ..........................................................................
(data)

........................................................................................
(semnătura și titlul funcționarului care emite sau vizează certificatul)

Note explicative:
1. Dacă se dorește, denumirea statului poate să includă o referire la autoritatea publică competentă a țării unde este emis
certificatul.
2. Dacă suma totală a garanției a fost furnizată de mai mult decât o singură sursă, atunci ar trebui să fie indicată suma
fiecăreia dintre acestea.
3. Dacă garanția este furnizată în mai multe forme, acestea ar trebui enumerate.
4. Rubrica ăDurata garanției” trebuie să stipuleze data de la care o astfel de garanție produce efecte.
5. Rubrica ăAdresa” asigurătorului (asigurătorilor) și/sau a garantului (garanților) trebuie să indice sediul principal al
asigurătorului (asigurătorilor) și/sau al garantului (garanților). Dacă este cazul, va fi indicat sediul unde asigurarea sau altă garanție
financiară este stabilită.
PREȘEDINTELE ROMÂNIEI

DECRET
privind promulgarea Legii pentru aderarea României
la Convenția internațională din 2001 privind răspunderea civilă
pentru prejudicii provocate de poluarea cu hidrocarburi
de consum de la navele maritime (BUNKERS),
adoptată la Londra la 23 martie 2001
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aderarea României la Convenția
internațională din 2001 privind răspunderea civilă pentru prejudicii provocate de
poluarea cu hidrocarburi de consum de la navele maritime (BUNKERS), adoptată
la Londra la 23 martie 2001, și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 13 aprilie 2009.
Nr. 628.

8

MONITORUL OFICIAL AL ROMÂNIEI, PARTEA I, Nr. 284/30.IV.2009
PREȘEDINTELE ROMÂNIEI

DECRET
pentru numirea președintelui Consiliului Concurenței
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 17 alin. (1) și (2) din Legea concurenței
nr. 21/1996, republicată,
având în vedere propunerea Guvernului,
Președintele României d e c r e t e a z ă:
Articol unic. — Se numește ca membru al Plenului Consiliului Concurenței,
în funcția de președinte, domnul Bogdan Marius Chirițoiu, pentru un mandat de
5 ani.
PREȘEDINTELE ROMÂNIEI

TRAIAN BĂSESCU
București, 27 aprilie 2009.
Nr. 700.

PREȘEDINTELE ROMÂNIEI

DECRET
pentru numirea vicepreședintelui Consiliului Concurenței
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 17 alin. (1) și (2) din Legea concurenței
nr. 21/1996, republicată,
având în vedere propunerea Guvernului,
Președintele României d e c r e t e a z ă:
Articol unic. — Se numește ca membru al Plenului Consiliului Concurenței,
în funcția de vicepreședinte, domnul Otilian Neagoe, pentru un mandat de 5 ani.
PREȘEDINTELE ROMÂNIEI

TRAIAN BĂSESCU
București, 27 aprilie 2009.
Nr. 701.

PREȘEDINTELE ROMÂNIEI

DECRET
pentru numirea unui membru
al Plenului Consiliului Concurenței
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 17 alin. (1) și (2) din Legea concurenței
nr. 21/1996, republicată,
având în vedere propunerea Guvernului,
Președintele României d e c r e t e a z ă:
Articol unic. — Se numește ca membru al Plenului Consiliului Concurenței,
în funcția de consilier de concurență, domnul Mircea Valentin, pentru un mandat
de 5 ani.
PREȘEDINTELE ROMÂNIEI

TRAIAN BĂSESCU
București, 27 aprilie 2009.
Nr. 702.

MONITORUL OFICIAL AL ROMÂNIEI, PARTEA I, Nr. 284/30.IV.2009

9

PREȘEDINTELE ROMÂNIEI

DECRET
pentru numirea unui membru
al Plenului Consiliului Concurenței
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 17 alin. (1) și (2) din Legea concurenței
nr. 21/1996, republicată,
având în vedere propunerea Guvernului,
Președintele României d e c r e t e a z ă:
Articol unic. — Se numește ca membru al Plenului Consiliului Concurenței,
în funcția de consilier de concurență, domnul Dan Ionescu, pentru un mandat de
5 ani.
PREȘEDINTELE ROMÂNIEI

TRAIAN BĂSESCU
București, 27 aprilie 2009.
Nr. 703.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 425
din 26 martie 2009

referitoare la excepția de neconstituționalitate a prevederilor art. 1 alin. (2)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Augustin Zegrean
Carmen Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (2) din Legea contenciosului
administrativ nr. 554/2004, excepție ridicată de Societatea
Comercială ăAuto Confort” — S.R.L. din Iași în Dosarul
nr. 5.974/99/2008 al Tribunalului Iași — Secția comercială și
contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent informează Curtea că partea Societatea
Comercială ăLux Trans Company” — S.R.L. din Iași a transmis
la dosarul cauzei un înscris prin care solicită respingerea
excepției de neconstituționalitate.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate, arătând că în prezentul dosar nu au
intervenit elemente noi față de cele deja examinate de Curtea
Constituțională în jurisprudența sa în materie.

C U R T E A,

având în vedere actele și lucrările dosarului, reține următoarele:
Prin Încheierea din 19 noiembrie 2008, pronunțată în Dosarul
nr. 5.974/99/2008, Tribunalul Iași — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 1
alin. (2) din Legea contenciosului administrativ nr. 554/2004.
Excepția a fost ridicată de Societatea Comercială ăAuto
Confort” — S.R.L. din Iași într-o cauză de contencios
administrativ având ca obiect o acțiune în anulare a unui act
administrativ.
În motivarea excepției de neconstituționalitate autorul
acesteia susține că textul de lege criticat, prin aceea că nu
prevede sau nu reiese cu claritate obligația reclamantului (terț)
de a formula acțiunea în contencios administrativ și împotriva
beneficiarului actului administrativ atacat, nu numai împotriva
emitentului actului, afectează dreptul la un proces echitabil și
dreptul la apărare al beneficiarului actului. Singura posibilitate
legală a acestuia de a-și formula apărările este intervenția
accesorie, însă aceasta este caracterizată de anumite limite
procesuale, printre care și aceea că nu permite folosirea unei
căi proprii de atac, în situația pronunțării unei soluții defavorabile
părții în interesul căreia intervine, și care alege să rămână în
pasivitate. Având o exprimare neclară și interpretabilă, textul de
lege criticat a generat o practică neunitară a instanțelor de
judecată în ceea ce privește introducerea în cauză a
beneficiarului actului.

10

MONITORUL OFICIAL AL ROMÂNIEI, PARTEA I, Nr. 284/30.IV.2009

Tribunalul Iași — Secția comercială și contencios
administrativ apreciază că prevederile art. 1 alin. (2) din Legea
nr. 554/2004 sunt constituționale. Acestea nu exclud de plano
beneficiarul actului de la participarea în litigiul care are ca obiect
actul administrativ ce îi conferă o serie de drepturi, astfel că
instanța este cea care apreciază, după caz, necesitatea
introducerii sale în cauză. În plus, autorul excepției nu arată în
ce măsură s-ar aduce atingere prevederilor art. 45 și art. 53 din
Constituție, invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului apreciază că dispozițiile art. 1 alin. (2)
din Legea contenciosului administrativ nr. 554/2004 sunt
constituționale, acestea fiind anterior examinate de Curtea
Constituțională, care s-a pronunțat în sensul respingerii
excepției prin Decizia nr. 788/2008. În plus, textul legal criticat nu
restrânge exercițiul unor drepturi sau al unor libertăți
constituționale, iar prevederile art. 45 din Legea fundamentală,
invocate, nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (2) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, modificată și completată prin
Legea nr. 262/2007, publicată în Monitorul Oficial al României,
Partea I, nr. 510 din 30 iulie 2007. Textul de lege criticat are
următoarea redactare:
Art. 1 — Subiectele de sesizare a instanței: ă(2) Se poate
adresa instanței de contencios administrativ și persoana

vătămată într-un drept al său sau într-un interes legitim printr-un
act administrativ cu caracter individual, adresat altui subiect de
drept.”
Autorul excepției consideră că textul de lege menționat
încalcă prevederile constituționale ale art. 21 alin. (3) privind
dreptul părților la un proces echitabil, art. 24 referitoare la dreptul
la apărare, art. 45 privind libertatea economică și ale art. 53 care
reglementează condițiile pentru restrângerea exercițiului unor
drepturi sau al unor libertăți.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.
Autorul excepției apreciază că textul de lege criticat încalcă,
în principal, dreptul la un proces echitabil și dreptul la apărare al
beneficiarului unui act administrativ individual, care este atacat
în justiție de un terț, în calitate de persoană vătămată într-un
drept al său ori interes legitim prin acel act. Or, prin Decizia
nr. 788 din 3 iulie 2008, publicată în Monitorul Oficial al
României, Partea I, nr. 587 din 5 august 2008, Curtea a reținut,
în esență, că dispozițiile art. 1 alin. (2) din Legea contenciosului
administrativ nr. 554/2004 reprezintă ăînsăși expresia principiului
constituțional al liberului acces la justiție, lărgind sfera
persoanelor care, prin intermediul justiției, au posibilitatea să își
apere aceste drepturi și interese legitime”. În acest context,
Curtea arată că Legea fundamentală garantează drepturile
constituționale, în egală măsură, tuturor titularilor acestora, și
nu în mod diferit, cum și-ar dori autorul excepției.
Reglementarea drepturilor subiective urmărește asigurarea
echilibrului rezonabil între interesul privat, pe de o parte, și
interesul public, pe de altă parte, după cum exercitarea
drepturilor de către o persoană nu trebuie să afecteze
exercitarea dreptului subiectiv al altei persoane. Așa fiind,
Curtea constată că dispozițiile de lege criticate nu aduc atingere
dreptului la un proces echitabil și nici dreptului la apărare al
beneficiarului unui act administrativ cu caracter individual atacat
în contencios administrativ de o altă persoană, de vreme ce
legislația în vigoare, respectiv secțiunea I — Intervenția, cap. III —
Alte persoane care pot lua parte la judecată din Codul de
procedură civilă asigură acestuia modalitatea efectivă de
apărare a dreptului sau interesului pretins lezat, în cadrul unui
proces echitabil.
În ceea ce privește dispozițiile art. 45 din Constituție,
referitoare la libertatea economică, invocate, Curtea constată că
acestea nu au incidență în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (2) din Legea contenciosului administrativ nr. 554/2004,
excepție ridicată de Societatea Comercială ăAuto Confort” — S.R.L. din Iași în Dosarul nr. 5.974/99/2008 al Tribunalului Iași —
Secția comercială și contencios administrativ.
Definitivă și general obligatorie.
Pronunțată în ședința publică din data de 26 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 284/30.IV.2009

11

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind raportarea situațiilor referitoare la clasificarea expunerilor din credite/plasamente
și necesarul de provizioane specifice de risc de credit aferent acestora
Având în vedere prevederile art. 101 alin. (1) și ale art. 150 alin. (1) lit. d) din Ordonanța de urgență a Guvernului
nr. 99/2006 privind instituțiile de credit și adecvarea capitalului, aprobată cu modificări și completări prin Legea nr. 227/2007, cu
modificările și completările ulterioare, ale art. 19 din Ordonanța Guvernului nr. 28/2006 privind reglementarea unor măsuri financiarfiscale, aprobată cu modificări și completări prin Legea nr. 266/2006, și ale pct. 402 din anexa la Ordinul Băncii Naționale a
României nr. 13/2008 pentru aprobarea Reglementărilor contabile conforme cu directivele europene, aplicabile instituțiilor de credit,
instituțiilor financiare nebancare și Fondului de garantare a depozitelor în sistemul bancar,
în temeiul art. 48 din Legea nr. 312/2004 privind Statutul Băncii Naționale a României, al art. 420 alin. (1) din Ordonanța
de urgență a Guvernului nr. 99/2006, aprobată cu modificări și completări prin Legea nr. 227/2007, cu modificările și completările
ulterioare, al art. 72 din Ordonanța Guvernului nr. 28/2006, aprobată cu modificări și completări prin Legea nr. 266/2006, și al
art. 26 alin. (2) din Regulamentul Băncii Naționale a României nr. 3/2009 privind clasificarea creditelor și plasamentelor, precum
și constituirea, regularizarea și utilizarea provizioanelor specifice de risc de credit, cu modificările ulterioare,
Banca Națională a României emite următorul ordin:
CAPITOLUL I
Dispoziții generale
Art. 1. — (1) Prezentul ordin stabilește forma și conținutul
formularelor de raportare a situațiilor care se transmit periodic
Băncii Naționale a României în conformitate cu prevederile
art. 26 alin. (1) din Regulamentul Băncii Naționale a României
nr. 3/2009 privind clasificarea creditelor și plasamentelor,
precum și constituirea provizioanelor specifice de risc de credit,
cu modificările ulterioare, de către împrumutători, astfel cum au
fost definiți la art. 2 lit. c) din același regulament.
(2) De asemenea, prezentul ordin stabilește frecvența și
modalitățile de transmitere a formularelor menționate la alin. (1)
către Banca Națională a României.
(3) Prevederile prezentului ordin, referitoare la expunerile din
credite/plasamente, înregistrate față de instituții de credit, sunt
aplicabile numai în cazul instituțiilor de credit.
Art. 2. — (1) Modelele formularelor de raportare sunt
prezentate în anexa la prezentul ordin.
(2) Formularele de raportare se completează de
împrumutători pe baza datelor înscrise în evidența contabilă,
prelucrate potrivit prevederilor Regulamentului Băncii Naționale
a României nr. 3/2009, cu modificările ulterioare, avându-se în
vedere următoarele:
— ansamblul teritoriului național și toate subunitățile din
străinătate — la nivelul global al împrumutătorului;
— toate operațiunile, în toate monedele, evaluate în
contravaloare lei.
Art. 3. — (1) În cazul rețelelor organizațiilor cooperatiste de
credit, casele centrale ale cooperativelor de credit întocmesc și
raportează două seturi de formulare, respectiv la nivelul casei
centrale a cooperativelor de credit și la nivelul întregii rețele.
(2) În vederea întocmirii raportărilor la nivelul rețelei, casele
centrale ale cooperativelor de credit agregă datele aferente
organizațiilor cooperatiste de credit din cadrul întregii rețele.
Pentru acest scop, operațiunile de credit/plasament desfășurate
între organizațiile cooperatiste din cadrul aceleiași rețele se
exclud.
Art. 4. — Formularele de raportare se transmit de către
împrumutători Băncii Naționale a României, după cum urmează:

a) în cazul instituțiilor de credit:
— prin intermediul Sistemului informatic de raportare
SIRBNR, în conformitate cu prevederile Normei Băncii Naționale
a României nr. 15/2006 privind transmiterea indicatorilor primari
prin intermediul Sistemului informatic de raportare către Banca
Națională a României, cu modificările și completările ulterioare;
— pe suport hârtie, semnate de persoanele autorizate,
formularele fiind adresate Direcției supraveghere;
b) în cazul instituțiilor financiare nebancare:
— în format electronic, la adresa de e-mail ifn@bnro.ro;
— pe suport hârtie, semnate de persoanele autorizate,
formularele fiind adresate Direcției supraveghere.
Art. 5. — Formularele de raportare se transmit de către
împrumutători periodic, după cum urmează:
a) în cazul instituțiilor de credit — lunar, în termen de 17 zile
de la încheierea lunii pentru care se întocmește raportarea;
b) în cazul instituțiilor financiare nebancare — trimestrial, în
termen de 25 de zile de la încheierea trimestrului pentru care se
întocmește raportarea.
CAPITOLUL II
Dispoziții tranzitorii și finale
Art. 6. — Prezentul ordin se aplică de la data la care începe
aplicarea Regulamentului Băncii Naționale a României nr. 3/2009,
cu modificările ulterioare.
Art. 7. — Instituțiile de credit transmit Băncii Naționale a
României, prin rețeaua de comunicații interbancare (RCI),
primele raportări în format electronic, inclusiv cea aferentă lunii
septembrie 2009, sub formă de fișiere Excel.
Art. 8. — Nerespectarea prevederilor prezentului ordin atrage
aplicarea măsurilor și/sau a sancțiunilor prevăzute la art. 226 și
229 din Ordonanța de urgență a Guvernului nr. 99/2006 privind
instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările
și completările ulterioare, respectiv la art. 52 și 53 din titlul I al
Ordonanței Guvernului nr. 28/2006 privind reglementarea unor
măsuri financiar-fiscale, aprobată cu modificări și completări prin
Legea nr. 266/2006.
Art. 9. — Anexa*) face parte integrantă din prezentul ordin.
Art. 10. — Prezentul ordin se publică în Monitorul Oficial al
României, Partea I.

p. Președintele Consiliului de administrație al Băncii Naționale a României,
Florin Georgescu
București, 23 aprilie 2009.
Nr. 5.
*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 284/30.IV.2009
ANEXĂ

MONITORUL OFICIAL AL ROMÂNIEI, PARTEA I, Nr. 284/30.IV.2009

13

14

MONITORUL OFICIAL AL ROMÂNIEI, PARTEA I, Nr. 284/30.IV.2009

MONITORUL OFICIAL AL ROMÂNIEI, PARTEA I, Nr. 284/30.IV.2009

15

16

MONITORUL OFICIAL AL ROMÂNIEI, PARTEA I, Nr. 284/30.IV.2009

BANCA NAȚIONALĂ A ROMÂNIEI

REGULAMENT
pentru modificarea Regulamentului Băncii Naționale a României nr. 3/2009
privind clasificarea creditelor și plasamentelor, precum și constituirea, regularizarea și utilizarea
provizioanelor specifice de risc de credit
Având în vedere prevederile art. 101 alin. (1) și ale art. 150 alin. (1) lit. d) din Ordonanța de urgență a Guvernului nr. 99/2006
privind instituțiile de credit și adecvarea capitalului, aprobată cu modificări și completări prin Legea nr. 227/2007, cu modificările și
completările ulterioare,
în temeiul art. 48 din Legea nr. 312/2004 privind Statutul Băncii Naționale a României și al art. 420 alin. (1) din Ordonanța
de urgență a Guvernului nr. 99/2006, aprobată cu modificări și completări prin Legea nr. 227/2007, cu modificările și completările
ulterioare,
Banca Națională a României emite prezentul regulament.
Articol unic. — Alineatul (2) al articolului 27 din
Regulamentul Băncii Naționale a României nr. 3/2009 privind
clasificarea creditelor și plasamentelor, precum și constituirea,
regularizarea și utilizarea provizioanelor specifice de risc de
credit, publicat în Monitorul Oficial al României, Partea I, nr. 200
din 30 martie 2009, se modifică și va avea următorul cuprins:

ă(2) Instituțiile de credit aplică prevederile prezentului
regulament începând cu luna în care Direcția supraveghere din
cadrul Băncii Naționale a României comunică decizia privind
validarea normelor interne, conform art. 3, sau cu luna
următoare celei în care obțin respectiva validare, dar nu mai
târziu de 30 septembrie 2009.”

p. Președintele Consiliului de administrație al Băncii Naționale a României,
Florin Georgescu
București, 23 aprilie 2009.
Nr. 7.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 284/30.IV.2009 conține 16 pagini.

Prețul: 3,20 lei

&JUYDGY|430068]
ISSN 1453—4495

