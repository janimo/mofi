Anul 177 (XXI) — Nr. 91

PARTEA I

LEGI, DECRETE, HOTĂRÂRI ȘI ALTE ACTE

Luni, 16 februarie 2009

SUMAR

Pagina

Decizia nr. 53 din 13 ianuarie 2009 referitoare la excepția de
neconstituționalitate a dispozițiilor art. 2781 alin. 2 din
Codul de procedură penală ......................................
Decizia nr. 57 din 15 ianuarie 2009 referitoare la excepția de
neconstituționalitate a prevederilor art. 1.846 și
art. 1.847 din Codul civil și ale art. 674 din Codul de
procedură civilă ..........................................................
Decizia nr. 97 din 20 ianuarie 2009 referitoare la excepția de
neconstituționalitate a dispozițiilor art. 90 alin. 6 din
Codul de procedură civilă ..........................................

Pagina

Decizia nr. 102 din 20 ianuarie 2009 referitoare la excepția de
neconstituționalitate a dispozițiilor art. 318 din Codul
de procedură civilă ....................................................

DECIZII ALE CURȚII CONSTITUȚIONALE
Decizia nr. 1.384 din 16 decembrie 2008 referitoare la
excepția de neconstituționalitate a dispozițiilor art. 274
alin. 2 și 3 din Codul de procedură civilă....................

Nr.

2–3

HOTĂRÂRI ALE GUVERNULUI ROMÂNIEI
56.

3–4

— Hotărâre pentru aprobarea Normelor metodologice
de aplicare a Ordonanței de urgență a Guvernului
nr. 162/2008 privind transferul ansamblului de atribuții
și competențe exercitate de Ministerul Sănătății către
autoritățile administrației publice locale......................

9–12

ACTE ALE COMISIEI DE SUPRAVEGHERE
A ASIGURĂRILOR

4–5
1.
6–7

7–8

— Ordin pentru aprobarea Normelor privind încheierea
exercițiului financiar 2008 pentru societățile din
domeniul asigurărilor ..................................................

13–15

2

MONITORUL OFICIAL AL ROMÂNIEI, PARTEA I, Nr. 91/16.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.384
din 16 decembrie 2008

referitoare la excepția de neconstituționalitate a dispozițiilor art. 274 alin. 2 și 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 274 alin. 2 și 3 din Codul de procedură civilă,
excepție ridicată de Romeo Pascu și Aurelia Pascu în Dosarul
nr. 13.014/325/2006 al Tribunalului Timiș — Secția comercială și
de contencios administrativ.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din data 13 mai 2008, pronunțată în Dosarul
nr. 13.014/325/2006, Tribunalul Timiș — Secția comercială și
de
contencios
administrativ
a
sesizat
Curtea
Constituțională pentru soluționarea excepției de
neconstituționalitate a dispozițiilor art. 274 alin. 2 și 3 din
Codul de procedură civilă, excepție ridicată de Romeo Pascu
și Aurelia Pascu.
În motivarea excepției de neconstituționalitate autorii
acesteia susțin că dispozițiile de lege criticate vin în contradicție
cu prevederile art. 11 alin. (2), art. 20 alin. (2), art. 24, art. 135
alin. (1) și art. 148 din Constituție, deoarece se creează o
discriminare între două categorii de liber profesioniști, și anume
experții, pe de-o parte, și avocații, pe de altă parte.
Tribunalul Timiș — Secția comercială și de contencios
administrativ apreciază excepția ca fiind neîntemeiată, întrucât
cadrul legal stabilit în art. 274 din Codul de procedură civilă este
constituțional reglementat privitor la toate posibilitățile de
acordare a cheltuielilor de judecată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul
Poporului
arată
că
excepția
de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 274 alin. 2 și 3 din Codul de procedură civilă,
texte de lege care au următorul conținut: ăJudecătorii nu pot
micșora cheltuielile de timbru, taxe de procedură și impozit
proporțional, plata experților, despăgubirea martorilor, precum
și orice alte cheltuieli pe care partea care a câștigat va dovedi
că le-a făcut.
Judecătorii au însă dreptul să mărească sau să micșoreze
onorariile avocaților, potrivit cu cele prevăzute în tabloul
onorariilor minimale, ori de câte ori vor constata motivat că sunt
nepotrivit de mici sau de mari, față de valoarea pricinii sau
munca îndeplinită de avocat.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 11 alin. (2), art. 20 alin. (2), art. 24, art. 135
alin. (1) și art. 148 din Constituție, precum și dispozițiilor art. 14
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prin Decizia nr. 492 din 8 iunie 2006, publicată în
Monitorul Oficial al României, Partea I, nr. 583 din 5 iulie 2006,
s-a reținut că în cazul experților organul care numește expertul
este chiar instanța de judecată, care fixează și onorariul
provizoriu al expertului, iar în cazul muncii prestate de avocat
cei care stabilesc onorariul acestuia sunt partea și avocatul
respectiv, prin înțelegere. Astfel, Curtea a statuat că situațiile
respective sunt diferite, tratamentul diferit aplicat fiind justificat,
iar faptul că judecătorii au dreptul să mărească sau să
micșoreze onorariile avocaților, potrivit cu cele prevăzute în
tabloul onorariilor minimale, ori de câte ori vor constata motivat
că sunt nepotrivit de mici sau de mari față de valoarea pricinii ori
munca îndeplinită de avocat, nu contravine dispozițiilor art. 16
din Constituție.
De asemenea, prin Decizia nr. 401 din 14 iulie 2005,
publicată în Monitorul Oficial al României, Partea I, nr. 848 din
20 septembrie 2005, Curtea Constituțională a reținut că
prerogativa instanței de a cenzura, cu prilejul stabilirii
cheltuielilor de judecată, cuantumul onorariului avocațial
convenit, prin prisma proporționalității sale cu amplitudinea și
complexitatea activității depuse, este cu atât mai necesară cu
cât respectivul onorariu, convertit în cheltuieli de judecată,
urmează a fi suportat de partea potrivnică, dacă a căzut în
pretenții, ceea ce presupune în mod necesar ca acesta să-i fie
opozabil. Or, opozabilitatea sa față de partea potrivnică, care
este terț în raport cu convenția de prestare a serviciilor

MONITORUL OFICIAL AL ROMÂNIEI, PARTEA I, Nr. 91/16.II.2009
avocațiale, este consecința însușirii sale de instanță prin
hotărârea judecătorească prin al cărei efect creanța dobândește
caracter cert, lichid și exigibil.
În sensul celor arătate este și jurisprudența Curții Europene
a Drepturilor Omului, care, învestită fiind cu soluționarea
pretențiilor la rambursarea cheltuielilor de judecată, în care sunt
cuprinse și onorariile avocațiale, a statuat că acestea urmează

3

a fi recuperate numai în măsura în care constituie cheltuieli
necesare care au fost în mod real făcute în limita unui cuantum
rezonabil.
Rațiunile care au stat la baza adoptării soluției anterioare își
păstrează valabilitatea și în prezent, astfel încât aceasta se
impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 274 alin. 2 și 3 din Codul de procedură civilă, excepție ridicată
de Romeo Pascu și Aurelia Pascu în Dosarul nr. 13.014/325/2006 al Tribunalului Timiș — Secția comercială și de contencios
administrativ.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 53
din 13 ianuarie 2009

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 2 din Codul de procedură penală,
excepție invocată de Dorel Pârâu în Dosarul nr. 7.469/245/2008
al Judecătoriei Iași.
La apelul nominal lipsesc părțile față de care procedura de
citare este legal îndeplinită.
Magistratul-asistent referă că apărătorul autorului excepției a
depus la dosar o cerere de amânare a cauzei pentru
imposibilitate de prezentare din motive medicale, în care
precizează că va face dovada acestei imposibilități la următorul
termen de judecată.
De asemenea, partea Nicolai Macovei a depus la dosar
întâmpinare, arătând că datorită vârstei, stării de sănătate
precare și condițiilor meteorologice nu se poate prezenta în fața
Curții, dar că are convingerea că dosarul cauzei cuprinde toate
datele necesare pentru o soluție dreaptă și legală.

Reprezentantul Ministerului Public pune concluzii de
respingere a cererii de amânare, arătând că nu s-a făcut dovada
existenței cauzei de amânare invocate.
Curtea, deliberând, respinge cererea de amânare a cauzei.
Având cuvântul, reprezentantul Ministerului Public pune
concluzii de respingere a excepției de neconstituționalitate,
invocând și jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 13 august 2008, pronunțată în Dosarul
nr. 7.469/245/2008, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală,
excepție invocată de Dorel Pârâu.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece se creează o situație injustă pentru petent, motivat de
faptul că dispozițiile art. 277 din Codul de procedură penală
prevăd un termen de 20 de zile în care procurorul ierarhic
superior trebuie să soluționeze plângerea și să comunice părții
modul în care a fost rezolvată, iar prin dispozițiile art. 2781 din
Codul de procedură penală se restrânge acest termen la 20 de
zile, petentul neavând posibilitatea de a afla soluția procurorului
ierarhic superior și de a exercita calea de atac împotriva
acesteia.
Judecătoria
Iași
apreciază
că
excepția
de
neconstituționalitate este neîntemeiată, întrucât art. 2781 alin. 2
din Codul de procedură penală reprezintă de fapt o concretizare

4

MONITORUL OFICIAL AL ROMÂNIEI, PARTEA I, Nr. 91/16.II.2009

a normelor constituționale ce consacră dreptul la un proces
echitabil, fiind instituit tocmai în vederea respectării exigenței
termenului rezonabil, impusă de art. 21 alin. (3) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, întrucât nu încalcă dreptul la un proces echitabil.
Se invocă și jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

parchetului sau, după caz, procurorul general al parchetului de
pe lângă curtea de apel, procurorul șef de secție al Parchetului
de pe lângă Înalta Curte de Casație și Justiție ori procurorul
ierarhic superior nu a soluționat plângerea în termenul prevăzut
de art. 277, termenul prevăzut în alin. 1 curge de la data expirării
termenului inițial de 20 de zile.”
Dispozițiile constituționale invocate în susținerea excepției
sunt cele ale art. 21 privind accesul liber la justiție.
Examinând excepția de neconstituționalitate astfel cum a fost
formulată, Curtea constată că textul de lege criticat a mai
constituit obiect al controlului de constituționalitate, cu o
motivare asemănătoare și prin raportare la aceleași prevederi
constituționale. În acest sens sunt, de exemplu, Decizia nr. 598
din 8 noiembrie 2005, publicată în Monitorul Oficial al României,
Partea I, nr. 1.128 din 14 decembrie 2005, Decizia nr. 232 din
C U R T E A,
20 martie 2007, publicată în Monitorul Oficial al României,
examinând încheierea de sesizare, punctul de vedere al Partea I, nr. 266 din 20 aprilie 2007, Decizia nr. 780 din
Avocatului Poporului, raportul întocmit de judecătorul-raportor, 20 septembrie 2007, publicată în Monitorul Oficial al României,
concluziile procurorului, dispozițiile legale criticate, raportate la Partea I, nr. 717 din 23 octombrie 2007, și Decizia nr. 136 din
prevederile Constituției, precum și Legea nr. 47/1992, reține 21 februarie 2008, publicată în Monitorul Oficial al României,
Partea I, nr. 222 din 24 martie 2008, prin care Curtea
următoarele:
Curtea Constituțională a fost legal sesizată și este Constituțională a statuat, pentru considerentele acolo reținute,
competentă, potrivit dispozițiilor art. 146 lit. d) din Constituție, că prevederile art. 2781 alin. 2 din Codul de procedură penală
ale art. 1 alin. (2), ale art. 2, 3, 10 și 29 din Legea nr. 47/1992, sunt constituționale.
Întrucât nu au intervenit elemente noi, de natură să
să soluționeze excepția de neconstituționalitate.
Obiectul excepției de neconstituționalitate îl constituie determine schimbarea acestei jurisprudențe, soluția pronunțată
dispozițiile art. 2781 alin. 2 din Codul de procedură penală, anterior de Curte, precum și considerentele care au
având următorul cuprins: ăÎn cazul în care prim-procurorul fundamentat-o își păstrează valabilitatea.
Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 2 din Codul de procedură penală, excepție invocată
de Dorel Pârâu în Dosarul nr. 7.469/245/2008 al Judecătoriei Iași.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 57
din 15 ianuarie 2009

referitoare la excepția de neconstituționalitate a prevederilor art. 1.846 și art. 1.847
din Codul civil și ale art. 674 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1.846 și art. 1.847 din Codul civil și ale
art. 674 din Codul de procedură civilă, excepție ridicată de Dan
Gheorghiu și Elenuța Gheorghiu în Dosarul nr. 10.285/212/2008
al Judecătoriei Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, considerând că textele de lege criticate nu

MONITORUL OFICIAL AL ROMÂNIEI, PARTEA I, Nr. 91/16.II.2009
contravin dispozițiilor constituționale invocate de autorii
acesteia.
C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2008, pronunțată în Dosarul
nr. 10.285/212/2008, Judecătoria Constanța — Secția civilă
a sesizat Curtea Constituțională cu excepția de
neconstituționalitate a dispozițiilor art. 1.846 și art. 1.847
din Codul civil și ale art. 674 din Codul de procedură civilă.
Excepția de neconstituționalitate a fost ridicată de Dan
Gheorghiu și Elenuța Gheorghiu într-o cauză civilă cu privire la
un imobil.
Obiectul excepției de neconstituționalitate îl constituie
prevederile art. 1.846 și art. 1.847 din Codul civil și ale art. 674
din Codul de procedură civilă, care au următorul conținut:
— Art. 1.846 din Codul civil: ăOrice prescripție este fondată
pe faptul posesiunii.
Posesiunea este deținerea unui lucru sau folosirea de un
drept, exercitată, una sau alta, de noi înșine sau de altul în
numele nostru.”
— Art. 1.847 din Codul civil: ăCa să se poată prescrie, se cere
o posesiune continuă, neîntreruptă, netulburată, publică și sub
nume de proprietar, după cum se explică în următoarele
articole.”
— Art. 674 din Codul de procedură civilă: ăCererile privitoare
la posesiune vor fi admise numai dacă:
1. nu a trecut un an de la tulburare sau deposedare;
2. reclamantul dovedește că, înainte de această dată, el a
posedat cel puțin un an;
3. posesiunea lui întrunește condițiile cerute de art. 1.846 și
1.847 din Codul civil.
În cazul când deposedarea sau tulburarea s-a făcut prin
violență, reclamantul este scutit de a face dovada cerută la
punctele 2 și 3 din acest articol.
Cererile posesorii se judecă de urgență și cu precădere.
Întâmpinarea nu este obligatorie.”
În motivarea excepției de neconstituționalitate se susține
că textele de lege criticate ăreprezintă un pericol pentru
proprietar, care nu este lăsat să posede în liniște și să se bucure
de proprietatea sa”, arătând că ălegea nu trebuie să impună
proprietarului ca, alături de el și fără consimțământul său, să fie
obligat să primească în imobilul său, pe care îl deține cu titlu
legal, alte persoane care nu au niciun drept”.

5

În opinia autorilor excepției de neconstituționalitate, este
nesocotit art. 44 din Legea fundamentală referitor la dreptul de
proprietate.
Judecătoria Constanța — Secția civilă apreciază că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Examinând excepția de neconstituționalitate, Curtea observă
că textele de lege criticate nu sunt de natură a aduce atingere
dreptului de proprietate privată, astfel cum acesta este garantat
în Legea fundamentală. Textele din Codul civil criticate de autorii
excepției au în vedere prescripția achizitivă, ca modalitate de
dobândire a proprietății (sau a altor drepturi reale) asupra
bunurilor imobile. Aceasta pleacă de la premisa posesiei, care
este o stare de fapt și care trebuie să cumuleze anumite calități
pentru a fi aptă de a conduce la uzucapare. Așadar, conținutul
acestora nu poate intra în contradicție cu dispozițiile
constituționale care apără proprietatea.
De asemenea, nici prevederile art. 674 din Codul de
procedură civilă nu nesocotesc dispozițiile art. 44 din
Constituție. Acestea nu fac altceva decât să enumere condițiile
de admisibilitate a acțiunilor posesorii, fără să intereseze dacă
posesorul este și titularul dreptului de proprietate, așa că nu
poate fi pusă în discuție incidența normelor constituționale
referitoare la protecția și garantarea dreptului de proprietate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1.846 și art. 1.847 din Codul civil și ale art. 674 din Codul
de procedură civilă, excepție ridicată de Dan Gheorghiu și Elenuța Gheorghiu în Dosarul nr. 10.285/212/2008 al Judecătoriei
Constanța — Secția civilă.
Definitivă și general obligatorie.
Pronunțată în ședința publică din data de 15 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 91/16.II.2009
CURTEA CONSTITUȚIONALĂ

D E C I Z I A Nr. 97
din 20 ianuarie 2009

referitoare la excepția de neconstituționalitate a dispozițiilor art. 90 alin. 6
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 90 alin. 6 din Codul de procedură civilă,
excepție ridicată de Faur Nistor Isai în Dosarul nr. 295/R/2006 al
Judecătoriei Marghita.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea ca neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 27 iunie 2006, pronunțată în Dosarul
nr. 295/R/2006, Judecătoria Marghita a sesizat Curtea
Constituțională cu excepția de neconstituționalitate a
dispozițiilor art. 90 alin. 6 din Codul de procedură civilă.
Excepția de neconstituționalitate a fost ridicată de Faur Nistor
Isai într-o cauză trimisă spre rejudecare având ca obiect o
acțiune în pretenții.
Obiectul excepției de neconstituționalitate îl constituie
dispozițiile art. 90 alin. 6 din Codul de procedură civilă, cu
următorul cuprins: ăPentru deținuți, înmânarea se face la
administrația închisorii.”
În opinia autorului excepției, textul de lege menționat
contravine prevederilor art. 11, ale art. 16 alin. (1) și (2), ale
art. 20, 21, 24 și ale art. 124 alin. (2) din Constituție, ale art. 6 și
14 din Convenția pentru apărarea drepturilor omului și a
libertăților fundamentale, precum și ale art. 1 paragraful 2 din
Protocolul nr. 12 la Convenție.
În motivarea excepției de neconstituționalitate autorul
acesteia susține că dispozițiile art. 90 alin. 6 din Codul de
procedură civilă sunt discriminatorii și contrare dreptului la un
proces echitabil și la corespondență, deoarece prevăd pentru
deținuți o altă modalitate de îndeplinire a procedurii de citare, și
anume prin înmânarea citației, în vreme ce pentru celelalte

categorii de justițiabili sunt stabilite modalități care nu pun în
pericol realizarea actului de justiție.
Judecătoria Marghita apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile art. 90 alin. 6
din Codul de procedură civilă nu au caracter discriminatoriu fiind,
așadar, constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.
Principiul nediscriminării presupune aplicarea aceluiași
tratament juridic unor situații care nu se deosebesc în mod
obiectiv și rezonabil și impune, în același timp, reglementarea
unui tratament juridic diferențiat pentru situații care se
deosebesc între ele. Prin urmare, autorul excepției nu poate
invoca în mod justificat încălcarea acestui principiu, din moment
ce situația sa juridică este diferită de a celorlalte categorii de
justițiabili, aflați în stare de libertate, în timp ce acesta execută
o sancțiune privativă de libertate. În aceste condiții, atât
modalitatea de îndeplinire a procedurii de citare, cât și cea de
înmânare a corespondenței sunt adaptate situației juridice a
destinatarului, fiind raportată la locul de detenție a acestuia, și nu
la domiciliul sau reședința persoanei fizice, fără a pune însă în
pericol efectivitatea și finalitatea îndeplinirii acestor proceduri.
O dovadă în plus în acest sens este faptul că autorul excepției
a invocat prezenta excepție în cursul unui proces aflat pe rolul
unei instanțe judecătorești, exercitând, deci, în mod efectiv,
dreptul de acces la justiție, dreptul la un proces echitabil și
dreptul la apărare, pretins încălcate.

MONITORUL OFICIAL AL ROMÂNIEI, PARTEA I, Nr. 91/16.II.2009

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 90 alin. 6 din Codul de procedură civilă, excepție ridicată de
Faur Nistor Isai în Dosarul nr. 295/R/2006 al Judecătoriei Marghita.
Definitivă și general obligatorie.
Pronunțată în ședința publică din data de 20 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 102
din 20 ianuarie 2009

referitoare la excepția de neconstituționalitate a dispozițiilor art. 318 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 318 din Codul de procedură civilă, excepție
ridicată de Călin Albu, Eugenia Albu și Sanda Lucia Albu în
Dosarul nr. 10.981/1/2007 al Înaltei Curți de Casație și Justiție —
Secția comercială.
La apelul nominal răspunde partea Ioan-Mircea Bîrsan, prin
avocat Laura Elena Pop, cu împuternicire avocațială depusă la
dosar, lipsind celelalte părți, față de care procedura de citare a
fost legal îndeplinită.
Magistratul-asistent informează Curtea că părțile Mircea
Gheorghe Boitor și Societatea Comercială ăTransilvania
Construcții” — S.A. din Cluj-Napoca au trimis la dosarul cauzei
note scrise prin care solicită și motivează soluția de respingere
a excepției de neconstituționalitate.
Cauza fiind în stare de judecată, președintele Curții
Constituționale acordă cuvântul părții prezente. Aceasta susține
că excepția de neconstituționalitate a prevederilor art. 317 alin. 2
din Codul de procedură civilă se impune a fi respinsă ca
inadmisibilă, deoarece acest text nu are legătură cu soluționarea
cauzei aflate pe rolul instanței de judecată care a sesizat Curtea
Constituțională. În ceea ce privește dispozițiile art. 318 din
același cod, arată că alin. 2 a fost abrogat prin art. I pct. 121 din
Ordonanța de urgență a Guvernului nr. 138/2000, astfel că și
această excepție trebuie respinsă ca inadmisibilă, iar

prevederile alin. 1 ale aceluiași articol criticat nu încalcă accesul
liber la justiție, astfel că această excepție de neconstituționalitate
este neîntemeiată. Depune note scrise.
Reprezentantul Ministerului Public solicită, mai întâi,
respingerea ca inadmisibilă a excepției de neconstituționalitate,
arătând că, prin critica de neconstituționalitate formulată, autorul
excepției urmărește, de fapt, modificarea legislației, ceea ce
excedează competenței Curții Constituționale. În subsidiar,
solicită respingerea ca neîntemeiată a excepției, deoarece
dispozițiile legale criticate nu contravin normelor constituționale
și convenționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 19 septembrie 2008, pronunțată în Dosarul
nr. 10.981/1/2007, Înalta Curte de Casație și Justiție — Secția
comercială a sesizat Curtea Constituțională pentru
soluționarea excepției de neconstituționalitate a
dispozițiilor art. 318 din Codul de procedură civilă.
Excepția de neconstituționalitate a fost ridicată de Călin Albu,
Eugenia Albu și Sanda Lucia Albu într-un dosar având ca obiect
soluționarea unei contestații în anulare.
În motivarea excepției de neconstituționalitate autorul
acesteia arată că prevederile ăart. 317 alin. 2 și ale art. 318 din
Codul de procedură civilă” se află ăîn mod evident” în
neconcordanță față de dispozițiile art. 16 alin. (1) și (2), art. 21
și 53 din Constituție și ale art. 6 paragraful 1 din Convenția
pentru apărarea drepturilor omului și a libertăților fundamentale,
deoarece condiționează admisibilitatea contestației în anulare
de aprecierea subiectivă a judecătorului asupra existenței
erorilor materiale sau a omisiunilor din greșeală, noțiuni care cu
ușurință pot fi luate în considerare ca și greșeli de judecată. Prin
urmare, pentru luarea unei decizii de către instanța
judecătorească, în sensul admisibilității contestației în anulare,
este necesară ăstabilirea unei distincții clare legislative” care să

8

MONITORUL OFICIAL AL ROMÂNIEI, PARTEA I, Nr. 91/16.II.2009

prevadă ălimita clară și certă dintre noțiunile de erori materiale
sau a omisiunii din greșeală și, dimpotrivă, a erorilor, omisiunilor
sau greșelilor de judecată”.
Înalta Curte de Casație și Justiție — Secția comercială
apreciază că dispozițiile art. 318 din Codul de procedură civilă
nu contravin textelor constituționale invocate. Accesul la justiție
și folosirea căilor de atac se exercită în formele și în condițiile
procedurale instituite de legiuitor, ceea ce nu înseamnă accesul,
în toate cazurile, la toate structurile judecătorești și la toate căile
de atac.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că dispozițiile art. 318 din
Codul de procedură civilă sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit încheierii
de sesizare, îl constituie prevederile art. 318 din Codul de
procedură civilă, actualizat. Cât privește dispozițiile alin. 2 al
art. 318, reiese din aceeași încheiere de sesizare că instanța de
judecată a avut în vedere textul legal în vigoare, deoarece
prevederile alin. 2 al art. 318 au fost abrogate prin art. I pct.121
din Ordonanța de urgență a Guvernului nr. 138/2000 privind
modificarea și completarea Codului de procedură civilă,
publicată în Monitorul Oficial al României, Partea I, nr. 479 din
2 octombrie 2000. Prin urmare, în prezent, art. 318 cuprinde
doar dispozițiile alin. 1, în vigoare, acestea având următorul
conținut: ăHotărârile instanțelor de recurs mai pot fi atacate cu

contestație când dezlegarea dată este rezultatul unei greșeli
materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) și (2) privind principiul egalității în drepturi a
cetățenilor, art. 21 alin. (2) referitoare la interzicerea îngrădirii
prin lege a exercitării accesului liber la justiție, coroborate cu ale
art. 53, care reglementează condițiile privind restrângerea
exercițiului unor drepturi sau al unor libertăți. De asemenea, sunt
invocate prevederile art. 6 par.1 din Convenția pentru apărarea
drepturilor omului și a libertăților fundamentale, referitoare la
dreptul la un proces echitabil.
Analizând excepția de neconstituționalitate, Curtea
Constituțională constată, mai întâi, că, în ceea ce privește
dispozițiile art. 317 alin. 2 din Codul de procedură civilă, acestea
nu constituie obiect al excepției de neconstituționalitate,
deoarece nu au fost cuprinse în încheierea de sesizare a Curții.
În cuprinsul aceleiași încheieri, instanța de judecată a respins
ca inadmisibilă cererea de sesizare a Curții cu excepția de
neconstituționalitate a dispozițiilor art. 317 alin. 2 din Codul de
procedură civilă, întrucât nu au legătură cu soluționarea cauzei
deduse judecății.
Cât privește prevederile art. 318 din Codul de procedură
civilă, Curtea constată că, în practica sa, a analizat în repetate
rânduri conformitatea textului de lege criticat față de aceleași
dispoziții constituționale și convenționale invocate și în prezenta
cauză și cu aceeași motivare. De exemplu, prin Decizia nr. 122
din 19 februarie 2008, publicată în Monitorul Oficial al României,
Partea I, nr. 298 din 16 aprilie 2008, Curtea a respins excepția
de neconstituționalitate, stabilind, pentru argumentele acolo
reținute, că dispozițiile art. 318 din Codul de procedură civilă
satisfac exigențele constituționale.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin decizia menționată, cât și
considerentele care au fundamentat-o își păstrează valabilitatea
și în acest dosar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 318 din Codul de procedură civilă, excepție ridicată de Călin
Albu, Eugenia Albu și Sanda Lucia Albu în Dosarul nr. 10.981/1/2007 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 20 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 91/16.II.2009

9

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Ordonanței de urgență
a Guvernului nr. 162/2008 privind transferul ansamblului de atribuții și competențe
exercitate de Ministerul Sănătății către autoritățile administrației publice locale
În temeiul art. 108 din Constituția României, republicată, și al art. 24 din Ordonanța de urgență a Guvernului nr. 162/2008
privind transferul ansamblului de atribuții și competențe exercitate de Ministerul Sănătății către autoritățile administrației publice
locale,
Guvernul României adoptă prezenta hotărâre.
Articol unic. — Se aprobă Normele metodologice de aplicare
a Ordonanței de urgență a Guvernului nr. 162/2008 privind
transferul ansamblului de atribuții și competențe exercitate de

Ministerul Sănătății către autoritățile administrației publice locale,
prevăzute în anexa care face parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul sănătății,
Ion Bazac
Ministrul administrației și internelor,
Liviu Nicolae Dragnea
Ministrul educației, cercetării și inovării,
Ecaterina Andronescu
Ministrul finanțelor publice,
Gheorghe Pogea
București, 29 ianuarie 2009.
Nr. 56.
ANEXĂ

NORME METODOLOGICE

de aplicare a Ordonanței de urgență a Guvernului nr. 162/2008
privind transferul ansamblului de atribuții și competențe exercitate de Ministerul Sănătății
către autoritățile administrației publice locale
CAPITOLUL I
Asistența medicală comunitară
Art. 1. — (1) Asistența medicală comunitară, astfel cum este
definită la art. 4 din Ordonanța de urgență a Guvernului
nr. 162/2008 privind transferul ansamblului de atribuții și
competențe exercitate de Ministerul Sănătății către autoritățile
administrației publice locale, denumită în continuare ordonanță
de urgență, cuprinde programe, activități și servicii medicale,
furnizate în sistem integrat cu serviciile sociale, adresate
persoanelor dintr-o comunitate.
(2) Scopul asistenței medicale comunitare este de a asigura
furnizarea de servicii integrate, medicale și sociale, flexibile și
adecvate nevoilor beneficiarilor, acordate în mediul în care
aceștia trăiesc prin utilizarea eficientă a serviciilor acordate în
cadrul pachetului de bază, punerea accentului pe prevenție și
continuitate a serviciilor.
Art. 2. — Asistența medicală comunitară cuprinde, potrivit
art. 6 din ordonanța de urgență, în principal următoarele activități:
a) identificarea problemelor medico-sociale ale comunității;
b) educația pentru sănătate și profilaxia bolilor, prin
promovarea unui stil de viață și mediu sănătos;
c) mobilizarea populației pentru participarea la programele
de vaccinări, controale medicale profilactice etc.;

d) promovarea sănătății reproducerii și planificarea familială;
e) îngrijirea și asistența medicală la domiciliu, curativă și de
recuperare, în vederea reinserției sociale;
f) acordarea de îngrijiri paleative la domiciliu.
Art. 3. — (1) Desfășurarea activităților de asistență medicală
comunitară integrată cu serviciile sociale se face în folosul
comunității de serviciul public de asistență socială de la nivelul
autorităților administrației publice locale sau, după caz, de
compartimentul desemnat cu atribuții în domeniu din cadrul
aparatului de specialitate al primarului.
(2) Autoritățile administrației publice locale elaborează
strategia și programul anual de asistență medicală comunitară
la nivelul unității administrativ-teritoriale respective,
monitorizează și evaluează activitatea de asistență medicală
comunitară.
(3) Autoritățile administrației publice locale de la nivelul
județelor transmit semestrial direcțiilor de sănătate publică
județene și a municipiului București raportul privind activitatea
desfășurată la nivel de județ, până cel mai târziu la data de
15 februarie a anului următor celui pentru care se face
raportarea.
Art. 4. — Ministerul Sănătății, prin direcțiile de sănătate
publică județene și a municipiului București, asigură îndrumarea

10

MONITORUL OFICIAL AL ROMÂNIEI, PARTEA I, Nr. 91/16.II.2009

tehnică și metodologică a activității de asistență medicală
comunitară la nivel județean și al municipiului București.
Art. 5. — În domeniul asistenței medicale comunitare,
direcțiile de sănătate publică județene și a municipiului București
au în principal următoarele atribuții:
a) să acorde consultanță și asistență tehnică în domeniul
evaluării nevoilor, al stabilirii priorităților, modalităților de
implementare și monitorizare a politicilor de asistență medicală
comunitară integrată;
b) să colaboreze cu autoritățile administrației publice locale
în vederea realizării strategiei județene și a listei de priorități în
domeniul asistenței medicale comunitare;
c) să contribuie la crearea unui cadru organizatoric pentru
monitorizarea și evaluarea serviciilor și programelor naționale și
locale de sănătate, cu privire la asistența medicală comunitară;
d) să monitorizeze elaborarea de ghiduri și standarde de
practică în domeniul asistenței medicale comunitare;
e) să asigure sprijin pentru formarea personalului care
lucrează în rețeaua de asistență medicală comunitară integrată,
inclusiv pentru joncțiunile cu rețeaua de medicină de familie,
accesul la medicamente, servicii ambulatorii și spitalicești;
f) să identifice, să elaboreze și să propună programe
specifice de educație pentru sănătate și pentru adoptarea unui
stil de viață sănătos la nivelul diferitelor comunități;
g) să elaboreze și să propună programe specifice de
prevenire și profilaxie primară, secundară și terțiară și de
recuperare medicală și incluziune socială;
h) să identifice, să elaboreze și să propună programe
specifice de consiliere medico-socială, servicii de îngrijire la
domiciliu pentru persoane vulnerabile: gravide, nou-născuți,
bolnavi cronici, bătrâni, persoane cu dizabilități, neasigurați,
victime ale violenței domestice, copii provenind din familii
dezorganizate, persoane cu probleme de sănătate mintală,
precum și alte categorii de persoane identificate la nivel local ca
fiind în situații de risc;
i) să faciliteze și să monitorizeze crearea parteneriatelor
interinstituționale la diferite niveluri, a strategiilor și a
protocoalelor comune pentru serviciile de asistență comunitară.
Art. 6. — Mediatorul sanitar are următoarele atribuții:
a) cultivă încrederea reciprocă între autoritățile publice locale
și comunitatea de romi din care face parte;
b) facilitează comunicarea între membrii comunității de romi
și personalul medico-sanitar;
c) catagrafiază gravidele și lehuzele, în vederea efectuării
controalelor medicale periodice prenatale și post-partum; le
explică necesitatea și importanța efectuării acestor controale și
le însoțește la aceste controale, facilitând comunicarea cu
medicul de familie și cu celelalte cadre sanitare;
d) explică noțiunile de bază și avantajele planificării familiale,
încadrat în sistemul cultural tradițional al comunității de romi;
e) catagrafiază populația infantilă a comunității de romi;
f) explică noțiunile de bază și importanța asistenței medicale
a copilului;
g) promovează alimentația sănătoasă, în special la copii,
precum și alimentația la sân;
h) urmărește înscrierea nou-născutului pe listele medicului
de familie, titulare sau suplimentare;
i) sprijină personalul medical în urmărirea și înregistrarea
efectuării imunizărilor la populația infantilă din comunitățile de
romi și a examenelor clinice de bilanț la copiii cu vârsta cuprinsă
între 0 și 7 ani;
j) explică avantajele includerii persoanelor în sistemul
asigurărilor de sănătate, precum și procedeul prin care poate fi
obținută calitatea de asigurat;
k) explică avantajele igienei personale, a igienei locuinței și
spațiilor comune; popularizează în comunitatea de romi măsurile
de igienă dispuse de autoritățile competente;
l) facilitează acordarea primului ajutor, prin anunțarea
cadrelor medicale/serviciului de ambulanță și însoțirea echipelor
care acordă asistență medicală de urgență;

m) mobilizează și însoțește membrii comunității la acțiunile
de sănătate publică: campaniile de vaccinare, campaniile de
informare, educare și conștientizare din domeniul promovării
sănătății, acțiuni de depistare a bolilor cronice etc.; explică rolul
și scopul acestora;
n) participă la depistarea activă a cazurilor de tuberculoză și
a altor boli transmisibile, sub îndrumarea medicului de familie
sau a cadrelor medicale din cadrul direcțiilor de sănătate publică
județene sau a municipiului București;
o) la solicitarea cadrelor medicale, sub îndrumarea strictă a
acestora, explică rolul tratamentului medicamentos prescris,
reacțiile adverse posibile ale acestuia și supraveghează
administrarea medicamentelor, de exemplu: tratamentul strict
supravegheat al pacientului cu tuberculoză;
p) însoțește cadrele medico-sanitare în activitățile legate de
prevenirea sau controlul situațiilor epidemice, facilitând
implementarea măsurilor adecvate, explică membrilor
comunității rolul și scopul măsurilor de urmărit;
q) semnalează cadrelor medicale apariția problemelor
deosebite din cadrul comunității: focarele de boli transmisibile,
parazitoze, intoxicații, probleme de igienă a apei etc.;
r) semnalează în scris direcțiilor de sănătate publică județene
sau a municipiului București problemele identificate privind
accesul membrilor comunității rome pe care o deservește la
următoarele servicii de asistență medicală primară:
(i) imunizări, conform programului național de imunizări;
(ii) examen de bilanț al copilului cu vârsta cuprinsă între
0 și 7 ani;
(iii) supravegherea
gravidei,
conform
normelor
metodologice ale Ministerului Sănătății;
(iv) depistarea activă a cazurilor de TBC;
(v) asistență medicală de urgență;
(vi) informarea asistentului social cu privire la cazurile
potențiale de abandon al copiilor.
Art. 7. — (1) Asistentul medical comunitar are, în principal,
atribuții privind:
a) identificarea familiilor cu risc medico-social din cadrul
comunității;
b) determinarea nevoilor medico-sociale ale populației cu
risc;
c) culegerea datelor despre starea de sănătate a familiilor
din teritoriul unde își desfășoară activitatea;
d) stimularea de acțiuni destinate protejării sănătății;
e) identificarea, urmărirea și supravegherea medicală a
gravidelor cu risc medico-social în colaborare cu medicul de
familie și cu asistenta din cadrul cabinetului medical individual,
pentru asigurarea în familie a condițiilor favorabile dezvoltării
nou-născutului;
f) efectuarea de vizite la domiciliul lăuzelor, recomandând
măsurile necesare de protecție a sănătății mamei și a nounăscutului;
g) în cazul unei probleme sociale, ia legătura cu serviciul
social din primărie și din alte structuri, cu mediatorul sanitar din
comunitățile de romi pentru prevenirea abandonului;
h) supraveghează în mod activ starea de sănătate a
sugarului și a copilului mic;
i) promovează necesitatea de alăptare și practicile corecte
de nutriție;
j) participă, în echipă, la desfășurarea diferitelor acțiuni
colective, pe teritoriul comunității: vaccinări, programe de
screening populațional, implementarea programelor naționale
de sănătate;
k) participă la aplicarea măsurilor de prevenire și combatere
a eventualelor focare de infecții;
l) îndrumă persoanele care au fost contaminate pentru
controlul periodic;
m) semnalează medicului de familie cazurile suspecte de boli
transmisibile constatate cu ocazia activităților în teren;
n) efectuează vizite la domiciliul sugarilor cu risc medicosocial tratați la domiciliu și urmărește aplicarea măsurilor
terapeutice recomandate de medic;

MONITORUL OFICIAL AL ROMÂNIEI, PARTEA I, Nr. 91/16.II.2009
o) urmărește și supraveghează în mod activ copiii din
evidența specială (TBC, HIV/SIDA, prematuri, anemici etc.);
p) identifică persoanele neînscrise pe listele medicilor de
familie și contribuie la înscrierea acestora; urmărește și
supraveghează activ nou-născuții ale căror mame nu sunt pe
listele medicilor de familie sau din zonele în care nu există
medici de familie;
q) organizează activități de consiliere și demonstrații practice
pentru diferite categorii populaționale;
r) colaborează cu ONG-uri și cu alte instituții pentru
realizarea programelor ce se adresează unor grupuri-țintă
(vârstnici, alcoolici, consumatori de droguri, persoane cu
tulburări mintale și de comportament), în conformitate cu
strategia națională;
s) urmărește identificarea persoanele de vârstă fertilă;
diseminează informații specifice de planificare familială și
contracepție;
t) se preocupă de identificarea cazurilor de violență
domestică, a cazurilor de abuz, a persoanelor cu handicap, a
bolnavilor cronici din familiile vulnerabile;
u) efectuează activități de educație pentru sănătate în
vederea adoptării unui stil de viață sănătos.
(2) Asistentului medical comunitar îi revin responsabilitățile
respectării:
a) normelor eticii profesionale, inclusiv asigurarea păstrării
confidențialității în exercitarea profesiei;
b) actelor și hotărârilor luate în conformitate cu pregătirea
profesională și limitele de competență;
c) îmbunătățirii nivelului cunoștințelor profesionale prin studiu
individual sau alte forme de educație continuă;
d) întocmirii evidenței și completării documentelor utilizate în
exercitarea atribuțiilor de serviciu, respectiv registre, fișe de
planificare a vizitelor la domiciliu și alte asemenea documente.
Art. 8. — Finanțarea cheltuielilor de personal pentru asistenții
medicali comunitari și mediatorii sanitari se suportă, potrivit legii,
de la bugetul local, din sumele transferate de la bugetul de stat
prin bugetul Ministerului Sănătății.
Art. 9. — Drepturile salariale aferente lunii decembrie din
anul 2008 și trimestrului I al anului 2009 se asigură, potrivit
Ordonanței Guvernului nr. 2/2009 privind aprobarea unor măsuri
economico-financiare și organizatorice pentru desfășurarea
activității unităților sanitare în cadrul procesului de reformă și
operaționalizare, din bugetul Ministerului Sănătății, din fonduri
de la bugetul de stat și din venituri proprii.
CAPITOLUL II
Asistența medicală și de medicină dentară acordată în
unități de învățământ
Art. 10. — Autoritățile administrației publice locale au
obligația să respecte prevederile legale în vigoare privind
asistența medicală a preșcolarilor, elevilor și studenților.
Art. 11. — Finanțarea cheltuielilor de personal pentru
categoriile profesionale din asistența medicală și de medicină
dentară acordată în unitățile de învățământ se suportă, potrivit
legii, de la bugetul local, din sumele transferate de la bugetul de
stat prin bugetul Ministerului Sănătății.
Art. 12. — Drepturile salariale aferente lunii decembrie din
anul 2008 și trimestrului I al anului 2009 se asigură potrivit
prevederilor Ordonanței Guvernului nr. 2/2009 din bugetul
Ministerului Sănătății, din fonduri de la bugetul de stat și din
venituri proprii.
CAPITOLUL III
Asistența medicală acordată în unele unități sanitare
cu paturi
Art. 13. — În domeniul asistenței medicale acordate în unele
unități sanitare cu paturi prevăzute la art. 17 alin. (2) din
ordonanța de urgență, Ministerul Sănătății are următoarele
competențe:

11

a) elaborează normativele de personal care se aprobă prin
ordin al ministrului sănătății;
b) eliberează avizul conform la propunerile Consiliului
General al Municipiului București/consiliilor locale privind
modificarea
structurii
organizatorice,
reorganizarea,
restructurarea, schimbarea sediului și a denumirii pentru unitățile
sanitare cu paturi al căror management a fost transferat.
Art. 14. — (1) Evaluarea activității managerilor din unitățile
sanitare cu paturi se efectuează în condițiile reglementărilor
emise de Ministerul Sănătății, respectiv prin Ordinul ministrului
sănătății publice nr. 112/2007 privind criteriile de performanță în
baza cărora contractul de management poate fi prelungit sau
poate înceta înainte de termen, cu modificările și completările
ulterioare.
(2) Evaluarea activității managerilor pentru anul 2008 se va
face de către o comisie a Ministerului Sănătății la care participă
și reprezentanți ai administrațiilor publice locale care au în
subordine spitalele respective.
Art. 15. — Autoritatea administrației publice locale, prin
structura cu atribuții specifice în domeniu, are următoarele
competențe:
a) aprobă ștatele de funcții ale unităților sanitare
subordonate, cu încadrarea în normativele de personal și în
bugetul de venituri și cheltuieli aprobat;
b) aprobă modificarea ștatelor de funcții aprobate;
c) aprobă organigrama și modificarea acesteia;
d) înaintează Ministerului Sănătății, în vederea obținerii
avizului conform, propunerile managerului unității privind
modificarea
structurii
organizatorice,
reorganizarea,
restructurarea, schimbarea sediului și a denumirii pentru unitățile
sanitare cu paturi al căror management a fost transferat, pentru
aprobarea acestora.
Art. 16. — Activitatea unităților sanitare publice cu paturi al
căror management a fost transferat se desfășoară în
conformitate și cu prevederile Legii nr. 95/2006 privind reforma
în domeniul sănătății, cu modificările și completările ulterioare,
precum și cu cele ale:
a) Ordinului ministrului sănătății și familiei nr. 698/2001
pentru aprobarea unor metodologii privind angajarea,
transferarea și detașarea medicilor, farmaciștilor, biologilor,
biochimiștilor și chimiștilor, precum și a altui personal de
specialitate cu studii superioare din unitățile sanitare publice, cu
modificările și completările ulterioare;
b) Ordinului ministrului sănătății nr. 870/2004 pentru
aprobarea Regulamentului privind timpul de muncă, organizarea
și efectuarea gărzilor în unitățile publice din sectorul sanitar, cu
modificările și completările ulterioare; liniile de gardă se stabilesc
la nivelul fiecărei unități sanitare și se aprobă de Primăria
Municipiului București/autoritățile administrației publice locale,
la propunerea unităților sanitare cu paturi. În cazuri deosebite,
programul de muncă și organizarea gărzilor în alte condiții decât
cele prevăzute în Regulamentul privind timpul de muncă,
organizarea și efectuarea gărzilor în unitățile publice din sectorul
sanitar se pot face numai cu aprobarea Primăriei Municipiului
București/autorităților administrației publice locale, ulterior
avizării de către Ministerul Sănătății;
c) Ordinului ministrului sănătății nr. 1.470/2005 pentru
aprobarea Criteriilor privind angajarea și promovarea în funcții,
grade și trepte profesionale în unitățile sanitare publice din
sectorul sanitar;
d) Ordinului ministrului sănătății nr. 1.487/2005 privind
aprobarea Criteriilor pentru clasificarea pe categorii a unităților
și subunităților sanitare și stabilirea indemnizațiilor de conducere
maxime lunare, diferențiate în raport cu complexitatea și
răspunderea ce revin funcției de conducere și mărimea unității
și subunității, precum și a indemnizațiilor pentru îndeplinirea
unor sarcini, activități și responsabilități suplimentare funcției de
bază, cu modificările și completările ulterioare;
e) Ordinului ministrului sănătății nr. 721/2005 pentru
aprobarea Regulamentului privind acordarea sporurilor la

12

MONITORUL OFICIAL AL ROMÂNIEI, PARTEA I, Nr. 91/16.II.2009

salariile de bază în conformitate cu prevederile art. 13 din
Ordonanța de urgență a Guvernului nr. 115/2004, aprobată cu
modificări și completări prin Legea nr. 125/2005, cu modificările
și completările ulterioare;
f) Ordinului ministrului sănătății publice nr. 1.501/2006 pentru
aprobarea Criteriilor pe baza cărora se stabilesc salariile de
bază pentru funcțiile de conducere care fac parte din comitetul
director al spitalelor publice, cu modificările ulterioare;
g) Ordinului ministrului sănătății publice nr. 1.406/2006
pentru aprobarea Normelor privind organizarea concursului ori
examenului pentru ocuparea funcției de șef de secție, șef de
laborator sau șef de serviciu din unitățile sanitare publice, cu
modificările ulterioare;
h) Ordinului ministrului sănătății publice nr. 921/2006 pentru
stabilirea atribuțiilor comitetului director din cadrul spitalului
public;
i) Ordinului ministrului sănătății publice nr. 1.209/2006 pentru
aprobarea componenței și a atribuțiilor consiliului etic ce
funcționează în cadrul spitalelor publice;
j) Ordinului ministrului sănătății publice nr. 1.778/2006 privind
aprobarea normativelor de personal, cu modificările ulterioare;
numărul de posturi minimal obligatoriu stabilit în baza
prevederilor din acest ordin poate fi majorat la propunerea
motivată a unităților sanitare, cu aprobarea Primăriei
Municipiului București/autorităților administrației publice locale,
în condițiile legii și cu încadrarea în cheltuielile de personal
aprobate în bugetul de venituri și cheltuieli al fiecărei unități
sanitare publice;
k) Ordinului ministrului sănătății publice nr. 320/2007 privind
aprobarea conținutului Contractului de administrare a
secției/laboratorului sau serviciului medical din cadrul spitalului
public, cu completările ulterioare;
l) altor reglementări în domeniu.
Art. 17. — (1) Unitatea sanitară cu paturi are obligația să
înregistreze, să stocheze, să prelucreze și să transmită
informațiile legate de activitatea sa, conform normelor aprobate
prin ordin al ministrului sănătății.
(2) Raportările se fac către Ministerul Sănătății și către
Primăria Municipiului București/autoritățile administrației publice
locale și constituie baza de date, la nivel național, pentru decizii
majore de politică sanitară și pentru raportările necesare
organismelor Uniunii Europene și Organizației Mondiale a
Sănătății.
(3) Documentația primară, ca sursă a acestor date, se
păstrează, securizată și asigurată sub formă de document scris
și electronic, constituind arhiva unități sanitare cu paturi,
conform reglementărilor legale în vigoare.
(4) Informațiile prevăzute la alin. (1), care constituie secrete
de stat și de serviciu, vor fi accesate și gestionate conform
standardelor naționale de protecție a informațiilor clasificate.
Art. 18. — Unitățile sanitare cu paturi transferate sunt instituții
publice finanțate integral din venituri proprii și funcționează pe
baza autonomiei financiare. Veniturile proprii ale acestora provin
din sumele încasate pentru serviciile medicale și alte prestații
efectuate pe bază de contract, precum și din alte surse, conform
legii.
Art. 19. — Unitățile sanitare cu paturi transferate primesc în
completare sume care se utilizează numai pentru destinațiile
pentru care au fost alocate, după cum urmează:
a) de la bugetul de stat, prin bugetul Ministerului Sănătății,
sumele aferente cheltuielilor de personal pentru medicii
rezidenți,
medicii
care
efectuează
practica
supravegheată/asistată, pentru personalul angajat în activitatea
de cercetare, pentru salariații din cabinetele de planning familial
din spitale, din unitățile și secțiile de spital cu profil de recuperare
distrofici și neuropsihomotorie, copii bolnavi HIV/SIDA, din
dispensarele și cabinetele TBC, LSM, boli infecțioase, potrivit
Legii nr. 95/2006, cu modificările și completările ulterioare,

precum și prin bugetul Ministerului Educației, Cercetării și
Inovării, pentru spitalele clinice cu secții universitare;
b) de la bugetele locale, pentru spitalele de interes județean
sau local.
Art. 20. — Bugetele locale participă la finanțarea unor
cheltuieli de administrare și funcționare, respectiv bunuri și
servicii, investiții, reparații capitale, consolidare, extindere și
modernizare, dotări cu echipamente medicale, ale unităților
sanitare cu paturi transferate, în limita creditelor bugetare
aprobate cu această destinație în bugetele locale.
Art. 21. — Contractul de furnizare de servicii medicale al
spitalului cu casa de asigurări sociale de sănătate reprezintă
sursa principală a veniturilor în cadrul bugetului de venituri și
cheltuieli și se negociază de către manager cu conducerea casei
de asigurări sociale de sănătate, în funcție de indicatorii stabiliți
în contractul-cadru de furnizare de servicii medicale.
Art. 22. — Unitățile sanitare cu paturi transferate pot derula
programe naționale de sănătate finanțate din bugetul Fondului
național unic de asigurări sociale de sănătate și din transferuri
de la bugetul de stat, prin bugetul Ministerului Sănătății, către
Fondul Național Unic de Asigurări Sociale de Sănătate.
Derularea programelor și raportarea indicatorilor specifici
programelor se fac potrivit reglementărilor emise de Ministerul
Sănătății și de Casa Națională de Asigurări de Sănătate.
Art. 23. — Unitățile sanitare cu paturi transferate pot realiza
venituri suplimentare din: donații și sponsorizări, legate, asocieri
investiționale în domenii medicale ori de cercetare medicală
farmaceutică, închirierea unor spații medicale, echipamente sau
aparatură medicală către alți furnizori de servicii medicale, în
condițiile legii; contracte privind furnizarea de servicii medicale
încheiate cu casele de asigurări de sănătate private sau
operatori economici; editarea și difuzarea unor publicații cu
caracter medical; servicii medicale, hoteliere sau de altă natură,
furnizate la cererea unor terți; servicii de asistență medicală la
domiciliu, furnizate la cererea pacienților; contracte de cercetare;
alte surse, conform legii.
Art. 24. — Proiectul bugetului de venituri și cheltuieli al
unităților sanitare cu paturi transferate se elaborează de către
comitetul director, în condițiile prevederilor Legii nr. 95/2006, cu
modificările și completările ulterioare, pe baza normelor
metodologice aprobate prin dispoziție a primarului general al
municipiului București, respectiv a primarilor unităților
administrativ teritoriale pe raza cărora se află unitățile sanitare
publice, după obținerea, în prealabil, a avizului Ministerului
Sănătății.
Art. 25. — Bugetul de venituri și cheltuieli al unităților sanitare
cu paturi transferate se aprobă de Consiliul General al
Municipiului București/consiliile locale, la propunerea
managerului spitalului, în condițiile legii.
Art. 26. — Execuția bugetului de venituri și cheltuieli se
raportează lunar și trimestrial Consiliului General al Municipiului
București/consiliilor locale, după caz. Direcțiile de sănătate
publică și casele de asigurări de sănătate primesc lunar conturi
de execuție pentru cheltuielile finanțate din bugetul Ministerului
Sănătății și/sau din cel al Fondul Național Unic de Asigurări
Sociale de Sănătate, în forma și structura prevăzute de
reglementările legale în domeniu elaborate de Ministerul
Finanțelor Publice.
Art. 27. — Ministerul Sănătății este abilitat să exercite
controlul privind respectarea legislației specifice sistemului
sanitar, serviciile medicale desfășurate, respectarea normelor
de igienă sanitară și a drepturilor pacientului.
Art. 28. — Prezentele norme se vor modifica și completa
după intrarea în vigoare a cadrului normativ general privind
descentralizarea din domeniul sănătății.

MONITORUL OFICIAL AL ROMÂNIEI, PARTEA I, Nr. 91/16.II.2009

13

AC T E A L E COMISIEI DE SUPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

ORDIN
pentru aprobarea Normelor privind încheierea exercițiului financiar 2008
pentru societățile din domeniul asigurărilor
În temeiul prevederilor art. 4 alin. (27) din Legea nr. 32/2000 privind activitatea de asigurare și supravegherea asigurărilor,
cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 3 februarie 2009, prin care s-au aprobat
Normele privind încheierea exercițiului financiar 2008 pentru societățile din domeniul asigurărilor,
președintele Comisiei de Supraveghere a Asigurărilor emite următorul ordin:
Art. 1. — Se aprobă Normele privind încheierea exercițiului

Art. 2. — Direcția generală reglementări contabile din cadrul

financiar 2008 pentru societățile din domeniul asigurărilor,

Comisiei de Supraveghere a Asigurărilor va lua măsuri pentru

cuprinse în anexa care face parte integrantă din prezentul ordin.

ducerea la îndeplinire a prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 5 februarie 2009.
Nr. 1.
ANEXĂ

NORME
privind încheierea exercițiului financiar 2008 pentru societățile din domeniul asigurărilor
1. Societățile comerciale de asigurare, de asigurarereasigurare și de reasigurare, denumite în continuare
asigurători, precum și brokerii de asigurare, de asigurarereasigurare și de reasigurare, denumiți în continuare brokeri de
asigurare, au obligația să întocmească și să depună situații
financiare anuale la Comisia de Supraveghere a Asigurărilor și
la unitățile teritoriale ale Ministerului Finanțelor Publice.
Situațiile financiare anuale vor fi întocmite în conformitate cu
prevederile Reglementărilor contabile conforme cu directivele
europene specifice domeniului asigurărilor, aprobate prin
Ordinul președintelui Comisiei de Supraveghere a Asigurărilor
nr. 3.129/2005, publicat în Monitorul Oficial al României, Partea I,
nr. 1.187 și 1.187 bis din 29 decembrie 2005, cu modificările și
completările ulterioare.
2. Asigurătorii vor întocmi și vor depune situații financiare
anuale individuale, avându-se în vedere următoarele formate:
a) Bilanț (cod 01);
b) Contul de profit și pierdere compus din:
— Contul tehnic al asigurării generale (cod 02);
— Contul tehnic al asigurării de viață (cod 03);
— Contul netehnic (cod 04);
c) Situația modificărilor capitalului propriu, conform formatului
prevăzut la cap. V secțiunea 4 din reglementările contabile
menționate la pct. 1;
d) Situația fluxurilor de trezorerie, conform formatului
prevăzut la cap. V secțiunea 3 din reglementările contabile
menționate la pct. 1;
e) Note explicative la situațiile financiare anuale, conform
prevederilor cap. II secțiunea 8 pct. 269—307 din reglementările
contabile menționate la pct. 1.
Situațiile financiare anuale vor fi însoțite și de formularele:

f) Date informative (cod 05);
g) Situația activelor imobilizate (cod 06).
Asigurătorii care administrează fonduri de pensii facultative
vor întocmi și vor prezenta și situațiile prevăzute la cap. V, pct. 2
ăSituații prezentate de asigurătorii care administrează fonduri de
pensii facultative” din reglementările contabile conforme cu
directivele europene specifice domeniului asigurărilor, aprobate
prin Ordinul președintelui Comisiei de Supraveghere a
Asigurărilor nr. 3.129/2005, cu modificările și completările
ulterioare, astfel:
A. Situația activelor, pasivelor și capitalurilor proprii;
B. Situația veniturilor și cheltuielilor.
3. Brokerii de asigurare vor întocmi și vor depune situații
financiare individuale care cuprind următoarele formulare:
a) Bilanț (cod 01);
b) Contul de profit și pierdere (cod 02);
c) Situația modificărilor capitalului propriu, conform formatului
prevăzut la cap. VI secțiunea 4 din reglementările contabile
menționate la pct. 1;
d) Situația fluxurilor de trezorerie, conform formatului
prevăzut la cap. VI secțiunea 3 din reglementările contabile
menționate la pct. 1;
e) Note explicative la situațiile financiare anuale, conform
prevederilor cap. II secțiunea 8 pct. 269—307 din reglementările
contabile menționate la pct. 1.
De asemenea, brokerii de asigurare vor întocmi și
următoarele situații:
f) Date informative (cod 03);
g) Situația activelor imobilizate (cod 04).
4. Notele explicative cuprinse în secțiunea 8 din
reglementările contabile menționate la pct. 1 nu sunt limitative,

14

MONITORUL OFICIAL AL ROMÂNIEI, PARTEA I, Nr. 91/16.II.2009

acestea urmând să conțină informațiile cerute de această
secțiune.
5. În ăSituația activelor imobilizate” (cod 06, respectiv
cod 04), informațiile sunt înscrise la costul istoric sau la valoarea
reevaluată a imobilizărilor, după caz. De asemenea, în cadrul
aceleiași situații, la ăSituația provizioanelor pentru depreciere”
se vor înscrie informațiile din contabilitate reprezentând
ajustările pentru depreciere sau pierdere de valoare aferente
imobilizărilor.
6. Situațiile financiare anuale sunt semnate de persoanele în
drept prevăzute la art. 10 din Legea contabilității nr. 82/1991,
republicată, cuprinzând și numele în clar al acestora.
Rândul corespunzător calității persoanei care a întocmit
situațiile financiare se completează astfel:
— directorul economic, contabilul-șef sau altă persoană
împuternicită să îndeplinească această funcție, potrivit legii;
— persoane fizice sau juridice, cu care s-au încheiat
contracte de prestări de servicii, autorizate potrivit legii, membre
ale Corpului Experților Contabili și Contabililor Autorizați din
România.
7. Forma de proprietate se va înscrie conform
nomenclatorului prevăzut în anexa care face parte integrantă
din prezentele norme.
Asigurătorii și brokerii de asigurare vor completa codul
privind activitatea desfășurată, potrivit Clasificării activităților din
economia națională — CAEN, aprobată prin Hotărârea
Guvernului nr. 656/1997, cu actualizările ulterioare.
8. Potrivit art. 30 din Legea nr. 82/1991, republicată, situațiile
financiare anuale vor fi însoțite de o declarație scrisă a
persoanelor prevăzute la art. 10 alin. (1) din aceeași lege, prin
care își asumă răspunderea pentru întocmirea situațiilor
financiare anuale și confirmă că:
a) politicile contabile utilizate la întocmirea situațiilor
financiare anuale sunt în conformitate cu reglementările
contabile aplicabile;
b) situațiile financiare anuale oferă o imagine fidelă a poziției
financiare, performanței financiare și a celorlalte informații
referitoare la activitatea desfășurată;
c) persoana juridică își desfășoară activitatea în condiții de
continuitate.
De asemenea, potrivit art. 29 din Legea nr. 82/1991,
republicată, situațiile financiare anuale vor fi însoțite și de
propunerea de distribuire a profitului sau de acoperire a pierderii
contabile.
9. Situațiile financiare anuale la 31 decembrie 2008 se
întocmesc în lei. Această unitate de măsură se va trece pe
fiecare formular în parte.
10. Potrivit prevederilor art. 20 alin. (3) lit. g) din Legea
nr. 32/2000 privind activitatea de asigurare și supravegherea
asigurărilor, cu modificările și completările ulterioare, și,
respectiv, ale cap. II secțiunea 10 din reglementările contabile
conforme cu directivele europene specifice domeniului
asigurărilor, situațiile financiare anuale ale asigurătorilor vor fi
auditate de auditori statutari, persoane juridice autorizate,
potrivit legii.
11. Verificarea situațiilor financiare ale brokerilor de asigurare
care nu îndeplinesc criteriile de mărime prevăzute la art. 4
alin. (1) din Ordinul președintelui Comisiei de Supraveghere a

Asigurărilor nr. 3.129/2005 pentru aprobarea reglementărilor
contabile conforme cu directivele europene specifice domeniului
asigurărilor, cu modificările și completările ulterioare, se vor
efectua astfel:
— de către cenzori, pentru brokerii de asigurare care au în
actul constitutiv obligația numirii comisiei de cenzori;
— de către un expert contabil (pentru brokerii de asigurare la
care nu se aplică prevederile mai sus menționate), conform
prevederilor art. 6 din Ordonanța Guvernului nr. 65/1994 privind
organizarea activității de expertiză contabilă și contabililor
autorizați, republicată.
Pentru întocmirea situațiilor financiare ale anului 2008,
încadrarea în criteriile de mărime prevăzute la art. 4 alin. (1) din
Ordinul președintelui Comisiei de Supraveghere a Asigurărilor
nr. 3.129/2005, cu modificările și completările ulterioare, se
efectuează la sfârșitul exercițiului financiar, pe baza indicatorilor
determinați din situațiile financiare ale anului 2007 și a
indicatorilor determinați pe baza datelor din contabilitate și a
balanței de verificare încheiate la 31 decembrie 2008.
12. Situațiile financiare anuale se depun astfel:
— un exemplar la Comisia de Supraveghere a Asigurărilor,
— iar al doilea exemplar, vizat prin aplicarea ștampilei
Comisiei de Supraveghere a Asigurărilor, la unitățile teritoriale
ale Ministerului Finanțelor Publice.
12.1. Asigurătorii și brokerii de asigurare pot depune situațiile
financiare anuale la registratura Comisiei de Supraveghere a
Asigurărilor și a unităților teritoriale ale Ministerului Finanțelor
Publice sau la oficiile poștale, prin scrisori cu valoare declarată,
potrivit prevederilor Hotărârii Guvernului nr. 627/1995 privind
îmbunătățirea disciplinei depunerii bilanțurilor contabile și a altor
documente cu caracter financiar-contabil și fiscal, de către
agenții economici și alți contribuabili. De asemenea, la
depunerea situațiilor financiare se vor avea în vedere și
prevederile Hotărârii Guvernului nr. 1.085/2003 pentru aplicarea
unor prevederi ale Legii nr. 161/2003 privind unele măsuri pentru
asigurarea transparenței în exercitarea demnităților publice, a
funcțiilor publice și în mediul de afaceri, prevenirea și
sancționarea corupției, referitoare la implementarea Sistemului
Electronic Național, cu modificările și completările ulterioare.
12.2. Asigurătorii și brokerii de asigurare vor depune în
termen de 120 de zile calendaristice de la încheierea exercițiului
financiar la Comisia de Supraveghere a Asigurărilor situațiile
financiare anuale listate, semnate și ștampilate, împreună cu o
copie de pe codul unic de înregistrare/codul de înregistrare
fiscală, raportul administratorului, declarația scrisă a persoanelor
răspunzătoare pentru organizarea și conducerea contabilității,
raportul de audit statutar (pentru situațiile financiare pentru care
auditarea este obligatorie) ori raportul cenzorilor sau al
expertului contabil, după caz, o copie de pe procesul-verbal al
adunării generale a acționarilor sau asociaților, precum și o
copie a balanței de verificare a conturilor sintetice și analitice.
Asigurătorii care practică cele două categorii de asigurări
(asigurări de viață și asigurări generale) vor depune la Comisia
de Supraveghere a Asigurărilor atât balanțele analitice și
sintetice aferente fiecărei categorii de asigurări, cât și cele
centralizate.

15

MONITORUL OFICIAL AL ROMÂNIEI, PARTEA I, Nr. 91/16.II.2009
Asigurătorii care administrează fonduri de pensii facultative
vor depune și balanțele analitice specifice activității de
administrare de fonduri de pensii facultative.
Asigurătorii și brokerii de asigurare/reasigurare vor depune la
Comisia de Supraveghere a Asigurărilor situațiile financiare
anuale, astfel:
— în format electronic, prin încărcarea datelor în aplicația
CSA-EWS;
— pe suport hârtie, semnate și ștampilate, conform legii,
împreună cu toate documentele prevǎzute mai sus.
Pentru asigurarea informațiilor destinate sistemului
instituțional al statului, un exemplar al situațiilor financiare
anuale se depune la unitățile teritoriale ale Ministerului
Finanțelor Publice în termen de 150 de zile calendaristice de la
încheierea exercițiului financiar (www.mfinante.ro).
12.3. Asigurătorii și brokerii de asigurare care nu au
desfășurat activitate de la data înființării până la sfârșitul
exercițiului financiar nu întocmesc situații financiare anuale,
urmând să depună în termen de 60 de zile de la încheierea
exercițiului financiar o declarație pe propria răspundere la
Comisia de Supraveghere a Asigurărilor și la unitățile teritoriale
ale Ministerului Finanțelor Publice, care să cuprindă toate datele
de identificare a societății:
— denumirea completă (conform certificatului de înmatriculare);
— adresa și numărul de telefon;
— numărul de înregistrare la Registrul comerțului;
— codul unic de înregistrare/codul de înregistrare fiscală;
— capitalul social.
O declarație similară vor depune și persoanele juridice care
se află în curs de lichidare, potrivit legii.

13. Brokerii de asigurare care intermediază, în conformitate
cu legislația specifică în vigoare, și produse ale fondurilor de
pensii facultative vor prezenta în notele explicative o situație a
comisioanelor obținute din această activitate.
14. Nedepunerea situațiilor financiare anuale sau, după caz,
a declarațiilor la termenul prevăzut în prezentele norme,
prezentarea unor situații financiare anuale care conțin date
eronate, necorelate sau dacă nu este respectată unitatea de
măsură înscrisă la fiecare formular/rând se sancționează
conform prevederilor Legii nr. 32/2000, cu modificările și
completările ulterioare, precum și ale Legii nr. 82/1991,
republicată.
15. Întocmirea situațiilor financiare consolidate:
15.1. Entitățile care îndeplinesc condițiile specificate în
Reglementǎrile contabile conforme cu directivele europene
privind situațiile financiare consolidate ale societăților din
domeniul asigurărilor, aprobate prin Ordinul președintelui
Comisiei de Supraveghere a Asigurărilor nr. 3.129/2005, cu
modificările și completările ulterioare, au obligația de a întocmi
și situații financiare anuale consolidate și raport consolidat.
15.2. Situațiile financiare anuale consolidate, aprobate în
mod corespunzǎtor, și raportul consolidat al administratorilor,
împreună cu opinia exprimată de persoana responsabilă cu
auditarea situațiilor financiare anuale consolidate, se publică
conform legislației în materie și se depun la Comisia de
Supraveghere a Asigurărilor până la data de 30 septembrie
2009.
15.3. Nedepunerea situațiilor financiare consolidate se
sancționează conform prevederilor Legii nr. 32/2000, cu
modificările și completările ulterioare.
ANEXĂ
la norme

N O M E N C L AT O R — F O R M E D E P R O P R I E TAT E
Cod

20

Denumire
PROPRIETATE MIXTĂ

(cu capital de stat și privat)

PROPRIETATE MIXTĂ

(cu capital de stat— sub 50%)

21

Societăți comerciale cu capital de stat autohton și de stat străin

22

Societăți comerciale cu capital de stat și privat autohton și străin

23

Societăți comerciale cu capital de stat și privat autohton

24

Societăți comerciale cu capital de stat și privat străin
PROPRIETATE MIXTĂ

(cu capital de stat — 50% și peste 50%)

25

Societăți comerciale cu capital de stat autohton și de stat străin

26

Societăți comerciale cu capital de stat și privat autohton și străin

27

Societăți comerciale cu capital de stat și privat autohton

28

Societăți comerciale cu capital de stat și privat străin

30

PROPRIETATE INDIVIDUALĂ — PRIVATĂ

(cu capital: privat autohton, privat autohton și străin, privat străin)
34

Societăți comerciale pe acțiuni

35

Societăți comerciale cu răspundere limitată

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 91/16.II.2009 conține 16 pagini.

Prețul: 3,20 lei

&JUYDGY|324404|
ISSN 1453—4495

