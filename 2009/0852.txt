Anul 177 (XXI) — Nr. 852

PARTEA I

LEGI, DECRETE, HOTĂRÂRI ȘI ALTE ACTE

Miercuri, 9 decembrie 2009

SUMAR

Pagina
DECIZII ALE CURȚII CONSTITUȚIONALE

Decizia nr. 1.355 din 22 octombrie 2009 referitoare la excepția
de neconstituționalitate a dispozițiilor art. 43 alin. (3)
din Ordonanța Guvernului nr. 92/2003 privind Codul
de procedură fiscală ..................................................

Decizia nr. 1.272 din 8 octombrie 2009 referitoare la excepția
de neconstituționalitate a dispozițiilor art. 454, art. 456,
art. 457, art. 459 și art. 460 din Codul de procedură
civilă ..........................................................................

2–4

Decizia nr. 1.329 din 22 octombrie 2009 referitoare la excepția
de neconstituționalitate a dispozițiilor art. 34 alin. 1 din
Codul de procedură civilă ..........................................

4–5

Decizia nr. 1.340 din 22 octombrie 2009 referitoare la excepția
de neconstituționalitate a dispozițiilor art. 146 și
art. 2481 din Codul penal............................................
Decizia nr. 1.350 din 22 octombrie 2009 referitoare la excepția
de neconstituționalitate a dispozițiilor art. 253 alin. 2
din Codul de procedură civilă ....................................
Decizia nr. 1.351 din 22 octombrie 2009 referitoare la excepția
de neconstituționalitate a dispozițiilor art. 163, art. 399
alin. 2 și alin. 21 și art. 578—5801 din Codul de
procedură civilă și ale art. 1201 din Codul civil ..........

Pagina

5–6

7

8–9

9–11

Decizia nr. 1.357 din 27 octombrie 2009 referitoare la excepția
de neconstituționalitate a dispozițiilor art. 27 alin. (1)
și art. 28 alin. (1) și (2) din Ordonanța Guvernului
nr. 92/2003 privind Codul de procedură fiscală ..........

11–12

Decizia nr. 1.358 din 27 octombrie 2009 referitoare la excepția
de neconstituționalitate a dispozițiilor art. 136—218 din
Ordonanța Guvernului nr. 92/2003 privind Codul de
procedură fiscală ........................................................

12–13

Decizia nr. 1.369 din 27 octombrie 2009 referitoare la excepția
de neconstituționalitate a dispozițiilor art. 612 din
Codul civil ..................................................................

14–15

Decizia nr. 1.370 din 27 octombrie 2009 referitoare la excepția
de neconstituționalitate a dispozițiilor art. 616—618 din
Codul civil ..................................................................

15–16

2

MONITORUL OFICIAL AL ROMÂNIEI, PARTEA I, Nr. 852/9.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.272
din 8 octombrie 2009

referitoare la excepția de neconstituționalitate a dispozițiilor art. 454, art. 456, art. 457, art. 459
și art. 460 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 454, art. 456, art. 457, art. 459 și art. 460 din
Codul de procedură civilă, excepție invocată de Societatea
Comercială ăAlcom” — S.A. în Dosarul nr. 13.867/233/2008 al
Judecătoriei Galați.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 13 februarie 2009, pronunțată în Dosarul
nr. 13.867/233/2008, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 454, art. 456, art. 457, art. 459 și art. 460 din
Codul de procedură civilă, excepție invocată de Societatea
Comercială ăAlcom” — S.A.
În motivarea excepției de neconstituționalitate se susține,
în esență, că dispozițiile legale criticate contravin principiilor
economiei de piață și libertății comerțului, deoarece în procesul
de validare a popririi terțul poprit este obligat să plătească o
sumă de bani ce rezultă dintr-un contract comercial în care
părțile și-au asumat obligații reciproce, în condițiile în care
debitorul poprit nu și-a executat obligația asumată față de
cocontractant. În procesul de validare a popririi, terțul poprit nu
poate invoca excepția de neexecutare a contractului, deoarece
poprirea se înființează fără somație, iar terțul poprit este obligat
să consemneze de îndată suma de plată, deși suma pe care o
pretinde creditorul de la terțul poprit nu este certă, lichidă,
exigibilă. Se precizează că, în cauză, creditorul a solicitat
validarea popririi fără să precizeze suma de plată sau să facă
dovada vreunei datorii. Se încalcă astfel și dreptul la un proces
echitabil, deoarece prin instituirea popririi fără somație și prin
cererea de validare a popririi efectuate de creditor, fără a se
indica suma ce trebuie poprită, se îngrădește dreptul terțului
poprit de a se putea apăra împotriva pretențiilor creditorului.

Judecătoria Galați apreciază că excepția de
neconstituționalitate este neîntemeiată, întrucât textele de lege
criticate nu încalcă dispozițiile constituționale invocate. Arată că
înființarea popririi fără somație are ca scop prevenirea unor
eventuale abuzuri din partea debitorilor rău-platnici, în sensul
tergiversării executării obligațiilor ce le incumbă. Validarea
popririi nu presupune ca terțul poprit să efectueze plăți din
fonduri proprii. Se face referire și la jurisprudența Curții
Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că prevederile criticate nu
încalcă dispozițiile constituționale invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 454, art. 456, art. 457, art. 459 și art. 460 din
Codul de procedură civilă, având următorul cuprins:
— Art. 454: ăPoprirea se înființează fără somație, prin adresa
însoțită de o copie certificată de pe titlul executoriu, comunicată
celei de-a treia persoane arătate la art. 452, înștiințându-se
totodată și debitorul despre măsura luată.
În adresa de poprire se va pune în vedere celei de-a treia
persoane, care devine potrivit alin. 1 terț poprit, interdicția de a
plăti debitorului sumele de bani sau bunurile mobile incorporale
ce i le datorează ori pe care i le va datora, declarându-le poprite
în măsura necesară pentru realizarea obligației ce se execută
silit.
Adresa de înființare a popririi va cuprinde numele și domiciliul
debitorului persoană fizică ori, pentru persoanele juridice,
denumirea și sediul lor, precum și codul de identificare fiscală.
În cazul în care se solicită înființarea popririi pentru toate
conturile unei persoane juridice, inclusiv pentru conturile
subunităților fără personalitate juridică ale acesteia, se vor indica
elementele de identificare pentru fiecare titular de cont în parte,
respectiv pentru fiecare subunitate a societății debitoare.

MONITORUL OFICIAL AL ROMÂNIEI, PARTEA I, Nr. 852/9.XII.2009
În cazul în care adresa de înființare a popririi se adresează
unei unități operaționale a unei bănci, poprirea va fi înființată
asupra conturilor pe care debitoarea urmărită le are deschise la
acea unitate.
În cazul în care poprirea a fost înființată ca măsură
asiguratorie și nu a fost desființată până la obținerea titlului
executoriu, se va comunica terțului poprit copie certificată de pe
titlul executoriu în vederea îndeplinirii obligațiilor prevăzute de
art. 456.
Indisponibilizarea sumelor de bani sau a bunurilor mobile
incorporale poprite va înceta dacă debitorul consemnează, cu
afectațiune specială, întreaga valoare a creanței la dispoziția
creditorului urmăritor. Debitorul va înmâna recipisa de
consemnare executorului judecătoresc, care va înștiința de
îndată pe terțul poprit.”
— Art. 456: ăÎn termen de 15 zile de la comunicarea popririi,
iar în cazul sumelor de bani datorate în viitor, de la scadența
acestora, terțul poprit este obligat:
a) să consemneze suma de bani sau, după caz, să
indisponibilizeze bunurile mobile incorporale poprite și să trimită
dovada executorului, în cazul popririi prevăzute la art. 453
alin. 1;
b) să plătească direct creditorului suma reținută și cuvenită
acestuia, în cazul popririlor prevăzute de art. 453 alin. 2. La
cererea creditorului, suma îi va fi trimisă la domiciliul indicat sau,
dacă este cazul, la reședința indicată, cheltuielile de trimitere
fiind în sarcina debitorului.
Dacă sunt înființate mai multe popriri, terțul poprit va proceda
potrivit alin. 1, comunicând, după caz, executorului ori
creditorilor arătați la lit. a) și b) din același alineat numele și
adresa celorlalți creditori, precum și sumele poprite de fiecare în
parte.”
— Art. 457: ăÎn cazul debitorului titular de conturi bancare,
poprirea se înființează potrivit art. 453.
În cazul popririi sumelor de bani din conturile bancare, pot
face obiectul executării silite prin poprire atât soldul creditor al
acestor conturi, cât și încasările viitoare.
La data sesizării băncii, sumele existente, precum și cele
provenite din încasările viitoare sunt indisponibilizate în măsura
necesară realizării creanței. Din momentul indisponibilizării și
până la achitarea integrală a obligațiilor prevăzute în titlul
executoriu, inclusiv pe perioada suspendării executării silite prin
poprire, terțul poprit nu va face nicio altă plată sau altă
operațiune care ar putea diminua suma indisponibilizată, dacă
legea nu prevede altfel.
Dispozițiile alin. 2 sunt aplicabile și în cazurile în care
poprirea se înființează asupra titlurilor de valoare sau altor
bunuri mobile incorporale urmăribile ce se află în păstrare la
unități specializate.
În cazul sumelor urmăribile reprezentând venituri și
disponibilități în valută, băncile sunt autorizate să efectueze
convertirea în lei a sumelor în valută, fără consimțământul
titularului de cont, la cursul de schimb comunicat de Banca
Națională a României pentru ziua respectivă, în vederea
consemnării acestora potrivit dispozițiilor art. 456.”
—Art. 459: ăÎn cazul în care sunt înființate mai multe popriri
și sumele cuvenite creditorilor depășesc suma urmăribilă din
veniturile debitorului, terțul poprit, în termenul prevăzut de
art. 458 alin. 1, va reține și va consemna suma urmăribilă și va
depune dovada consemnării la executorul judecătoresc.
Distribuirea se va face potrivit dispozițiilor art. 562—571.”

3

— Art. 460: ăDacă terțul poprit nu-și mai îndeplinește
obligațiile ce-i revin pentru efectuarea popririi, inclusiv în cazul
în care, în loc să consemneze suma urmăribilă a liberat-o
debitorului poprit, creditorul, debitorul sau organul de executare,
în termen de 3 luni de la data când terțul poprit trebuia să
consemneze sau să plătească suma urmăribilă, poate sesiza
instanța de executare, în vederea validării popririi.
Instanța va cita creditorul urmăritor, debitorul și terțul poprit
și, dacă din probele administrate rezultă că terțul poprit
datorează sume de bani debitorului, va da o hotărâre de validare
a popririi prin care va obliga terțul poprit să plătească
creditorului, în limita creanței, suma datorată debitorului, iar în
caz contrar, va hotărî desființarea popririi. Terțul poprit, care, cu
rea-credință, a refuzat să-și îndeplinească obligațiile privind
efectuarea popririi, va putea fi amendat, prin aceeași hotărâre,
cu o sumă cuprinsă între 200 lei și 1.000 lei.
Dacă sumele sunt datorate periodic, poprirea se validează
atât pentru sumele ajunse la scadență, cât și pentru cele care
vor fi scadente în viitor, validarea producându-și efectele numai
la data când sumele devin scadente.
După validarea popririi, terțul poprit va proceda, după caz, la
consemnarea sau plata prevăzută la art. 456, în limita sumei
determinate expres în hotărârea de validare. În caz de
nerespectare a acestor obligații, executarea silită se va face
împotriva terțului poprit, pe baza hotărârii de validare ce
constituie titlu executoriu.”
În opinia autorului excepției, textele de lege criticate încalcă
prevederile constituționale ale art. 21 privind accesul liber la
justiție și dreptul la un proces echitabil și ale art. 135 —
Economia. Se invocă, totodată, dispozițiile art. 1 din Protocolul
nr. 1 la Convenția pentru apărarea drepturilor omului și a
libertăților fundamentale, privind dreptul la respectarea
proprietății.
Examinând excepția de neconstituționalitate astfel cum a fost
formulată se constată că, în jurisprudența sa, Curtea
Constituțională a mai examinat constituționalitatea acelorași
texte de lege, în raport de critici similare. Astfel, de exemplu,
prin Decizia nr. 336 din 16 septembrie 2004, publicată în
Monitorul Oficial al României, Partea I, nr. 922 din 11 octombrie
2004, Curtea Constituțională a respins excepția de
neconstituționalitate a dispozițiilor art. 454 și 457 din Codul de
procedură civilă, statuând, pentru considerentele acolo reținute,
că acestea sunt constituționale. Tot astfel, Curtea s-a pronunțat
și cu privire la dispozițiile art. 460 din Codul de procedură, în
acest sens fiind, de exemplu, Decizia nr. 1.164 din
17 septembrie 2009, publicată în Monitorul Oficial al României,
Partea I, nr. 731 din 28 octombrie 2009, și Decizia nr. 1.037 din
9 octombrie 2008, publicată în Monitorul Oficial al României,
Partea I, nr. 749 din 6 noiembrie 2008.
Întrucât nu au intervenit elemente noi, considerentele
deciziilor menționate, cu trimitere, în ceea ce privește aspectele
de interpretare a legii deduse Curții Constituționale, la
jurisprudența Înaltei Curți de Casație și Justiție (Decizia nr. IV
din 21 septembrie 1998 a Secțiilor Unite, publicată în Buletinul
Jurisprudenței pe anul 1998), sunt valabile și în prezenta cauză,
inclusiv în ceea ce privește art. 456 și art. 459 din Codul de
procedură civilă, în raport de care nu au fost formulate critici
distincte.

4

MONITORUL OFICIAL AL ROMÂNIEI, PARTEA I, Nr. 852/9.XII.2009

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 454, art. 456, art. 457, art. 459 și art. 460 din Codul de
procedură civilă, excepție invocată de Societatea Comercială ăAlcom” — S.A. în Dosarul nr. 13.867/233/2008 al Judecătoriei Galați.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.329
din 22 octombrie 2009

referitoare la excepția de neconstituționalitate a dispozițiilor art. 34 alin. 1
din Codul de procedură civilă
Nicolae Cochinescu
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 34 alin. 1 din Codul de procedură civilă,
excepție ridicată de Ana-Cristina Nițescu în Dosarul
nr. 1.362/2/2005 al Curții de Apel București — Secția a IX-a
civilă și pentru cauze privind proprietatea intelectuală.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 octombrie 2007, pronunțată în Dosarul
nr. 1.362/2/2005, Curtea de Apel București — Secția a IX-a
civilă și pentru cauze privind proprietatea intelectuală a
sesizat Curtea Constituțională cu excepția de
neconstituționalitate a dispozițiilor art. 34 alin. 1 din Codul
de procedură civilă, excepție ridicată de Ana-Cristina Nițescu
în cauza ce are ca obiect judecarea unei contestații în anulare.
În motivarea excepției de neconstituționalitate autorul
acesteia susține că prevederile de lege criticate încalcă
dispozițiile art. 16 din Constituție, ăsituându-i pe judecători mai
presus de lege”, precum și pe cele ale art. 21 din Legea
fundamentală, întrucât nu există o cale de atac specială
împotriva încheierii prin care s-a respins recuzarea.
Curtea de Apel București — Secția a IX-a civilă și pentru
cauze privind proprietatea intelectuală și-a exprimat opinia
în sensul că excepția de neconstituționalitate este neîntemeiată.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile criticate din
Codul de procedură civilă sunt constituționale.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 alin. 1 din Codul de procedură civilă, cu
următorul cuprins: ăÎncheierea prin care s-a încuviințat sau
respins abținerea, ca și aceea prin care s-a încuviințat
recuzarea, nu este supusă la nicio cale de atac.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 16 privind egalitatea în fața legii și în art. 21
privind accesul liber la justiție.
Examinând excepția de neconstituționalitate, Curtea reține
că s-a pronunțat asupra constituționalității art. 34 alin. 1 din
Codul de procedură civilă prin Decizia nr. 914/2008, publicată
în Monitorul Oficial al României, Partea I, nr. 720 din
23 octombrie 2008. Cu acel prilej, Curtea a reținut că recuzarea
nu constituie o acțiune de sine stătătoare, având ca obiect
realizarea sau recunoașterea unui drept subiectiv al autorului

MONITORUL OFICIAL AL ROMÂNIEI, PARTEA I, Nr. 852/9.XII.2009
cererii, ci o procedură integrată procesului în curs de judecată,
al cărei scop este tocmai asigurarea desfășurării normale a
judecății, iar nu împiedicarea accesului la justiție. Tocmai în
considerarea acestui principiu constituțional consacrat de
prevederile art. 21 din Legea fundamentală legiuitorul a prevăzut
posibilitatea atacării numai odată cu fondul a încheierii prin care
s-a respins cererea de recuzare, spre deosebire de încheierile
prin care se încuviințează sau se respinge abținerea, ca și
aceea prin care se încuviințează recuzarea, care nu sunt supuse
niciunei căi de atac.
Prin aceeași decizie, Curtea a observat că dispozițiile
criticate se circumscriu domeniului de reglementare a procedurii
de judecată, care, potrivit dispozițiilor art. 126 alin. (2) din
Constituție, este atributul exclusiv al legiuitorului. Așa cum a
statuat în mod constant Curtea Constituțională în jurisprudența
sa, accesul liber la justiție nu presupune accesul la toate

5

instanțele judecătorești și la toate căile de atac prevăzute de
lege, legiuitorul putând institui reguli speciale în considerarea
unor situații speciale.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.
În ceea ce privește invocarea prevederilor art. 16 din
Constituție, Curtea constată că prin dispozițiile de lege deduse
controlului de constituționalitate legiuitorul nu a instituit un
tratament discriminatoriu, ci un regim legal diferit, impus de
existența unor situații procesuale diferite și, prin urmare,
susținerile autorului excepției, potrivit cărora judecătorii sunt mai
presus de lege, sunt nefondate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 34 alin. 1 din Codul de procedură civilă, excepție ridicată de
Ana-Cristina Nițescu în Dosarul nr. 1.362/2/2005 al Curții de Apel București – Secția a IX-a civilă și pentru cauze privind proprietatea
intelectuală.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.340
din 22 octombrie 2009

referitoare la excepția de neconstituționalitate a dispozițiilor art. 146 și art. 2481 din Codul penal
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 146 și art. 2481 din Codul penal, excepție
ridicată de Anica Câmpan și Emilia Roman în Dosarul
nr. 5.381/117/2008 al Tribunalului Cluj — Secția penală.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 9 aprilie 2009, pronunțată în Dosarul
nr. 5.381/117/2008, Tribunalul Cluj — Secția penală a sesizat
Curtea Constituțională cu excepția de neconstituționalitate
a dispozițiilor art. 146 și art. 2481 din Codul penal, excepție
ridicată de Anica Câmpan și Emilia Roman într-o cauză penală
având ca obiect săvârșirea infracțiunilor prevăzute la art. 248 și
art. 2481 din Codul penal.
În motivarea excepției de neconstituționalitate autorul
acesteia susține, în esență, că dispozițiile de lege criticate
încalcă prevederile art. 11 și art. 20 din Constituție și pe cele ale
art. 6 din Convenția pentru apărarea drepturilor omului și a
libertăților fundamentale, deoarece condiționează încadrarea
juridică a faptei de un prejudiciu eventual, care urmează a fi
stabilit de instanța de judecată ulterior actului de sesizare a
instanței, iar prin aceasta norma de incriminare nu satisface
exigențele de previzibilitate și accesibilitate.

6

MONITORUL OFICIAL AL ROMÂNIEI, PARTEA I, Nr. 852/9.XII.2009

Tribunalul Cluj — Secția penală și-a exprimat opinia în
sensul că excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile criticate din
Codul penal sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 146 și ale art. 2481 din Codul penal, cu următorul
cuprins:
— Art. 146 — Consecințe deosebit de grave: ăPrin
consecințe deosebit de grave se înțelege o pagubă materială
mai mare de 200.000 lei sau o perturbare deosebit de gravă a
activității, cauzată unei autorități publice sau oricăreia dintre
unitățile la care se referă art. 145, ori altei persoane juridice sau
fizice.”;
— Art. 2481 — Abuzul în serviciu în formă calificată: ăDacă
faptele prevăzute în art. 246, 247 și 248 au avut consecințe
deosebit de grave, se pedepsesc cu închisoare de la 5 la 15 ani
și interzicerea unor drepturi.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 11 privind dreptul internațional și dreptul intern,
art. 20 referitoare la tratatele internaționale privind drepturile
omului, art. 21 alin. (3) privind dreptul la un proces echitabil,
art. 23 alin. (11) și (12) privind prezumția de nevinovăție și
principiul legalității pedepselor și art. 73 alin. (3) lit. h) privind
domeniul de reglementare a legii organice. De asemenea,

autorul excepției consideră că sunt încălcate și prevederile art. 6
și art. 7 din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil și la principiul legalității pedepselor.
Examinând excepția de neconstituționalitate, Curtea reține
că s-a pronunțat asupra constituționalității art. 2481 din Codul
penal, raportate la prevederile art. 23 alin. (12) și art. 73 alin. (3)
lit. h) din Constituție și la ale art. 7 paragraful 1 din Convenția
pentru apărarea drepturilor omului și a libertăților fundamentale,
prin Decizia nr. 255/2006, publicată în Monitorul Oficial al
României, Partea I, nr. 300 din 4 aprilie 2006. Cu acel prilej,
Curtea a reținut că textul art. 2481 din Codul penal oferă
suficiente repere și elemente pentru ca persoana căreia i se
adresează să înțeleagă care sunt faptele incriminate de legiuitor.
Totodată, prin Decizia nr. 343/2008, publicată în Monitorul
Oficial al României, Partea I, nr. 288 din 14 aprilie 2008, Curtea
a constatat constituționalitatea prevederilor art. 146 din Codul
penal, raportate la prevederile art. 21 alin. (3) și art. 23 alin. (11)
din Constituție și la cele ale art. 6 din Convenție. Cu acel prilej,
Curtea a reținut că în jurisprudența Curții Europene a Drepturilor
Omului s-a statuat frecvent și constant că, ăîntr-o societate
democratică în sensul Convenției, dreptul la o bună administrare
a justiției ocupă un loc atât de important încât o interpretare
restrictivă a articolului 6 paragraful 1, referitor la dreptul la un
proces echitabil, nu ar corespunde scopului și obiectului acestei
dispoziții” (cazul Delcourt împotriva Belgiei, 1970). Pe de altă
parte, însă, nici din cuprinsul art. 21 alin. (3) din Constituție și nici
din cel al art. 6 al Convenției pentru apărarea drepturilor omului
și a libertăților fundamentale sau al jurisprudenței Curții
Europene a Drepturilor Omului nu se poate desprinde concluzia
că aplicarea cerinței ăprocesului echitabil” ar trebui să excedeze
necesității asigurării garanțiilor procesuale, spre a se intra în
materii din câmpul dreptului substanțial.
Totodată, Curtea a reținut că, având în vedere că în speță nu
există o hotărâre judecătorească definitivă, nu poate fi reținută
nici critica referitoare la încălcarea art. 23 alin. (11) din
Constituție, privind prezumția de nevinovăție, care prevede că:
ăPână la rămânerea definitivă a hotărârii judecătorești de
condamnare, persoana este considerată nevinovată.”
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 146 și art. 2481 din Codul penal, excepție ridicată de Anica
Câmpan și Emilia Roman în Dosarul nr. 5.381/117/2008 al Tribunalului Cluj — Secția penală.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 852/9.XII.2009

7

CURTEA CONSTITUȚIONALĂ

D E C I Z I A Nr. 1.350
din 22 octombrie 2009

referitoare la excepția de neconstituționalitate a dispozițiilor art. 253 alin. 2
din Codul de procedură civilă
Nicolae Cochinescu
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 253 alin. 2 din Codul de procedură civilă,
excepție ridicată de Pandele Gogu și Clementina Gogu în
Dosarul nr. 7.163/196/2006 al Tribunalului Brăila — Secția civilă.
La apelul nominal răspunde avocatul Emil Teodor Milea,
pentru autorii excepției, cu împuternicire avocațială la dosar,
lipsă fiind celelalte părți, față de care procedura de citare este
legal îndeplinită.
Având cuvântul, reprezentantul autorilor excepției de
neconstituționalitate solicită admiterea acesteia, astfel cum a
fost formulată, deoarece dispozițiile de lege criticate îngrădesc
dreptul părților la un proces echitabil prin faptul că termenul de
recurs de 5 zile este prea scurt.
Reprezentantul Ministerului Public pune concluzii de
respingere a excepției de neconstituționalitate, întrucât termenul
pentru motivarea recursului se socotește de la data comunicării
hotărârii atacate.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 253 alin. 2 din Codul de procedură civilă, având
următorul cuprins: ăHotărârea care constată perimarea este
supusă recursului în termen de 5 zile de la pronunțare.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 21 privind accesul liber la justiție.
C U R T E A,
Examinând excepția de neconstituționalitate, Curtea reține
având în vedere actele și lucrările dosarului, constată că autorul acesteia este nemulțumit de faptul că termenul de
recurs împotriva hotărârii care constată perimarea este prea
următoarele:
Prin Încheierea din 9 aprilie 2009, pronunțată în Dosarul scurt, adică 5 zile de la pronunțare. Totodată, în opinia autorilor
nr. 7.163/196/2006, Tribunalul Brăila — Secția civilă a sesizat excepției, acest termen trebuie să curgă, la fel ca în alte cazuri
Curtea Constituțională cu excepția de neconstituționalitate de recurs, de la momentul comunicării hotărârii supuse
a dispozițiilor art. 253 alin. 2 din Codul de procedură civilă, recursului, în caz contrar fiind încălcat principiul liberului acces
excepție ridicată de Pandele Gogu și Clementina Gogu într-o la justiție.
Curtea constată că asemenea critici urmăresc practic
cauză civilă având ca obiect soluționarea unui recurs.
În motivarea excepției de neconstituționalitate autorul modificarea dispozițiilor de lege criticate, or, potrivit art. 2 alin. (3)
acesteia susține, în esență, că dispozițiile de lege criticate sunt din Legea nr. 47/1992 privind organizarea și funcționarea Curții
neconstituționale, deoarece instituie un termen de numai 5 zile Constituționale, aceasta se pronunță numai cu privire la
pentru exercitarea căii de atac împotriva hotărârii de perimare, constituționalitatea actelor cu privire la care a fost sesizată, fără
ceea ce face ca, în condițiile în care părțile nu cunosc a putea modifica sau completa prevederile supuse controlului.
Prin urmare, excepția de neconstituționalitate a dispozițiilor
considerentele hotărârii, accesul lor la justiție să fie limitat.
Tribunalul Brăila — Secția civilă și-a exprimat opinia în art. 253 alin. 2 din Codul de procedură civilă, astfel cum a fost
formulată, este inadmisibilă.
sensul că excepția de neconstituționalitate este neîntemeiată.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 253 alin. 2 din Codul de procedură
civilă, excepție ridicată de Pandele Gogu și Clementina Gogu în Dosarul nr. 7.163/196/2006 al Tribunalului Brăila — Secția civilă.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Ioana Marilena Chiorean

8

MONITORUL OFICIAL AL ROMÂNIEI, PARTEA I, Nr. 852/9.XII.2009
CURTEA CONSTITUȚIONALĂ

D E C I Z I A Nr. 1.351
din 22 octombrie 2009

referitoare la excepția de neconstituționalitate a dispozițiilor art. 163, art. 399 alin. 2 și alin. 21
și art. 578—5801 din Codul de procedură civilă și ale art. 1201 din Codul civil
Nicolae Cochinescu
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 163, art. 399 alin. 2 și alin. 21 și art. 578—5801
din Codul de procedură civilă și ale art. 1201 din Codul civil,
excepție ridicată de Vasile Dan și Maria Dan în Dosarul
nr. 8.716/296/2008 al Judecătoriei Satu Mare.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 23 aprilie 2009, pronunțată în Dosarul
nr. 8.716/296/2008, Judecătoria Satu Mare a sesizat Curtea
Constituțională cu excepția de neconstituționalitate a
dispozițiilor art. 163, art. 399 alin. 2 și alin. 21 și art. 578—
5801 din Codul de procedură civilă și ale art. 1201 din Codul
civil, excepție ridicată de Vasile Dan și Maria Dan într-o cauză
civilă având ca obiect soluționarea unei contestații la executare.
În motivarea excepției de neconstituționalitate autorii
acesteia susțin, în esență, că prevederile art. 163 din Codul de
procedură civilă și ale art. 1201 din Codul civil permit
ăconexarea” unor dosare aflate la instanțe de grade diferite, iar
prevederile art. 399 pct. 2 din Codul de procedură civilă au un
caracter discriminatoriu, favorizând partea care solicită executarea
civilă. De asemenea, arată că prevederile art. 578—5801 din
Codul de procedură civilă încalcă principiul constituțional al
garantării dreptului de proprietate, prin procedura extrem de
energică pe care o instituie în cazul predării unui imobil.
Judecătoria Satu Mare și-a exprimat opinia în sensul că
excepția de neconstituționalitate este vădit nefondată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate la

prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 163, art. 399 alin. 2 și alin. 21 și art. 578—5801
din Codul de procedură civilă și ale art. 1201 din Codul civil.
Dispozițiile criticate din Codul de procedură civilă au
următorul cuprins:
— Art. 163: ăNimeni nu poate fi chemat în judecată pentru
aceeași cauză, același obiect și de aceeași parte înaintea mai
multor instanțe.
Această excepție se va putea ridica de părți sau de judecător
în orice stare a pricinii în fața instanțelor de fond.
Dacă excepția este primită, dosarul se va trimite instanței
care a fost mai întâi învestită, iar în cazul când pricinile se află
în judecata unor instanțe de grade deosebite, la instanța cu grad
mai înalt.”;
— Art. 399 alin. 2 și alin. 21: ăNerespectarea dispozițiilor
privitoare la executarea silită însăși sau la efectuarea oricărui
act de executare atrage sancțiunea anulării actului nelegal.
De asemenea, după ce a început executarea silită, cei
interesați sau vătămați pot cere, pe calea contestației la
executare, și anularea încheierii prin care s-a dispus învestirea
cu formula executorie, dată fără îndeplinirea condițiilor legale.”;
— Art. 578: ăDacă partea obligată să părăsească ori să
predea un imobil nu-și îndeplinește această obligație în termen
de 5 zile de la primirea somației, ea va fi îndepărtată prin
executare silită, iar imobilul va fi predat celui îndreptățit.”;
— Art. 579: ăÎn vederea executării silite a obligației prevăzute
la art. 578, executorul judecătoresc va soma pe debitor să
părăsească de îndată imobilul, iar în caz de împotrivire, va
elibera imobilul cu ajutorul forței publice, punând pe creditor în
drepturile sale.”;
— Art. 580: ăDacă executarea privește un imobil în care se
găsesc bunuri mobile ce nu formează obiectul executării și pe
care debitorul nu le ridică singur, executorul va încredința aceste
bunuri în păstrarea unui custode, pe cheltuiala debitorului.”;
— Art. 5801: ăDespre îndeplinirea executării potrivit
prevederilor prezentei secțiuni executorul judecătoresc va
întocmi un proces-verbal, dispozițiile art. 577 fiind aplicabile.”
Dispozițiile art. 1201 din Codul civil au următorul cuprins:
ăEste lucru judecat atunci când a doua cerere în judecată are
același obiect, este întemeiată pe aceeași cauză și este între
aceleași părți, făcută de ele și în contra lor în aceeași calitate.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 16 privind egalitatea în fața legii și în art. 21
privind accesul liber la justiție.
Examinând excepția de neconstituționalitate, Curtea
constată că, referitor la dispozițiile art. 399 din Codul de
procedură civilă, s-a pronunțat prin Decizia nr. 646/2009,
publicată în Monitorul Oficial al României, Partea I, nr. 520 din
29 iulie 2009, reținând că procedura contestației la executare
este destinată să înlăture neregularitățile comise cu prilejul
urmăririi silite sau să expliciteze titlul executoriu ce urmează a fi

MONITORUL OFICIAL AL ROMÂNIEI, PARTEA I, Nr. 852/9.XII.2009
valorificat. În cadrul soluționării contestației, instanța nu poate
examina împrejurări care vizează fondul cauzei și care sunt de
natură să repună în discuție hotărâri care emană de la organe
cu activitate jurisdicțională în fața cărora au avut loc dezbateri
contradictorii, părțile având posibilitatea, cu acel prilej, de a
invoca apărările de fond necesare. O soluție contrară sub acest
aspect ar nesocoti principiul autorității de lucru judecat, ceea ce
este inadmisibil.
În ceea ce privește critica referitoare la prevederile
art. 578—5801 din Codul de procedură civilă, Curtea, prin
Decizia nr. 1.169 din 6 noiembrie 2008, publicată în Monitorul
Oficial al României, Partea I, nr. 836 din 11 decembrie 2008, a
reținut că dispozițiile art. 578—5801, cuprinse în secțiunea
Codului de procedură civilă referitoare la predarea silită a
bunurilor imobile, instituie norme de procedură ce trebuie
respectate de către debitorul obligației de predare a imobilului,
respectiv atribuțiile executorului judecătoresc căruia i-a fost
încredințată executarea silită, precum și că determinarea
cadrului legal de exercitare a drepturilor reprezintă exclusiv o
garanție a asigurării echilibrului între persoane cu interese
contrare. De asemenea, a reținut că, potrivit art. 126 alin. (2) din
Constituție, stabilirea competenței instanțelor și a procedurii de
judecată constituie atributul exclusiv al legiuitorului, acesta fiind
ținut, desigur, ca în procesul de legiferare să se circumscrie
cadrului constituțional. Or, sub acest aspect, textele de lege

9

criticate satisfac exigența impusă de norma constituțională, fiind
în deplină concordanță cu prevederile Legii fundamentale.
Cele statuate prin deciziile menționate își mențin valabilitatea
și în prezenta cauză, întrucât nu au intervenit elemente noi, de
natură să determine schimbarea acestei jurisprudențe.
Referitor la critica de neconstituționalitate a dispozițiilor
art. 163 din Codul de procedură civilă și ale art. 1201 din Codul
civil, raportate la prevederile art. 21 alin. (3) din Constituție,
Curtea constată că aceste dispoziții procedurale referitoare la
litispendență și la autoritatea de lucru judecat nu contravin
dreptului la un proces echitabil, prin privarea părții de un grad de
jurisdicție, așa cum în mod greșit susțin autorii excepției, ci,
dimpotrivă, constituie garanții ale respectării acestui drept
fundamental, și anume instituie o prezumție legală absolută că,
odată judecat un proces între aceleași părți, având aceeași
cauză și același obiect, acesta nu mai poate fi reluat.
Referitor la susținerea autorilor excepției potrivit căreia în
situațiile în care cauzele se află pe rolul unor instanțe de grad
diferit ăs-ar impune suspendarea cauzei și nu conexarea la
instanța superioară”, Curtea constată că această susținere nu
poate fi primită, deoarece, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta se pronunță numai cu privire la
constituționalitatea actelor cu privire la care a fost sesizată, fără
a putea modifica sau completa prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 163, art. 399 alin. 2 și alin. 21 și art. 578—5801 din Codul de
procedură civilă și ale art. 1201 din Codul civil, excepție ridicată de Vasile Dan și Maria Dan în Dosarul nr. 8.716/296/2008 al
Judecătoriei Satu Mare.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.355
din 22 octombrie 2009

referitoare la excepția de neconstituționalitate a dispozițiilor art. 43 alin. (3)
din Ordonanța Guvernului nr. 92/2003 privind Codul de procedură fiscală
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 43 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăPal Ekc” — S.R.L. din Comănești în
Dosarul nr. 4.703/260/2007 al Tribunalului Bacău — Secția
comercială și contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.

10

MONITORUL OFICIAL AL ROMÂNIEI, PARTEA I, Nr. 852/9.XII.2009

Reprezentantul Ministerului Public pune concluzii de
respingere a excepției de neconstituționalitate invocând
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 februarie 2009, pronunțată în Dosarul
nr. 4.703/260/2007, Tribunalului Bacău — Secția comercială
și contencios administrativ a sesizat Curtea Constituțională
cu excepția de neconstituționalitate a prevederilor art. 43
alin. (3) din Ordonanța Guvernului nr. 92/2003 privind Codul
de procedură fiscală.
Excepția a fost ridicată de Societatea Comercială ăPal Ekc” —
S.R.L. din Comănești într-o cauză având ca obiect soluționarea
unei contestații la executare.
În motivarea excepției de neconstituționalitate autorul
acesteia susține că art. 43 alin. (3) din Codul de procedură
fiscală, prevăzând că actele administrative fiscale transmise prin
mijloace informatice sunt valabile și atunci când sunt nesemnate
și neștampilate, contravin dispozițiilor art. 7 din Legea
nr. 455/2001 privind semnătura electronică, potrivit cărora un
înscris în formă electronică îndeplinește cerința de validitate
dacă actul încorporează semnătura electronică. Astfel, textul
criticat derogă de la prevederile de lege menționate, încălcând
dispozițiile art. 16 alin. (2) din Constituție.
Tribunalul Bacău — Secția comercială și contencios
administrativ și-a exprimat opinia în sensul că excepția de
neconstituționalitate nu este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 43 alin. (3)
din Ordonanța Guvernului nr. 92/2003 privind Codul de
procedură fiscală sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 43 alin. (3) din Ordonanța Guvernului nr. 92/2003
privind Codul de procedură fiscală, republicată în Monitorul
Oficial al României, Partea I, nr. 513 din 31 iulie 2007, având
următorul cuprins: ăActul administrativ fiscal emis în condițiile
alin. (2) prin intermediul mijloacelor informatice este valabil și în
cazul în care nu poartă semnătura persoanelor împuternicite ale

organului fiscal, potrivit legii, și ștampila organului emitent, dacă
îndeplinește cerințele legale aplicabile în materie.”
Autorul acesteia consideră că dispozițiile art. 43 alin. (3) din
Ordonanța Guvernului nr. 92/2003 contravin dispozițiilor art. 16
din Constituție, privind egalitatea în fața legii, întrucât derogă de
la dispozițiile art. 7 din Legea nr. 455/2001 privind semnătura
electronică.
Examinând excepția de neconstituționalitate, se constată că
aceasta este nefondată, urmând să fie respinsă. În practica sa
jurisdicțională, Curtea a statuat, în mod constant, că, în cadrul
politicii de legiferare, legiuitorul are dreptul să opteze pentru
soluția legislativă pe care o consideră adecvată în
reglementarea unui domeniu, drept ce își are sorgintea în
dispozițiile art. 61 alin. (1) din Constituție, potrivit căruia
ăParlamentul este [...] unica autoritate legiuitoare a țării”.
Preferința Parlamentului pentru o anumită soluție legislativă este
un atribut suveran al acestuia, atâta timp cât nu contravine
normelor și principiilor Constituției (Decizia nr. 73 din 19 iulie
1995, publicată în Monitorul Oficial al României, Partea I, nr. 177
din 8 august 1995). Așadar, legiuitorul poate să prevadă
elemente de validitate diferite pentru categorii diferite de acte
juridice. Astfel, Legea nr. 455/2001 reglementează semnătura
electronică a actelor sub semnătură privată, iar dispozițiile
criticate reglementează elementele obligatorii ale actelor
administrative fiscale, care sunt acte de drept public. Susținerea
că această reglementare derogatorie încalcă dispozițiile art. 16
din Constituție este nefondată, deoarece garanția constituțională
instituită de acest articol privește dreptul fundamental al
cetățenilor la egalitate în fața legii și a autorităților publice. În
plus, persoanele care cad sub incidența Legii nr. 455/2001 au
calitatea de subiecte ale unui raport juridic de drept privat, iar
cele care cad sub incidența dispozițiilor art. 43 alin. (3) din
Ordonanța Guvernului nr. 92/2003 au calitatea de subiecte ale
unui raport juridic de drept public. Ca urmare, stabilirea unui
tratament juridic diferit este justificată obiectiv și rațional atunci
când este aplicabil unor situații diferite.
În jurisprudența sa, Curtea Constituțională s-a mai pronunțat
asupra constituționalității dispozițiilor art. 43 alin. (3) din
Ordonanța Guvernului nr. 92/2003, prin raportare la dispozițiile
art. 16 din Constituție, prin Decizia nr. 198 din 12 februarie 2009,
publicată în Monitorul Oficial al României, Partea I, nr. 151 din
11 martie 2009. În considerentele acelei decizii Curtea a statuat,
în esență, că, potrivit art. 43 alin. (2) din Codul de procedură
fiscală, un act administrativ fiscal, indiferent de mijloacele
folosite pentru emiterea lui, este valid câtă vreme cuprinde
suficiente elemente pentru a putea fi identificat organul emitent.
În aceste condiții, este evident că va putea fi identificată
persoana împuternicită a organului fiscal care a emis acel act,
aceasta putând fi trasă la răspundere disciplinară, civilă sau
penală, după caz. O asemenea persoană va răspunde în fața
legii în aceleași condiții ca și persoana care a semnat și
ștampilat actul administrativ fiscal.

MONITORUL OFICIAL AL ROMÂNIEI, PARTEA I, Nr. 852/9.XII.2009

11

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 43 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăPal Ekc” — S.R.L. din Comănești în
Dosarul nr. 4.703/260/2007 al Tribunalului Bacău — Secția comercială și contencios administrativ.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.357
din 27 octombrie 2009

referitoare la excepția de neconstituționalitate a dispozițiilor art. 27 alin. (1) și art. 28 alin. (1) și (2)
din Ordonanța Guvernului nr. 92/2003 privind Codul de procedură fiscală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Ion Predescu
— judecător
Tudorel Toader
— judecător
Augustin Zegrean
— judecător
Simona Ricu
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 27 alin. (1) și art. 28 alin. (1) și (2) din
Ordonanța Guvernului nr. 92/2003 privind Codul de procedură
fiscală, excepție ridicată de Mihai Rădoi în Dosarul
nr. 4.331/2/2008 al Curții de Apel București — Secția a VIII-a
contencios administrativ și fiscal.
La apelul nominal răspunde autorul excepției, prin avocat,
lipsind cealaltă parte, față de care procedura de citare a fost
legal îndeplinită.
Reprezentantul autorului excepției apreciază că, prin efectul
textului de lege criticat, se ajunge la substituirea instanțelor
judecătorești de către autoritățile fiscale, contrar art. 1 alin. (4)
și art. 124 din Constituție. Prin urmare, solicită admiterea
excepției formulate.
Reprezentantul Ministerului Public pune concluzii de
respingere, arătând că actele administrativ-fiscale sunt supuse
controlului judecătoresc, atât din punct de vedere al legalității,
cât și al temeiniciei acestora.
C U R T E A,

având în vedere actele și lucrările dosarului, constată
următoarele:
Prin Încheierea din 25 februarie 2009, pronunțată în Dosarul
nr. 4.331/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a

dispozițiilor art. 27 alin. (1) și art. 28 alin. (1) și (2) din
Ordonanța Guvernului nr. 92/2003 privind Codul de
procedură fiscală, excepție ridicată de Mihai Rădoi într-o cauză
având ca obiect anularea unui act administrativ-fiscal.
În motivarea excepției de neconstituționalitate se arată
că textele legale criticate creează cadrul necesar substituirii
instanței de judecată de către autoritățile fiscale, ceea ce încalcă
principiul separației puterilor în stat. Se apreciază că stabilirea
relei-credințe a debitorului și angajarea răspunderii solidare a
administratorilor debitorului declarat insolvabil ar trebui să fie
numai atributul instanței de judecată, și nu cel al unor organe
administrative.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
ridicată este neîntemeiată.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.

12

MONITORUL OFICIAL AL ROMÂNIEI, PARTEA I, Nr. 852/9.XII.2009

Obiectul excepției de neconstituționalitate îl constituie
dispozițiile art. 27 alin. (1) și art. 28 alin. (1) și (2) din Ordonanța
Guvernului nr. 92/2003 privind Codul de procedură fiscală,
republicată în Monitorul Oficial al României, Partea I, nr. 513 din
31 iulie 2007, care au următorul cuprins:
— Art. 27: ă(1) Pentru obligațiile de plată restante ale
debitorului declarat insolvabil în condițiile prezentului cod
răspund solidar cu acesta următoarele persoane:
a) persoanele fizice sau juridice care, în cei 3 ani anteriori
datei declarării insolvabilității, cu rea-credință, dobândesc în
orice mod active de la debitorii care își provoacă astfel
insolvabilitatea;
b) administratorii, asociații, acționarii și orice alte persoane
care au provocat insolvabilitatea persoanei juridice debitoare
prin înstrăinarea sau ascunderea cu rea-credință, sub orice
formă, a bunurilor mobile și imobile proprietatea acesteia”.
— Art. 28: ă(1) Răspunderea persoanelor prevăzute la art. 27
se va stabili potrivit dispozițiilor prezentului articol.
(2) În scopul prevăzut la alin. (1) organul fiscal va întocmi o
decizie în care vor fi arătate motivele de fapt și de drept pentru
care este angajată răspunderea persoanei în cauză. Decizia se
va supune spre aprobare conducerii organului fiscal”.
Autorul excepției susține că dispozițiile legale criticate încalcă
prevederile constituționale ale art. 1 alin. (4) privind principiul
separației și echilibrului puterilor în stat și ale art. 124 alin. (1) și
(2) privind înfăptuirea justiției.
Analizând excepția de neconstituționalitate ridicată, Curtea
constată următoarele:
În raporturile de drept material fiscal, organele fiscale au
îndrituirea legală de a emite acte administrative fiscale. Dreptul

fiscal și procedura fiscală fac parte din dreptul public, ceea ce
înseamnă că subiecții unor atari raporturi nu pot fi egali în
drepturi și obligații. Astfel, unul dintre subiectele raportului de
drept fiscal, și anume organul fiscal, are o poziție dominantă,
fiind înzestrat cu exercițiul puterii de stat în virtutea căreia are
competența legală de a stabili impozitele, taxele, contribuțiile și
alte sume datorate bugetului general consolidat, cât și de a
urmări încasarea acestora, astfel încât, în situația în care sumele
de bani datorate bugetului nu mai pot fi încasate de la debitorul
inițial, printre altele și din motivele prevăzute de textul criticat, să
poată urmări și alte persoane decât debitorul care au contribuit
efectiv la intrarea acestuia în stare de insolvență.
Reglementarea instituției răspunderii solidare cu debitorul
este un aspect al raporturilor de drept material fiscal, astfel încât
organul fiscal, parte a puterii executive, are legitimitatea
constituțională de a stabili, potrivit legii, răspunderea solidară a
persoanelor prevăzute la art. 27 din Codul de procedură fiscală.
În consecință, nu se poate susține că un agent al puterii
executive intervine în domeniul de competență al puterii
judecătorești. Aceasta din urmă are competența de a cenzura
legalitatea și temeinicia actelor administrativ-fiscale în temeiul
art. 205 și următoarele din Codul de procedură fiscală.
În aceste condiții, Curtea constată că este asigurat în mod
efectiv accesul liber la justiție. De altfel, o dovadă în acest sens,
este chiar dosarul instanței de judecată care a sesizat Curtea
Constituțională, unde se contestă temeinicia și legalitatea
deciziei organului fiscal prin care a fost stabilită răspunderea
solidară a administratorului debitorului declarat insolvabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 27 alin. (1) și art. 28 alin. (1) și (2) din
Ordonanța Guvernului nr. 92/2003 privind Codul de procedură fiscală, excepție ridicată de Mihai Rădoi în Dosarul nr. 4.331/2/2008
al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.358
din 27 octombrie 2009

referitoare la excepția de neconstituționalitate a dispozițiilor art. 136—218
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Ion Predescu
Tudorel Toader

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
— judecător
Simona Ricu
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 136—218 din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăPrivex” — S.R.L. Galați în Dosarul
nr. 7.118/233/2008 al Judecătoriei Galați.

MONITORUL OFICIAL AL ROMÂNIEI, PARTEA I, Nr. 852/9.XII.2009
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca inadmisibilă a excepției ridicate, arătând că în
cauză se pun probleme de interpretare și aplicare a legii.
C U R T E A,

având în vedere actele și lucrările dosarului, constată
următoarele:
Prin Încheierea din 25 martie 2009, pronunțată în Dosarul
nr. 7.118/233/2008, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 136—218 din Ordonanța Guvernului
nr. 92/2003 privind Codul de procedură fiscală, excepție
ridicată de Societatea Comercială ăPrivex” — S.R.L. Galați într-o
cauză având ca obiect soluționarea unei contestații la executare
silită.
În motivarea excepției de neconstituționalitate se arată
că textele legale criticate sunt neconstituționale, întrucât permit
începerea executării silite chiar dacă, potrivit art. 205 din Codul
de procedură fiscală, a fost introdusă o contestație împotriva
actului administrativ fiscal.
Judecătoria Galați consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
ridicată este neîntemeiată.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

13

art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 136—218 din Ordonanța Guvernului nr. 92/2003
privind Codul de procedură fiscală, republicată în Monitorul
Oficial al României, Partea I, nr. 513 din 31 iulie 2007, care sunt
cuprinse în titlul VIII cap. VIII din Codul de procedură fiscală,
intitulat Stingerea creanțelor fiscale prin executare silită.
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în fața
legii, ale art. 21 privind accesul liber la justiție, ale art. 24 privind
dreptul la apărare, ale art. 53 privind restrângerea exercițiului
unor drepturi sau al unor libertăți, ale art. 126 privind instanțele
judecătorești, ale art. 129 privind folosirea căilor de atac.
Totodată, se consideră încălcate și prevederile art. 6 paragraful 1
și art. 13 din Convenția pentru apărarea drepturilor omului și a
libertăților fundamentale, texte ce privesc dreptul la un proces
echitabil și la un recurs efectiv.
Analizând excepția de neconstituționalitate ridicată, Curtea
constată că introducerea contestației pe calea administrativă de
atac nu suspendă executarea actului administrativ fiscal. O
asemenea suspendare poate fi cerută numai în condițiile
art. 215 alin. (2) din Codul de procedură fiscală la instanța de
judecată competentă. Întrucât autorul excepției nu a solicitat
suspendarea actului administrativ fiscal contestat, evident că au
fost emise titlurile executorii la data la care creanța fiscală a
devenit scadentă prin expirarea termenului de plată, iar, în faza
de executare silită, dispozițiile privind suspendarea provizorie a
acesteia prin ordonanță președințială prevăzute de art. 403
alin. 4 din Codul de procedură civilă nu sunt aplicabile.
Astfel, Curtea reține că un text legal nu poate fi considerat
neconstituțional prin prisma unor erori procedurale comise de
partea interesată, care practic motivează neconstituționalitatea
prin invocarea propriei sale culpe. O atare situație se constată
și în dosarul de față, în care autorul excepției nu a efectuat toate
demersurile necesare suspendării actului administrativ fiscal și,
practic, pentru acest motiv contestă constituționalitatea textelor
supuse analizei Curții.
Rezultă cu evidență că, în cauză, nu se pun probleme de
constituționalitate, ci de aplicare și interpretare a legii, motiv
pentru care prezenta excepție, în temeiul art. 2 alin. (2) și (3) din
Legea nr. 47/1992, urmează să fie respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 136—218 din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăPrivex” — S.R.L. Galați în Dosarul
nr. 7.118/233/2008 al Judecătoriei Galați.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

14

MONITORUL OFICIAL AL ROMÂNIEI, PARTEA I, Nr. 852/9.XII.2009
CURTEA CONSTITUȚIONALĂ

D E C I Z I A Nr. 1.369
din 27 octombrie 2009

referitoare la excepția de neconstituționalitate a dispozițiilor art. 612 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 612 din Codul civil, excepție ridicată de Vasile
Cocriș în Dosarul nr. 5.931/99/2008 al Tribunalului Iași.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența constantă a Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 9 aprilie 2009, pronunțată în Dosarul
nr. 5.931/99/2008, Tribunalul Iași a sesizat Curtea
Constituțională pentru soluționarea excepției de
neconstituționalitate a art. 612 din Codul civil, excepție
ridicată de Vasile Cocriș.
În motivarea excepției de neconstituționalitate autorul
excepției susține că proprietarul unei suprafețe de teren poate
dispune de aceasta în mod exclusiv și absolut, deci poate edifica
orice construcție așa cum crede de cuviință, întrucât titularul
dreptului de proprietate are deplină libertate în exercitarea
dreptului de dispoziție asupra bunului său. Reglementarea
consacrată prin dispozițiile art. 612 din Codul civil îngrădește
exercitarea acestui drept, astfel că textul de lege criticat aduce
atingere prevederilor constituționale referitoare la garantarea
proprietății private.
Tribunalul Iași apreciază excepția ca fiind neîntemeiată,
arătând că, prin reglementarea servituții de vedere, legiuitorul a
impus o limitare rezonabilă în valorificarea atributelor dreptului
de proprietate privată, limitare justificată de necesitatea
prevenirii exercitării abuzive a dreptului de proprietate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost sesizată și este competentă,
potrivit dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 612 din Codul civil, text de lege care are
următorul conținut: ăNimeni nu poate avea vedere sau ferestre
spre vedere, nici balcoane sau alte asemenea asupra
proprietății îngrădite sau neîngrădite a vecinului său, de nu va fi
o distanță de 19 decimetri între zidul pe care se deschid aceste
vederi și proprietatea vecină.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 alin. (2) referitoare la dreptul de proprietate.
Examinând excepția, Curtea constată că prin Decizia nr. 860
din 9 octombrie 2007, publicată în Monitorul Oficial al României,
Partea I, nr. 756 din 7 noiembrie 2007, a statuat că art. 612 din
Codul civil reglementează servitutea de vedere care are ca
obiect interdicția construirii de ferestre, deschideri într-un zid
comun sau balcoane asupra proprietății vecinului, în scopul
protejării particularilor, persoane fizice sau juridice.
Chiar dacă prin instituirea acestei servituți titularul dreptului
de proprietate suferă o îngrădire în exercitarea atributelor
dreptului său, având în vedere că pe această cale se
preîntâmpină exercitarea abuzivă a dreptului, evitându-se
apariția stărilor conflictuale între vecini și, întrucât, potrivit art. 44
alin. (1) din Constituție, republicată, stabilirea conținutului și a
limitelor dreptului de proprietate constituie atributul exclusiv al
legiuitorului, reglementarea legală, în sine, nu relevă nicio
contradicție cu textele constituționale de referință. De altfel,
art. 44 alin. (7) din Constituție prevede că ădreptul de proprietate
obligă [...] și la respectarea celorlalte sarcini care, potrivit legii
sau obiceiului, revin proprietarului”.
Potrivit acestor dispoziții, legiuitorul ordinar este, așadar,
competent să stabilească cadrul juridic pentru exercitarea
atributelor dreptului de proprietate, în accepțiunea principială
conferită de Constituție, în așa fel încât să nu vină în coliziune
cu interesele generale sau cu interesele particulare legitime ale
altor subiecte de drept, instituind astfel niște limitări rezonabile
în valorificarea acestuia, ca drept subiectiv garantat. Sub acest
aspect, Curtea reține că, prin reglementările deduse controlului,
legiuitorul nu a făcut decât să dea expresie acestor imperative,
în limitele și potrivit competenței sale constituționale.
Soluția și considerentele deciziei pronunțate sunt aplicabile
și în cauza de față, deoarece nu au intervenit elemente noi, de
natură să determine reconsiderarea jurisprudenței Curții.

MONITORUL OFICIAL AL ROMÂNIEI, PARTEA I, Nr. 852/9.XII.2009

15

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 612 din Codul civil, excepție ridicată de Vasile Cocriș în
Dosarul nr. 5.931/99/2008 al Tribunalului Iași.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.370
din 27 octombrie 2009

referitoare la excepția de neconstituționalitate a dispozițiilor art. 616—618 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 616—618 din Codul civil, excepție ridicată de
Eugenia Iacob și Mihail Iacob în Dosarul nr. 2.820/331/2008 al
Judecătoriei Vălenii de Munte.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența constantă a Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 7 aprilie 2009, pronunțată în Dosarul
nr. 2.820/331/2008, Judecătoria Vălenii de Munte a sesizat
Curtea Constituțională pentru soluționarea excepției de
neconstituționalitate a art. 616—618 din Codul civil, excepție
ridicată de Eugenia Iacob și Mihail Iacob.
În motivarea excepției de neconstituționalitate autorul
excepției susține că dispozițiile art. 44 alin. (4) din Constituție
prevăd, cu titlu de excepție, afectarea dreptului de proprietate
doar pentru lucrări de interes general. Or, în cauză este vorba de
un interes particular, iar dispozițiile criticate contrazic prevederile
constituționale cu privire la garantarea și ocrotirea dreptului de
proprietate.

Judecătoria Vălenii de Munte apreciază că textele de lege
criticate, anterioare intrării în vigoare a Constituției, nu au fost
abrogate, fiind pe deplin aplicabile în prezent. Aceste dispoziții
consacră o limitare legală a dreptului de proprietate, limitare
care dă naștere unei creanțe în despăgubire în favoarea
patrimoniului proprietarului fondului aservit.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului consideră prevederile legale criticate
ca fiind constituționale, legiuitorul fiind competent să stabilească
cadrul juridic pentru exercitarea atributelor dreptului de
proprietate, instituind anumite limitări rezonabile în valorificarea
acestui drept, astfel încât să nu interfereze cu interesele
generale sau cu interesele particulare ale altor subiecte de
drept.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 616—618 din Codul civil, texte de lege care au
următorul conținut:
— Art. 616: ăProprietarul al cărui loc este înfundat, care nu
are nicio ieșire la calea publică, poate reclama o trecere pe locul

16

MONITORUL OFICIAL AL ROMÂNIEI, PARTEA I, Nr. 852/9.XII.2009

vecinului sau pentru exploatarea fondului, cu îndatorire de a-l
despăgubi în proporție cu pagubele ce s-ar putea ocaziona.”;
— Art. 617: ăTrecerea trebuie regulat făcută pe partea ce ar
scurta calea proprietarului fondului închis, ca să iasă din drum.”;
— Art. 618: ăCu toate acestea trebuie a se alege trecerea
prin locul ce ar pricinui o mai puțină pagubă acelui pe al cărui loc
trecerea urmează a fi deschisă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 referitoare la dreptul de proprietate.
Examinând excepția, Curtea constată că prin Decizia nr. 166
din 27 februarie 2007, publicată în Monitorul Oficial al României,
Partea I, nr. 203 din 26 martie 2007, a statuat că ătextele criticate
referitoare la stabilirea servituții de trecere, precum și la
prescriptibilitatea acțiunii de despăgubiri sunt în deplină
concordanță cu dispozițiile constituționale, conform cărora
conținutul și limitele dreptului de proprietate sunt stabilite de
lege. Potrivit normelor constituționale, legiuitorul este, așadar,

competent să stabilească cadrul juridic pentru exercitarea
atributelor dreptului de proprietate, în accepțiunea principală
conferită de Constituție, în așa fel încât să nu vină în coliziune
cu interesele generale sau cu interesele particulare ale altor
subiecte de drept, instituind astfel niște limitări rezonabile în
valorificarea acestuia, ca drept subiectiv garantat. Prin textele
de lege supuse controlului de constituționalitate, legiuitorul a
reglementat condițiile în care se poate stabili servitutea de
trecere, respectiv prescriptibilitatea acțiunii de despăgubiri, iar
acest fapt nu reprezintă o încălcare a dreptului de proprietate,
așa cum consideră autorul excepției, ci exclusiv o garanție a
asigurării echilibrului între persoane cu interese contrare, prin
determinarea cadrului legal de exercitare a drepturilor lor
legitime.”
Soluția și considerentele deciziei pronunțate sunt aplicabile
și în cauza de față, deoarece nu au intervenit elemente noi, de
natură să determine reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 616—618 din Codul civil, excepție ridicată de Eugenia Iacob
și Mihail Iacob în Dosarul nr. 2.820/331/2008 al Judecătoriei Vălenii de Munte.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 852/9.XII.2009 conține 16 pagini.

Prețul: 3,20 lei

&JUYDGY|435742]
ISSN 1453—4495

