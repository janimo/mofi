PARTEA I

Anul 177 (XXI) — Nr. 899

Marți, 22 decembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.498. — Hotărâre pentru aprobarea Memorandumului de
înțelegere dintre Ministerul Apărării din Republica
Bulgaria, ministrul apărării naționale din Canada,
Ministerul Apărării din Republica Cehă, Ministerul
Apărării din Regatul Danemarcei, Ministerul Apărării
din Republica Estonia, Ministerul Federal al Apărării
din Republica Federală Germania, Ministerul Apărării
din Republica Italiană, Ministerul Apărării din
Republica Letonia, Ministerul Apărării Naționale din
Republica Lituania, ministrul apărării din Marele Ducat
al Luxemburgului, Ministerul Apărării din Regatul
Norvegiei, Ministerul Apărării Naționale din România,
Ministerul Apărării al Republicii Slovacia, Ministerul
Apărării din Republica Slovenia și Departamentul
Apărării din Statele Unite ale Americii privind
Programul Capabilitatea NATO de supraveghere
terestră (AGS PMOU), deschis spre semnare la
Bruxelles la 20 februarie 2009, semnat de către partea
română la Bruxelles la 12 iunie 2009 ........................

2

Memorandum de înțelegere între Ministerul Apărării din
Republica Bulgaria, ministrul apărării naționale din
Canada, Ministerul Apărării din Republica Cehă,
Ministerul Apărării din Regatul Danemarcei, Ministerul
Apărării din Republica Estonia, Ministerul Federal al
Apărării din Republica Federală Germania, Ministerul
Apărării din Republica Italiană,Ministerul Apărării din
Republica Letonia, Ministerul Apărării Naționale din
Republica Lituania, ministrul apărării din Marele Ducat
al Luxemburgului, Ministerul Apărării din Regatul
Norvegiei, Ministerul Apărării Naționale din România,
Ministerul Apărării al Republicii Slovacia, Ministerul
Apărării din Republica Slovenia și Departamentul
Apărării din Statele Unite ale Americii privind
Programul Capabilitatea NATO de supraveghere
terestră (AGS PMOU) ................................................

3–16

2

MONITORUL OFICIAL AL ROMÂNIEI, PARTEA I, Nr. 899/22.XII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre Ministerul Apărării din Republica Bulgaria,
ministrul apărării naționale din Canada, Ministerul Apărării din Republica Cehă, Ministerul Apărării
din Regatul Danemarcei, Ministerul Apărării din Republica Estonia, Ministerul Federal al Apărării
din Republica Federală Germania, Ministerul Apărării din Republica Italiană, Ministerul Apărării
din Republica Letonia, Ministerul Apărării Naționale din Republica Lituania, ministrul apărării
din Marele Ducat al Luxemburgului, Ministerul Apărării din Regatul Norvegiei, Ministerul Apărării
Naționale din România, Ministerul Apărării al Republicii Slovacia, Ministerul Apărării
din Republica Slovenia și Departamentul Apărării din Statele Unite ale Americii privind Programul
Capabilitatea NATO de supraveghere terestră (AGS PMOU), deschis spre semnare la Bruxelles
la 20 februarie 2009, semnat de către partea română la Bruxelles la 12 iunie 2009
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Art. 1. — Se aprobă Memorandumul de înțelegere dintre
Ministerul Apărării din Republica Bulgaria, ministrul apărării
naționale din Canada, Ministerul Apărării din Republica Cehă,
Ministerul Apărării din Regatul Danemarcei, Ministerul Apărării
din Republica Estonia, Ministerul Federal al Apărării din
Republica Federală Germania, Ministerul Apărării din Republica
Italiană, Ministerul Apărării din Republica Letonia, Ministerul
Apărării Naționale din Republica Lituania, ministrul apărării din
Marele Ducat al Luxemburgului, Ministerul Apărării din Regatul
Norvegiei, Ministerul Apărării Naționale din România, Ministerul
Apărării al Republicii Slovacia, Ministerul Apărării din Republica
Slovenia și Departamentul Apărării din Statele Unite ale Americii
privind Programul Capabilitatea NATO de supraveghere terestră

(AGS PMOU), deschis spre semnare la Bruxelles la 20 februarie
2009, semnat de către partea română la Bruxelles la 12 iunie
2009.
Art. 2. — Sumele aferente plății contribuțiilor prevăzute de
memorandumul de înțelegere prevăzut la art. 1 se suportă de la
bugetul de stat, prin bugetul Ministerului Apărării Naționale.
Art. 3. — La data intrării în vigoare a prezentei hotărâri se
abrogă Hotărârea Guvernului nr. 422/2005 pentru aprobarea
plății contribuțiilor financiare anuale ale României, determinate
de participarea la faza de proiectare și dezvoltare a Programului
NATO de realizare a Sistemului de Supraveghere Terestră a
Alianței, publicată în Monitorul Oficial al României, Partea I,
nr. 421 din 19 mai 2005.

PRIM-MINISTRU

EMIL BOC
Contrasemnează:
p. Ministrul apărării naționale,
Viorel Oancea,
secretar de stat
Ministrul economiei,
Adriean Videanu
p. Ministrul afacerilor externe, interimar,
Bogdan Mazuru,
secretar de stat
Ministrul finanțelor publice,
Gheorghe Pogea

București, 2 decembrie 2009.
Nr. 1.498.

MONITORUL OFICIAL AL ROMÂNIEI, PARTEA I, Nr. 899/22.XII.2009

3

MEMORANDUM DE ÎNȚELEGERE
între Ministerul Apărării din Republica Bulgaria, ministrul apărării naționale din Canada, Ministerul Apărării
din Republica Cehă, Ministerul Apărării din Regatul Danemarcei, Ministerul Apărării din Republica Estonia,
Ministerul Federal al Apărării din Republica Federală Germania, Ministerul Apărării din Republica Italiană,
Ministerul Apărării din Republica Letonia, Ministerul Apărării Naționale din Republica Lituania, ministrul apărării
din Marele Ducat al Luxemburgului, Ministerul Apărării din Regatul Norvegiei, Ministerul Apărării Naționale
din România, Ministerul Apărării al Republicii Slovacia, Ministerul Apărării din Republica Slovenia
și Departamentul Apărării din Statele Unite ale Americii privind Programul Capabilitatea NATO
de supraveghere terestră (AGS PMOU)*)
SECȚIUNEA I
DSA — autoritatea de securitate desemnată (Designated
Security Authority);
Introducere
EU — Uniunea Europeană;
1.1. Ministerul Apărării din Republica Bulgaria, ministrul
FMPD — documentul privind procedurile de management
apărării naționale din Canada, Ministerul Apărării din Republica financiar;
Cehă, Ministerul Apărării din Regatul Danemarcei, Ministerul
FOC — capacitate operațională deplină;
Apărării din Republica Estonia, Ministerul Federal al Apărării din
GFX — echipament, materiale, servicii, facilități și informații
Republica Federală Germania, Ministerul Apărării din Republica furnizate de către Guvern;
Italiană, Ministerul Apărării din Republica Letonia, Ministerul
GFE&M — materiale și echipamente furnizate de către
Apărării Naționale din Republica Lituania, ministrul apărării din Guvern (Government Furnished Equipment and Material);
Marele Ducat al Luxemburgului, Ministerul Apărării din Regatul
GM — managerul general;
Norvegiei, Ministerul Apărării Naționale din România, Ministerul
IBAN — Consiliul Internațional al Auditorilor pentru NATO
Apărării al Republicii Slovacia, Ministerul Apărării din Republica (International Board of Auditors for NATO);
Slovenia și Departamentul Apărării din Statele Unite ale Americii,
IOC — capacitate operațională inițială;
(denumite în continuare participanți),
IPP — plan de participare industrială (Industrial Participation
luând notă de:
Plan);
• cerințele NATO pentru o capabilitate de supraveghere
ISO — Organizația Internațională de Standardizare
terestră (AC/259-D/1750, 7 octombrie 1997 și AC/259(SURV) (International Organization for Standardization);
DS (2002)4, 14 ianuarie 2003);
ISR — informații, supraveghere și recunoaștere;
• strategia de achiziții AGS care reflectă strategia de achiziții
ISS — sprijin in-service;
agreată de către națiuni (AC/259(SURV)D(2007)0029-REV1,
MISWG document no. 7 — Grupul de lucru pentru
24 septembrie 2007);
securitatea industrială multinațională, 15 iunie 1989, MISWG
• studiul privind reducerea riscului (AGS3/EXO 917 AGS3 numărul 7 (Multinational Industrial Security Working Group,
Assesment on the Risk Reduction Activity Results, 21 noiembrie 15 June 1989, MISWG Number 7);
2005);
MP-RTIP — Programul de integrare a tehnologiei radar
• intenția de a dezvolta și de a achiziționa un sistem de multiplatformă;
MOB — baza principală de operare;
supraveghere terestră aeropurtat care constă din elemente de
NAGSMA — Agenția de management a NATO AGS (NATO
bază proprietate a NATO și operate de către Alianță, care vor fi
suplimentate cu elemente naționale interoperabile, ca parte a Alliance Ground Surveillance Management Agency);
NAGSMO — Organizația de management a NATO AGS
unui sistem de sisteme, recunoscând beneficiul care poate
Alliance
Ground
Surveillance
Management
rezulta din a avea sistemele naționale și NATO interoperabile (NATO
Organization);
cu nucleul AGS;
NATO — Organizația Tratatului Atlanticului de Nord (North
• necesitatea de a maximiza interoperabilitatea diferitelor
capabilități NATO și naționale de informații, supraveghere și Atlantic Treaty Organization);
NSA — autoritatea națională de securitate (National Security
recunoaștere (ISR), de comandă și control (C2) și de a identifica
și valida starea de interoperabilitate dintre NATO și sistemele Authority);
NSR — cerințele echipei NATO;
naționale, prin mijloace adecvate (teste de laborator, exerciții
PM — manager de program;
reale), în sprijinul planificării operaționale și al executării misiunii;
PMOU — Memorandumul de înțelegere asupra programului
• obiectivul de a avea o capabilitate esențială minimă AGS
nucleu, proprietate a NATO și operată de către Alianță, care să (Programme Memorandum of Understanding);
PSI — instrucțiune privind securitatea programului
fie complet operațională până în 2015;
• rezultatele fazei de definire (Definition Phase) pentru (Programme Security Instruction);
RDT&E — cercetare, dezvoltare, testare și evaluare
capabilitatea NATO de supraveghere terestră; și
• aprobarea de către Consiliul Nord-Atlantic a Cartei (Research, Development, Test & Evaluation);
SOFA — Acord privind statutul forțelor;
(Charter) pentru Organizația de Management al NATO AGS
SCG — Ghidul clasificărilor de securitate (Security
(NATO Alliance Ground Surveillance Management Organisation —
Classification Guide);
NAGSMO),
STANAG — Acord de standardizare (Standardization
au ajuns la următoarea înțelegere:
Agreement);
TSPR — responsabilitatea pentru realizarea în întregime a
SECȚIUNEA a II-a
sistemului (Total System Performance Responsibility);
Acronime și definiții
UAV — vehicul aerian fără pilot.
2.1. Acronime
2.2. Definiții
După cum sunt utilizate în cadrul prezentului PMOU,
După cum sunt utilizate în cadrul prezentului PMOU,
următoarele acronime se definesc astfel:
următoarele definiții vor avea înțelesul specificat mai jos:
AGS — capabilitatea NATO de supraveghere terestră
— nucleul AGS — un bun proprietate a NATO și operat de
(Alliance Ground Surveillance);
către NATO care constă dintr-un segment aerian și un segment
AQAP — publicații aliate de asigurare a calității (Allied terestru care asigură capabilitatea de bază AGS;
Quality Assurance Publications);
— capabilitatea de bază AGS — supraveghere terestră cu
BoD — consiliul director (BoD);
rază lungă, de mare întindere, de la distanță, care asigură
autorităților naționale de comandă și celor ale NATO, aproape în
C2 — comandă și control;
*) Traducere.

4

MONITORUL OFICIAL AL ROMÂNIEI, PARTEA I, Nr. 899/22.XII.2009

timp real, date continue referitoare la situația de avertizare
terestră;
— informație de fond — informații care nu sunt generate în
aplicarea prezentului PMOU;
— an de bază — an folosit pentru determinarea contribuției
la Programul SAC a fiecăruia dintre participanți, înainte de a lua
în calcul creșterea valorii economice și inflația. Indicele pentru
BY este 1,0;
— informații clasificate — informații sau materiale oficiale
care necesită protecție în interesul securității naționale și care
sunt astfel desemnate prin aplicarea unui marcaj de clasificare
de securitate;
— contractare — obținerea de bunuri și servicii printr-un
contract de la surse aflate în afara organizațiilor guvernamentale
ale participanților. Contractarea include descrierea (dar nu
determinarea) bunurilor și a serviciilor cerute, solicitarea și
selectarea surselor, pregătirea și atribuirea de contracte, precum
și toate fazele de gestionare a contractelor;
— agenție contractantă — entitate care are autoritatea de a
încheia, de a gestiona sau de a rezilia contracte pentru
NAGSMO sau pentru un participant NAGSMO;
—ofițer de contractare — o persoană care reprezintă o
agenție contractantă care are autoritatea de a încheia, de a
gestiona sau de a rezilia un contract;
— contractant — orice organizație industrială sau
guvernamentală care își desfășoară activitatea conform unui
contract sau unui aranjament echivalent în scopul ducerii la
îndeplinire a prezentului PMOU. Contractanții și personalul de
sprijin al contractantului nu sunt reprezentanți ai vreunui
participant, potrivit prezentului PMOU. Contractanții includ
contractanții principali și subcontractanții;
— personalul de sprijin al contractantului — persoane precis
identificate ca furnizori de asistență administrativă, managerială,
științifică sau tehnică unui participant, conform unui contract de
sprijin;
— informații neclasificate controlate — informații
neclasificate cărora li s-au aplicat limitări ale accesului sau
distribuției, în conformitate cu legile sau reglementările naționale
în vigoare. Includ informații care au fost declasificate, dar care
rămân controlate;
— scopuri de apărare — utilizarea de către sau pentru forțele
armate ale unui participant sau unui comandament NATO, în
orice zonă a lumii, și include, dar nu este limitată la studierea,
evaluarea, aprecierea, cercetarea, proiectarea, dezvoltarea,
fabricarea, îmbunătățirea, modificarea, mentenanța, repararea
sau alte servicii postproiectare, precum și la dezvoltarea
produsului. Aceasta nu include vânzarea sau transferul către
neparticipanți;
— autoritatea de securitate desemnată (DSA) — o entitate
aprobată de către o autoritate națională să fie responsabilă cu
aspectele de securitate ale prezentului PMOU. Atribuțiile DSA
pot fi îndeplinite de către autoritatea națională de securitate
(NSA);
— echipamente și materiale — orice materiale, echipamente,
produse finite, subsisteme, componente, instrumente speciale
sau echipament de testare obținut în comun cu scopul de a fi
utilizat în cadrul programului;
— plafonul de costuri — nivelul maxim de angajament
financiar al participanților;
— documentul privind procedurile de management financiar
(FMPD) — procedurile privind managementul financiar care vor
fi utilizate de către NAGSMA în executarea aspectelor financiare
ale programului;
— informații viitoare — informații generate în aplicarea
prezentului PMOU;
— echipamente, materiale, servicii și informații furnizate de
către Guvern (GFx) — echipamente și materiale, facilități,
informații sau servicii aflate sub controlul sau autoritatea unui
participant și furnizate contractantului principal sau
subcontractantului pentru scopurile programului;
— informație — orice informație utilizată în acest program,
indiferent de formă sau tip;

— interoperabilitate — abilitatea de a opera sinergetic în
executarea sarcinilor atribuite;
— invitat — neparticipant la prezentul PMOU (spre exemplu,
viitori participanți, reprezentanți ai comandamentelor
operaționale aliate, ai Comandamentului aliat pentru
transformare, alte organisme NATO și alte entități), care are
aprobarea de a participa la reuniunile AGS;
— autoritatea națională de securitate (NSA) — o entitate
guvernamentală a unui participant, responsabilă cu politica
națională de securitate;
— cerință NATO — o specificare detaliată a parametrilor de
proiectare ceruți și a performanțelor operaționale ale
echipamentelor sau ale sistemelor de arme. Reprezintă
specificațiile sistemului pe care se bazează definirea
programului;
— participant — semnatar al prezentului PMOU reprezentat
de personalul propriu;
— patent — protecția legală a dreptului de a exclude alte
entități de la fabricarea, utilizarea sau vânzarea unei invenții.
Termenul se referă la toate patentele, așa cum sunt ele definite
de legislațiile naționale;
— contractant principal — un contractant care are
responsabilitatea totală în ceea ce privește îndeplinirea
sarcinilor specificate în contractul său;
— program — efortul comun NATO și AGS pentru a obține
capabilitatea de supraveghere terestră aeropurtată proprietate a
NATO și operată de către Alianță și care constă în proiectarea
și dezvoltarea nucleului AGS, care va include elaborarea
conceptelor de operare și sprijin, precum și definirea și
înființarea unei capabilități inițiale de sprijin;
— invenție în cadrul programului — orice invenție sau
descoperire formulată sau efectuată pe durata activităților
desfășurate în cadrul programului, așa cum este definită de
către legislația națională;
— scopurile programului — utilizarea de către sau pentru
participanți pentru a satisface cerințele programului;
— viitor contractant — orice entitate care intenționează să
încheie un contract care urmează să fie atribuit de către agenția
contractantă a participanților și care, în cazul unei solicitări care
implică difuzarea de informații supuse controlului la export, este
eligibilă să primească acea informație;
— instrumente speciale — matrițe, dispozitive de lucru,
accesorii, mulaje, șabloane, tipare, instrumente de măsură și
alte echipamente și accesorii de fabricație, precum și toate
componentele acestora, care au o natură atât de specială încât
fără modificări sau transformări substanțiale utilizarea lor ar fi
limitată la dezvoltarea ori producția unor bunuri specifice sau
părți ale acestora ori la asigurarea unor servicii specifice
excluzând materialele, echipamentul de testare, facilitățile (cu
excepția fundațiilor și a îmbunătățirilor similare necesare pentru
instalarea instrumentelor speciale) instrumente generale sau
speciale ori elemente esențiale similare;
— subcontractant — orice contractant care efectuează
activități în cadrul unui contract cu contractantul principal sau alt
subcontractant;
— informații tehnice — informații înregistrate sau
documentate, de natură științifică ori tehnică, indiferent de
format, caracteristici, documentare sau alte medii de prezentare.
Informațiile pot include, dar nu sunt limitate la oricare dintre
următoarele: date experimentale și de testare, specificații,
proiecte și procese de proiectare, invenții și descoperiri,
indiferent dacă sunt patentabile sau nu, descrieri tehnice și alte
lucrări de natură tehnică, diagrame, măști și scheme legate de
tehnologia de realizare a semiconductorilor, pachete de date
tehnice și de fabricație, know-how și secrete comerciale, precum
și informații legate de tehnicile industriale. Pot fi prezentate sub
formă de documente, reproduceri ilustrate, desene și alte
reprezentări grafice, înregistrări pe disc sau pe film (magnetic,
optic ori laser), software atât de programare, cât și de baze de
date, listări ale datelor din memoria calculatorului sau date aflate
în memoria acestuia ori sub orice altă formă;

MONITORUL OFICIAL AL ROMÂNIEI, PARTEA I, Nr. 899/22.XII.2009
— terț — un guvern, altul decât guvernele participanților, și
orice persoană sau entitate al cărei guvern nu este participant la
prezentul PMOU;
— responsabilitatea realizării în totalitate a sistemului (TSPR) —
responsabilitatea pentru dezvoltarea, integrarea, livrarea și
sprijinul nucleului AGS care îndeplinește toate cerințele în
interiorul plafonului de cost și al limitelor temporale, cum este
definit în contract.
SECȚIUNEA a III-a
Obiective și scop

3.1. Obiectivele programului
3.1.1. Obiectivul acestui program este de a avea o capacitate
operațională inițială (IOC) AGS până în 2012 și o capacitate
operațională deplină până în 2015. IOC și FOC vor fi atinse când
bunurile prezentate în anexa A au fost livrate și acceptate de
către Agenția NATO de management al supravegherii terestre
(NAGSMA). Nucleul AGS va fi proprietate NATO și operat de
către NATO și va fi în conformitate cu STANAG-urile NATO,
pentru a se asigura interoperabilitatea cu elementele de
supraveghere și de comandă-control terestre naționale, precum
și cu alte capabilități NATO, după cum este prezentat în
secțiunea a XV-a din prezentul PMOU (Codificarea,
managementul configurației și interoperabilitatea).
3.1.2. Cerințele NATO privind AGS sunt descrise în
Declarația AGS privind obiectivele (AC/259(SURV)D
(2006)0007-Final, 2 mai 2006), Parametrii-cheie pentru
performanță (KPPs) și Documentul privind cerințele tehnice
(TRD).
3.2. Aria de aplicare a PMOU
3.2.1. Prezentul PMOU stabilește dispozițiile comune care
vor fi aplicate pe durata tuturor fazelor de achiziție AGS.
3.3. Descrierea programului
3.3.1. Programul NATO AGS include un segment aerian
constând din Global Hawk Block 40, capabilitatea acestuia de
planificare și control și radarul Programului de integrare a
tehnologiei radar (MP-RTIP); un segment terestru pentru
exploatarea și distribuirea datelor; înființarea și operarea unei
organizații de management; elaborarea conceptelor de operații
și sprijin; și definirea și stabilirea unei capabilități de sprijin inițial.
3.3.2. Programul AGS constă din două eforturi principale:
proiectarea, dezvoltarea și demonstrarea și producția care se
vor baza pe atingerea unor faze contractuale de importanță
critică.
3.3.2.1. Pe durata efortului de proiectare, dezvoltare și
demonstrare, contractantul principal va proiecta, dezvolta, testa
și certifica nucleul AGS în scopul de a demonstra îndeplinirea
specificațiilor contractuale pe o configurație reprezentativă a
sistemului, așa cum se specifică în componentele tehnice ale
cererii pentru propunere. Pe durata acestui efort, contractantul
principal se va concentra asupra integrării segmentului aerian
în informațiile, supravegherea și recunoașterea (ISR) specifice
NATO ale segmentului terestru, și de a-l scuti pe participantul
SUA de eforturile de testare și a dezvolta un concept sprijin inițial
pe durata serviciului (ISS). Pentru finalizarea cu succes a
acestui efort, contractantul principal va trebui să demonstreze
NAGSMA că un prototip certificat al nucleului AGS asigură
nivelul de bază al funcționalităților sistemului, care vor permite
inițierea efortului de producție.
3.3.2.2. Pe durata efortului de producție, contractantul
principal va îndeplini demersurile premergătoare producției și
execuției nucleului AGS. Producția va include testarea,
verificarea, acceptarea, certificarea și livrarea nucleului AGS
care îndeplinește configurația standardelor de producție (anexa
A). ISS inițial va fi, de asemenea, efectuat la baza principală de
operare pe durata efortului de producție.
3.3.3. Operațiile și sprijinul pe durata serviciului (ISS)
3.3.3.1. Operațiunile și sprijinul pe durata serviciului (ISS) nu
constituie parte a prezentului PMOU.

5

SECȚIUNEA a IV-a
Organizare și management

4.1. Personalitatea juridică a NAGSMO este stabilită în Carta
(Charter) NAGSMO CM (0x)x. NAGSMO va planifica, va
controla, va administra, va superviza și va implementa
programul și va avea reprezentare din partea tuturor
participanților.
Participanții sunt conștienți de faptul că forma organizației de
management va evolua în timp astfel încât să corespundă
necesităților participanților la program.
NAGSMO cuprinde:
4.1.1 un consiliu director (BoD);
4.1.2. comitet(e); și
4.1.3. un organ executiv denumit NAGSMA, condus de un
manager general (GM);
4.2. BoD
4.2.1. BoD al NAGSMO va fi compus dintr-un reprezentant
permanent sau un reprezentant alternativ al fiecărui participant.
Fiecare reprezentant din BoD poate fi asistat de experți
naționali, care pot să participe la discuțiile din cadrul întâlnirilor
consiliului.
4.2.2. BoD va avea responsabilitatea generală în ceea ce
privește îndrumarea, executarea, controlul și supravegherea
programului.
4.2.3. Fiecare participant va avea un singur vot pentru fiecare
decizie a BoD. Toate deciziile consiliului vor fi luate prin
unanimitate.
4.2.3.1. Dacă, în orice moment, BoD sau un alt comitet va
ridica probleme cu privire la o parte a programului AGS în care
nu toți participanții au contribuit sau nu vor contribui financiar, li
se va permite acelor participanți care au contribuit sau vor
contribui financiar să se întâlnească în sesiuni închise ori
deschise pentru a discuta și a decide în privința respectivei
probleme.
4.2.4. BoD își va alege președintele dintre membrii săi.
Durata exercitării funcției de președinte va fi de un an și, în cazul
în care nu se convine altfel de către BoD, nu se poate realege
un președinte mai mult de două ori.
4.2.5. BoD se va întruni în mod regulat la intervale de timp
care să-i permită să-și îndeplinească eficient responsabilitățile,
dar nu mai rar decât anual, precum și imediat ce este posibil,
ca răspuns la o solicitare specifică a oricărui participant.
4.2.6. În particular, BoD va fi responsabil de:
4.2.6.1. implementarea dispozițiilor prezentului PMOU și a
oricăror amendamente ale acestuia;
4.2.6.2. îndrumarea activităților NAGSMO și rezolvarea
tuturor problemelor legate de politica generală a programului;
4.2.6.3. asigurarea că verificările tehnice, verificările stadiului
derulării programului și cele de buget sunt efectuate nu mai rar
decât anual;
4.2.6.4. aprobarea rapoartelor finale sau a dărilor de seamă
referitoare la încheierea lucrărilor;
4.2.6.5. verificarea/aprobarea cererilor de propuneri care vor
fi făcute în cadrul acestui program;
4.2.6.6. aprobarea deciziei de selectare a sursei pentru
atribuirea contractelor în conformitate cu procedurile din
secțiunea a V-a (Aranjamente contractuale);
4.2.6.7. aprobarea oricăror contracte care se vor acorda și a
oricăror amendamente ale acestora, pentru conformitatea cu
PMOU;
4.2.6.8. monitorizarea realizării împărțirii Planului de
participare industrială (IPP) și rezolvarea problemelor
identificate în conformitate cu secțiunea a VI-a (Împărțirea
efortului) a prezentului PMOU;
4.2.6.9. nominalizarea unui manager general, aprobarea
termenilor de referință privind managerul general, aprobarea
contractelor de angajare, precum și a oricăror amendamente
propuse ale acestora;
4.2.6.10. nominalizarea unui manager de program și
aprobarea contractelor de angajare, precum și a oricăror
amendamente propuse ale acestora;

6

MONITORUL OFICIAL AL ROMÂNIEI, PARTEA I, Nr. 899/22.XII.2009

4.2.6.11. aprobarea structurii organizaționale a NAGSMA și
a planului de resurse umane, inclusiv nivelul de completare cu
personal și aprobarea prealabilă a numirilor la nivelul NATO A5
și peste acest nivel, precum și a oricăror planuri de delegare;
4.2.6.12. recomandarea modificării cerințelor NATO (NSR)
care pot fi necesare sau dezirabile;
4.2.6.13. aprobarea oricăror modificări ale KPPs și TRD;
4.2.6.14. aprobarea constituirii sau desființării comitetelor
permanente sau a celor ad-hoc, precum și a grupurilor tehnice
atunci când este nevoie;
4.2.6.15. aprobarea regulilor financiare și a procedurilor
NAGSMA, a bugetului (bugetelor) anual (e) și a oricăror
amendamente ale acestora;
4.2.6.16. înaintarea de recomandări participanților pentru
admiterea unui nou participant, în conformitate cu secțiunea
a XX-a (Admiterea de noi participanți) a prezentului PMOU;
4.2.6.17. angajarea în rezolvarea, prin consultarea cu
autoritățile de control al exportului ale participanților implicați, a
oricăror probleme de control al exportului ridicate de către GM,
în conformitate cu paragraful 4.5.2.19, sau de către
reprezentantul în BoD al unui participant;
4.2.6.18. analizarea și obținerea aprobării din partea
autorității de securitate desemnate responsabile (DSA) a
instrucțiunilor de securitate a programului (PSI) elaborate de GM
anterior transferului de informații clasificate sau de informații
neclasificate controlate; și
4.2.6.19. aprobarea planurilor pentru disponibilizarea
echipamentelor și materialelor achiziționate în comun în baza
prezentului PMOU, în conformitate cu secțiunea a XVI-a
(Transferuri de echipamente și materiale) a prezentului PMOU.
4.2.7. BoD poate permite invitaților să participe la
desfășurarea lucrărilor sale.
4.3. Comitete
4.3.1. BoD poate să stabilească comitete și grupuri tehnice
alcătuite din reprezentanți ai participanților și/sau experți
naționali. Aceste comitete vor acorda consultanță și vor asista
BoD în îndeplinirea sarcinilor și vor transmite către acesta
recomandările lor, pe care BoD le va lua în considerare în luarea
deciziilor. Detaliile vor fi stabilite în termenii de referință ai
comitetului (comitetelor) (Terms of Reference), care vor fi
aprobate de către BoD.
4.4. NAGSMA
4.4.1. NAGSMA este descrisă în Carta NAGSMO și va fi
încadrată din punct de vedere funcțional în conformitate cu
structura organizațională generală și cu planul de resurse
umane care va fi propus de către managerul general și înaintat
spre aprobare către BoD. NAGSMA va dezvolta procedurile
corespunzătoare pentru activitățile sale din program, în
domeniile administrativ, financiar, contractual și tehnic. Va
furniza planuri, rapoarte, recomandări, estimări, planificări și
date solicitate.
4.4.2. NAGSMA se va afla sub conducerea GM asistat de
managerul de program.
4.5. Managerul general
4.5.1. Numire: managerul general va fi numit de către BoD
după consultarea cu secretarul general al NATO; contractul
acestuia va fi aprobat de către BoD și înaintat pentru semnare
către secretarul general al NATO.
4.5.2. Autoritate: Managerul general va fi responsabil, prin
autoritatea delegată lui de către BoD, pentru executarea
programului AGS. În special, aceasta va include
responsabilitatea pentru:
4.5.2.1. supravegherea managementului zilnic al
programului AGS;
4.5.2.2. exercitarea autorității de contractare după cum
aceasta i-a fost delegată de către BoD;
4.5.2.3. solicitarea de la participanți a oricărei expertize
tehnice sau recomandări pe durata procesului de contractare;
4.5.2.4. propunerea structurii organizaționale generale și a
planului (planurilor) de resurse umane spre a fi aprobate de
către BoD;

4.5.2.5. negocierea, stabilirea și administrarea contractului
(contractelor) principal (principale) și, atunci când este delegat
de către BoD, a altor contracte;
4.5.2.6. managementul contractului (contractelor) în vederea
obținerii unui produs care să satisfacă cerințele descrise în
contract (e);
4.5.2.7. schițarea sau modificarea specificațiilor care vor fi
aprobate de către BoD, luând în considerare cerințele NSR;
4.5.2.8. pregătirea planurilor de management, a specificațiilor
de buget sau financiare pentru BoD;
4.5.2.9. propunerea de răspunsuri la rapoartele IBAN;
4.5.2.10. informarea și acordarea de consultanță BoD relativ
la împărțirea efortului;
4.5.2.11. informarea și acordarea de consultanță BoD asupra
oricărei schimbări în planificarea, desfășurarea sau în ceea ce
privește costurile contractului principal;
4.5.2.12. desfășurarea activităților, inclusiv managementul
riscului și auditul contractului, pentru a atinge obiectivele de
cost, planificare și realizare a obiectivelor programului AGS;
4.5.2.13. furnizarea unui raport de activitate anual și a altor
informații despre starea programului și evoluția acestuia către
BoD și comitetele acestuia, în măsura în care aceștia consideră
necesar;
4.5.2.14. managementul muncii nedesfășurate în comun,
conform deciziei BoD;
4.5.2.15. cu excepția poziției de manager general adjunct,
selectarea și angajarea personalului necesar pentru pozițiile din
NAGSMA, în conformitate cu structura organizațională și cu
planul de resurse umane aprobate de către BoD, precum și
transmiterea în timp util spre aprobare de către BoD a selecției
pentru pozițiile corespunzătoare nivelului A5 și superior;
4.5.2.16. într-o măsură compatibilă cu art. 1 din Statutul
personalului civil NATO (NATO Civilian Personnel Regulations),
lucrează la distribuirea personalului în conformitate cu structura
organizațională și cu planul de resurse umane aprobate de către
BoD, dat fiind faptul că posibilii candidați posedă calificarea și
experiența necesare;
4.5.2.17. în conformitate cu Regulamentul personalului civil
NATO, are autoritatea de a concedia membri ai personalului
NAGSMA atunci când serviciile lor nu mai sunt necesare sau
când activitatea acestora nu este satisfăcătoare. În cazurile în
care BoD și-a dat aprobarea la angajare, managerul general va
trebui să aibă mai întâi aprobarea BoD pentru concediere în
aceste cazuri;
4.5.2.18. organizarea și asigurarea sprijinului administrativ
BoD, participarea la toate întâlnirile BoD, cu excepția cazurilor
în care s-a luat o decizie contrară de către BOD. În niciunul
dintre cazuri managerul general nu are dreptul la vot; și
4.5.2.19. monitorizarea reglementărilor de control al
exportului necesare la implementarea PMOU și raportarea
imediată către BoD a oricăror probleme de control al exportului
care pot să afecteze negativ implementarea prezentului PMOU.
4.5.3. Responsabilitate: managerul general va fi direct
responsabil în fața BoD pentru operațiunile NAGSMA, chiar și în
cazul în care managerul general a delegat o parte din autoritatea
sa altor membri ai echipei sale.
4.6. Managerul de program
4.6.1. Managerul de program va fi nominalizat de către BoD
după consultarea cu managerul general; contractul managerului
de program va fi aprobat de către BoD.
4.6.2. În absența managerului general, managerul de
program își va asuma funcțiile și responsabilitățile managerului
general.
SECȚIUNEA a V-a
Aranjamente contractuale

5.1. În conformitate cu delegarea de către NAGSMO BoD,
GM va încheia contracte pentru program în numele NATO.
Contractele vor fi în conformitate cu prevederile prezentului
PMOU. GM va asigura că toate drepturile stipulate în continuare
sunt garantate pentru și din partea participanților implicați.

MONITORUL OFICIAL AL ROMÂNIEI, PARTEA I, Nr. 899/22.XII.2009
5.1.1. În plus față de garantarea drepturilor participanților în
orice contract, GM va garanta pentru NATO, potrivit contractelor,
orice drepturi de utilizare din informațiile contractantului,
necesare pentru managementul programului și operarea
sistemului nucleu AGS, în conformitate cu art. 9.8. Aceasta
include, dar nu este limitată la dreptul de a primi, copia sau
transfera intern informații în scopul managementului și
monitorizării activităților și pentru desfășurarea pe viitor și
sprijinul programului.
5.2. Competiția va fi folosită pe deplin la toate nivelurile
contractului. Atunci când este posibil, contractantului principal i
se va cere prin contract să utilizeze cât mai mult posibil
principiile competiționale în timp ce minimizează riscul tehnic și
maximizează valoarea bănească.
5.3. Contractantului principal i se va solicita să își asume
responsabilitatea pentru realizarea în întregime a sistemului
(TSPR) pentru activitatea din contract în conformitate cu
strategia de achiziții AGS (AC/259(SURV) D (2007)0029-REV 1).
5.4. Contractul va anticipa realizarea etapelor principale în
scopul monitorizării îndeplinirii contractului. Etapele principale
vor fi stabilite urmând principiile de management al programului
general acceptate.
5.5. Criteriul pentru etapa ăstartul producției” va căuta să
rezolve, cel puțin, un design performant, evaluări privind
dezvoltarea și demonstrarea, capabilitatea software,
interoperabilitatea, suportabilitatea operațională și costul ciclului
de viață.
5.6. GM și BoD pot să folosească manageri de risc
independenți pentru a determina capacitatea contractantului
principal de a atinge obiectivele programului în condițiile de cost
și planificare stabilite. Dacă se utilizează pe durata programului
manageri de risc independenți, contractele vor prevedea că
acestor manageri de risc li se poate acorda acces la aceleași
informații ca și în cazul BoD sau NAGSMA.
5.7. Agenției contractante a participanților i se va indica să
introducă în contractele viitoare (și va cere contractanților săi să
introducă în subcontracte) prevederi care să îndeplinească
cerințele prezentului PMOU, inclusiv secțiunea IX (Diseminarea
și utilizarea aferente programului), secțiunea a X-a (Informații
neclasificate controlate), secțiunea a XVIII-a (Securitate),
secțiunea a XIII-a (Vânzarea și transferul către terți) și secțiunea
a XXIV-a (Dispoziții generale), inclusiv dispozițiile de control al
exportului în conformitate cu prezentul PMOU, în particular
paragrafele 5.8 și 5.9.
5.8. NAGSMA și fiecărui participant li se va indica să-i oblige
pe contractanți să nu retransfere sau să utilizeze în alt mod
informații controlate la export furnizate de alt participant, pentru
alt scop decât cel autorizat prin prezentul PMOU, aranjamentele
suplimentare ale acestuia sau reglementările de implementare.
Contractantul va fi obligat prin contract să nu retransfere
informațiile controlate la export către alți contractanți sau
subcontractanți, exceptând cazul în care contractantul sau
subcontractantul a fost obligat legal să limiteze utilizarea
informațiilor controlate la export la scopurile autorizate în
prezentul PMOU. Informațiile controlate la export furnizate de
către un participant în baza prezentului PMOU pot fi
retransferate de către NAGSMA sau de către un alt participant
către contractanții săi numai dacă au fost stabilite aranjamente
legale cerute de acest paragraf.
5.9. NAGSMA și fiecărui participant li se va indica să-i oblige
prin contract pe viitorii contractanți să respecte cerința ca viitorul
contractant să nu retransfere sau să utilizeze altfel informații
controlate la export furnizate de către un alt participant pentru alt
scop decât cel de a răspunde unei solicitări emise în
promovarea scopurilor autorizate conform prezentului PMOU.
Viitorii contractanți nu vor fi autorizați să utilizeze în niciun alt
scop decât acela de a răspunde solicitării, în cazul în care nu li
s-a acordat un contract. Viitorii contractanți vor fi, de asemenea,
obligați să nu retransfere informațiile controlate la export către
un viitor subcontractant, cu excepția cazurilor în care viitorul
subcontractant a fost obligat să limiteze utilizarea informațiilor

7

controlate la export pentru scopul de a răspunde solicitării.
Informațiile controlate la export furnizate de către un participant
în cadrul prezentului PMOU pot fi retransferate de către
NAGSMA sau de către alt participant către viitorii contractanți
dacă au fost stabilite aranjamente legale cerute de acest
paragraf. La cererea participantului furnizor, NAGSMA sau
participantul primitor va identifica viitorii contractanți și viitorii
subcontractanți care vor primi respectivele informații controlate
la export.
5.10. GM va asigura că plățile se vor face în conformitate cu
contractele programului AGS. GM va introduce în contracte și
va solicita de la contractantul (contractanții) principal (principali)
ca subcontractele să conțină prevederi pentru auditul
contractului, în beneficiul NAGSMO și al participanților, în ceea
ce privește ofertele necompetitive.
5.11. GM va solicita contractantului principal informarea
imediată asupra oricărei creșteri posibile a costului, asupra
oricărei modificări a planificării sau asupra problemelor de
realizare pentru orice contract. Dacă problemele întâlnite sunt
de o importanță suficient de mare astfel încât să afecteze
negativ costul, planificarea sau realizarea programului AGS,
după cum este descris în prezentul PMOU, GM va solicita
contractantului principal să-l informeze imediat asupra situației
și să recomande direcțiile de acțiune pentru rezolvarea acestor
probleme.
5.12. Atunci când NAGSMA decide că este necesar un audit
al contractului pentru orice contract ce va fi încheiat de către
NAGSMA, aceste servicii vor fi obținute prin autoritățile
responsabile ale participantului pe al cărui teritoriu național se
află contractantul principal sau subcontractantul executant al
contractului, în conformitate cu orice aranjamente existente între
participanți și în conformitate cu legislația națională în domeniu.
Costurile presupuse de auditul contractului vor fi suportate de
către participantul pe al cărui teritoriu național se efectuează
serviciile. Pentru contractanții aflați în afara teritoriilor statelor
participanților se vor încheia de către NAGSMA aranjamente
separate pentru auditul contractului. Costurile unor astfel de
contracte de audit, acolo unde este cazul, vor fi împărțite între
participanți, în conformitate cu formula de calcul a împărțirii
costului stabilită în secțiunea a VII-a (Aranjamente financiare).
BoD și NAGSMA vor fi informate și li se vor furniza anticipat
informații relevante, inclusiv auditul contractului și negocierile
desfășurate.
5.12.1. Scopul auditului contractului este acela de a atinge
prudența contractuală prin punerea la dispoziția celor
responsabili cu achizițiile guvernamentale a informațiilor
financiare, inclusiv evoluția prețurilor și factorii care influențează
prețurile, precum și consultanță cu privire la chestiunile
contractuale. Aceasta include asigurarea de consultanță
profesională în domeniul contabilității și financiar pentru a sprijini
negocierea, acordarea, administrarea, recalcularea prețurilor și
încheierea contractelor. Pentru a îndeplini aceste obiective,
auditorul contractului trebuie, de asemenea, să examineze sau
să elaboreze suficiente probe pentru a sprijini o opinie validă
asupra limitelor până la care costurile și estimările cuprinse în
pretențiile ori propunerile unui contractant sunt corecte și
rezonabile.
5.13. La solicitarea scrisă a participanților implicați, GM poate
să acorde contractele sau poate să solicite unei sau mai multor
agenții NATO ori agențiilor de contractare ale participanților să
acorde un contract din partea unui sau mai multor participanți
care să îndeplinească cerințele naționale referitoare la
programul AGS.
SECȚIUNEA a VI-a
Împărțirea efortului

6.1. Participanții, luând notă de procentul ridicat de
echipamente care trebuie procurate din import pentru acest
program, vor urma o abordare flexibilă a împărțirii efortului.
NAGSMA va cere contractantului principal să prezinte un IPP
care să denote o balanță echitabilă pentru fiecare participant a
cotei sale de cost și a beneficiului industrial, până la limita

8

MONITORUL OFICIAL AL ROMÂNIEI, PARTEA I, Nr. 899/22.XII.2009

maxim posibilă, potrivit cu calitățile tehnice, un cost rezonabil și
necesitatea de a încheia la timp, economic și eficient execuția
programului.
6.1.1. NAGSMA va cere contractantului principal să
calculeze împărțirea efortului, conform următoarelor principii:
calculul împărțirii efortului se va face până la cel de-al treilea
nivel și se va baza pe localizarea activităților industriale a
contractantului principal (primul nivel), subcontractanții săi (al
doilea nivel) și subcontractanții acestora din urmă (al treilea
nivel). Efortul desfășurat la al doilea și al treilea nivel va fi atribuit
țării participantului în care sunt localizate activitățile industriale
ale unor astfel de subcontractanți. Efortul subcontractanților sub
cel de-al treilea nivel va fi atribuit participantului în care sunt
localizate activitățile industriale ale subcontractantului de nivel 3,
cu excepția cazului în care BoD decide altfel.
6.2. Orice IPP convenit între NAGSMO și contractantul
principal va fi anexat la contractele relevante. Îndeplinirea IPP va
fi raportată periodic de către contractantul principal la NAGSMO.
6.3. Niciun participant nu va impune nicio cerință privind
împărțirea efortului sau alte compensații industriale ori
comerciale în conexiune cu prezentul PMOU care nu sunt în
concordanță cu acesta și cu contractul.
SECȚIUNEA a VII-a
Aranjamente financiare

7.1. Împărțirea costurilor
7.1.1. Plafonul financiar pentru Programul Nucleul AGS
include costurile de achiziție plus costurile administrative și
costul ISS inițial (numai sprijinul logistic al contractantului).
Plafonul financiar al costurilor este de 1,53572 miliarde euro
(considerând anul de bază 2007). Participanții convin că
propriile cote de cost pentru Programul Nucleul AGS se aplică
la costurile de achiziție, costurile administrative și costurile ISS
inițial, definite în prezentul PMOU. Fiecare participant va suporta
costurile programului, inclusiv costurile NAGSMA, în
conformitate cu tabelul anexat.

Bulgaria
Canada
Republica Cehă
Danemarca
Estonia
Germania
Italia
Letonia
Lituania
Luxemburg
Norvegia
România
Slovacia
Slovenia
SUA
TOTAL:

Cota de participare
în procente

Contribuțiile naționale
la costurile AGS
în milioane euro

%

Participanți

€

0.5805
7.6832
1.5144
3.4339
0.1827
29.5695
13.0863
0.2341
0.3531
0.2561
2. 9469
1.8669
0.7625
0.4356
37.0943
100.0000%

7.86
104.06
20.51
46.51
2.47
400.47
177.23
3.17
4.78
3.47
39.91
25.28
10.33
5.90
502.38
1354.33

7.1.2. Fiecare participant va contribui cu partea sa echitabilă
la costurile totale ale PMOU (financiare și nefinanciare),
incluzând costul global, costurile administrative și costurile
despăgubirilor, și va primi o cotă echitabilă din beneficiile PMOU.
7.1.3. Orice finanțare necesară suplimentară care depășește
plafonul de cost stabilit la alin. 7.1.1 va implica amendarea PMOU.

7.1.4. Costurile asociate cu orice cerință națională unică vor
fi suportate în întregime de participantul care generează acele
costuri.
7.2. Aranjamente financiare
7.2.1. GM va fi responsabil cu dezvoltarea procedurilor de
management financiar detaliate ale programului. Aceste
proceduri, care trebuie să fie conforme cu exigențele de audit și
contabile ale NATO, vor fi detaliate în documentul privind
procedurile de management financiar (Financial Management
Procedures Document — FMPD) elaborat de către GM și supus
aprobării de către BoD.
7.2.2. GM este autorizat să solicite contribuții din partea
participanților, este responsabil cu contabilitatea NAGSMA,
plătește și autorizează efectuarea de plăți din fondurile
programului în conformitate cu prezentul PMOU și cu cea mai
recentă versiune a FMPD aprobată de către BoD.
7.2.3. Fiecare participant va finanța eforturile AGS în
conformitate cu prevederile prezentului PMOU și ale FMPD.
FMPD va fi implementat în termen de 90 de zile de la data intrării
în vigoare a prezentului PMOU. Imediat după ce NAGSMA va fi
înființată, va fi prezentat spre aprobarea BoD un plan financiar
intermediar în vederea solicitării de fonduri care să acopere
costurile de operaționalizare a NAGSMA.
7.2.4. Fiecare participant va pune la dispoziție sumele
corespunzătoare solicitate în conformitate cu programul de plăți
elaborat de GM și în limita angajamentelor financiare. Atunci
când nu pot fi evitate schimburile valutare, fiecare participant va
furniza NAGSMO fondurile solicitate în valuta solicitată pentru
plata facturilor.
7.2.5. GM va fi responsabil cu verificarea și plata facturilor
prezentate de către contractanți. La evaluarea contribuțiilor
participanților, GM va căuta să minimizeze impactul ratelor de
schimb prin intermediul FMPD.
7.2.6. Dacă, în orice moment, GM are motive întemeiate să
creadă că plafonul de costuri al PMOU va fi depășit, GM va
notifica prompt BoD și va propune o nouă estimare a plafonului
de costuri împreună cu documentația de sprijin. BoD va consilia
GM asupra măsurilor de urmat.
7.2.7. Participarea la prezentul PMOU depinde de
disponibilitatea fondurilor naționale corespunzătoare. Orice
participant va informa prompt ceilalți participanți în cazul în care
fondurile disponibile nu sunt suficiente pentru executarea
prezentului PMOU. Dacă un participant anunță ceilalți
participanți că a epuizat sau și-a redus fondurile, toți participanții
se vor consulta imediat în vederea continuării programului pe o
bază modificată sau redusă. Dacă aceasta nu este acceptabilă
pentru toți participanții, atunci participantul în cauză se va
retrage în conformitate cu dispozițiile secțiunii a XXI-a
(Retragerea și ieșirea din vigoare).
7.3. Contribuții financiare și nefinanciare
7.3.1. Participanții la program pot să includă contribuții
financiare și nefinanciare pentru sprijinirea directă a eforturilor
legate de program. Valoarea acestor contribuții nefinanciare va
fi stabilită de comun acord de către participanți.
7.3.2. Participanții la program pot de asemenea să includă
contribuții financiare și nefinanciare pentru administrarea
programului și pentru serviciile de sprijin asociate (de exemplu:
acordarea contractului, administrarea contractului, spații pentru
birouri, servicii de securitate, personal etc.).
7.3.3. Următoarele costuri vor fi suportate în întregime de
către participantul care generează costurile sau în numele
cărora sunt generate costurile:
7.3.3.1. costurile asociate reprezentării naționale la întâlnirile
participanților care nu sunt membri NAGSMA;
7.3.3.2. costurile asociate unei solicitări naționale unice
identificate de către un participant; și
7.3.3.3. orice alte costuri care nu sunt stabilite, în mod
special, drept costuri împărțite și care se află în afara scopului
prezentului PMOU.
7.4. Taxe de cercetare și dezvoltare
7.4.1. Niciun participant nu va solicita rambursarea parțială
sau totală a niciunei cheltuieli de cercetare, dezvoltare, testare-

MONITORUL OFICIAL AL ROMÂNIEI, PARTEA I, Nr. 899/22.XII.2009
evaluare (RDT&E) sau de producție nerepetitivă, suportate de
respectivul participant pentru vreun articol dezvoltat înainte de
program sau în afara acestuia și pe care un participant hotărăște
să îl furnizeze programului.
7.5. Auditarea
7.5.1. Operațiile contabile NAGSMA vor fi auditate anual de
către IBAN în conformitate cu anexa III la Carta NAGSMO și cu
reglementările financiare NATO.
7.5.2. Rapoartele de audit vor fi disponibile tuturor
participanților.
7.5.3. În cazurile în care auditorii naționali trebuie să obțină
date specifice sau să verifice înregistrările pentru a se conforma
cu legile naționale, GM va facilita accesul la aceste informații.
7.5.3.1. Orice vizită a auditorilor naționali va fi coordonată cu
Consiliul auditorilor NATO și GM pentru a se evita orice
întrerupere a programului.
SECȚIUNEA a VIII-a
Taxe, drepturi vamale și taxe cu efect echivalent prevăzute
la importul sau exportul de mărfuri

8.1. Taxe și taxe vamale
8.1.1. NAGSMA va beneficia de privilegiile de a fi scutită de
taxe, drepturi vamale și restricții cantitative la importuri și
exporturi, cu privire la orice aspect al programului, potrivit
prevederilor art. 9 și 10 din Acordul privind statutul Organizației
Tratatului Atlanticului de Nord, al reprezentanților naționali și al
personalului internațional, adoptat la Ottawa la 20 septembrie
1951 (Agreement on the Status of the North Atlantic Treaty
Organisation, National Representatives and International Staff —
Ottawa, 20th September 1951).
8.1.2. În măsura în care permit legislațiile naționale și
regulamentele participanților, aceștia se vor strădui să asigure
că taxele, taxele vamale și alte îndatoriri similare sau restricții
cantitative/calitative în ceea ce privește importul și exportul
identificabile nu vor fi impuse în legătură cu acest program.
8.1.3. Participanții implicați se vor strădui să asigure ca acele
taxe, taxe vamale și îndatoriri similare cărora li se pot aplica
reduceri, după cum a fost specificat anterior, să nu intre în prețul
informației sau al materialelor produse în cadrul acestui
program. Participanții vor administra aceste taxe, taxe vamale și
îndatoriri asemănătoare în cel mai favorabil mod pentru
executarea satisfăcătoare a dispozițiilor descrise în prezentul
PMOU.
8.1.4. Dacă sunt percepute taxele, taxele vamale și
îndatoririle similare, atunci acestea vor fi suportate de către
participantul din țara în care sunt percepute drept costuri ale
acelui participant, dincolo de cota din costurile comune ale
programului.
8.1.5. Dacă, pentru a aplica reglementările Uniunii Europene
(UE), este necesar să se perceapă taxe, atunci acestea vor fi
suportate de către membrul UE și destinatar. Astfel, părțile sau
componentele de echipament care provin din afara UE vor
ajunge la destinația finală însoțite de documentele de vamă
corespunzătoare, care să permită aplicarea taxelor. Acestea vor
fi percepute ca și costuri ale acelui participant, dincolo de cota
din costurile comune ale programului.
SECȚIUNEA a IX-a
Diseminarea și utilizarea informațiilor aferente programului

9.1. Generalități
9.1.1. Participanții admit că o colaborare reușită depinde de
un schimb de informații complet și prompt, informații necesare
pentru realizarea programului. Participanții intenționează să
dobândească suficiente informații aferente programului, precum
și drepturi de a utiliza aceste informații pentru aplicarea
prezentului PMOU. Natura și cantitatea de informație aferentă
programului care trebuie dobândită va fi conformă cu obiectivele
specificate în secțiunea a III-a (Obiective și scop).
9.1.2. Transferul de informații aferente programului va fi
conform cu legislația de control al exportului aplicabilă

9

participantului care furnizează informații. Exceptând cazul în
care sunt restricționate de către oficialii autorizați ai
participantului furnizor, toate informațiile controlate la export
furnizate de către participant către NAGSMA sau către alt
participant pot fi retransferate către contractanți, subcontractanți,
viitori contractanți și viitori subcontractanți ai NAGSMA sau ai
altui participant, în conformitate cu cerințele paragrafelor 5.8 și
5.9 secțiunea a V-a (Aranjamente contractuale). Informațiile
controlate la export pot fi furnizate de către contractanți,
subcontractanți, viitori contractanți, viitori subcontractanți ai
națiunii unui participant, contractanților, subcontractanților,
viitorilor contractanți, viitorilor subcontractanți ai NAGSMA sau ai
națiunii unui participant în conformitate cu prezentul PMOU, în
condițiile stabilite în licențe sau în alte aprobări emise de către
autoritatea guvernamentală corespunzătoare a participantului
furnizor, în conformitate cu legile și reglementările aplicabile de
control al exportului.
9.1.3. Dincolo de dispozițiile prezentului PMOU referitoare la
protecția informațiilor, în particular secțiunea a IX-a
(Diseminarea și utilizarea informațiilor aferente programului), în
secțiunea a X-a (Informații neclasificate controlate), în secțiunea
a XVIII-a (Securitate) și în secțiunea a XIII-a (Vânzarea și
transferul către terți) dispozițiile specifice de control al exportului
stipulate în secțiunea a V-a (Aranjamente contractuale) nu se
vor aplica la transferul informației între participanții, alții decât
S.U.A., în cazul în care un astfel de schimb nu include informații
S.U.A. controlate la export.
9.1.4. Proprietatea asupra informației prioritare va aparține
participantului sau contractantului care a generat-o.
9.2. Informații prioritare guvernamentale aferente
programului
9.2.1. Dezvăluirea informațiilor: informațiile prioritare aferente
programului, generate de către angajații civili sau militari ai unui
participant, vor fi dezvăluite tuturor celorlalți participanți la
respectiva fază, gratuit.
9.2.2. Utilizarea informațiilor: fiecare participant poate utiliza
toate informațiile prioritare guvernamentale aferente programului
generate în respectiva fază, gratuit, în scopuri de apărare.
Participantul care a generat informația prioritară guvernamentală
aferentă programului va avea drepturile de utilizare a acesteia.
Dacă un participant intenționează să utilizeze informația
prioritară guvernamentală aferentă programului, pentru vânzare
sau alt transfer către un terț, se vor aplica prevederile secțiunii
a XIII-a (Vânzarea și transferul către terți).
9.3. Informații de fond guvernamentale aferente programului
9.3.1. Diseminarea informațiilor: fiecare participant, la cerere,
va disemina orice informație de fond guvernamentală aferentă
programului, generată de către angajații săi militari sau civili în
afara scopurilor prezentului PMOU, dacă:
9.3.1.1. acea informație de fond guvernamentală aferentă
programului este necesară sau utilă în implementarea
prezentului PMOU. Participantul care se află în posesia acelei
informații va determina dacă este ănecesară în” sau ăutilă la”
implementarea PMOU;
9.3.1.2. acea informație de fond guvernamentală aferentă
programului poate fi făcută disponibilă fără implicarea
responsabilității deținătorului drepturilor de proprietate;
9.3.1.3. dezvăluirea este conformă cu politicile naționale în
această privință;
9.3.1.4. orice diseminare sau transfer al unei astfel de
informații de fond guvernamentale către contractanți va fi
conformă cu prevederile paragrafelor 5.8, 5.9, 9.1.2 și 9.1.3 din
prezentul PMOU.
9.3.2. Utilizarea informațiilor: informația de fond
guvernamentală aferentă programului, furnizată de către un
participant către un alt participant, poate fi folosită gratuit de
către alți participanți numai pentru scopurile programului; în
orice caz, participantul furnizor al informației va avea toate
drepturile în privința acelei informații de fond guvernamentale
aferente programului. Cu toate acestea, dacă după consultarea
participantului furnizor rezultă că informația de fond este
necesară pentru a înlesni utilizarea informației prioritare, o astfel

10

MONITORUL OFICIAL AL ROMÂNIEI, PARTEA I, Nr. 899/22.XII.2009

de informație de fond a participantului în cauză poate fi folosită
în scopul utilizării informației prioritare, potrivit drepturilor de
proprietate, dacă există.
9.4. Informații prioritare ale contractantului aferente
programului
9.4.1. Diseminarea informației: informațiile prioritare ale
contractantului aferente programului, generate într-o anumită
fază și furnizate sau furnizabile contractanților, vor fi dezvăluite
gratuit tuturor participanților.
9.4.2. Utilizarea informației: fiecare participant poate folosi,
pentru scopuri de apărare, toate informațiile prioritare ale
contractantului aferente programului, generate și furnizate de
către contractanți ai NAGSMA sau de către alți participanți,
gratuit. Vânzarea sau alte forme de transfer al informațiilor
prioritare ale contractantului aferente programului către un terț
vor fi supuse prevederilor din secțiunea a XIII-a (Vânzarea și
transferul către terți) din prezentul PMOU.
9.5. Informații de fond ale contractantului aferente
programului
9.5.1. Diseminarea informațiilor: informațiile de fond ale
contractantului aferente programului vor fi făcute disponibile
pentru ceilalți participanți, în următoarele condiții:
9.5.1.1. informațiile de fond ale contractantului aferente
programului sunt necesare sau utile la implementarea
prezentului PMOU și a aranjamentelor suplimentare prezentului
PMOU; acei participanți care au participat cu fonduri la un
contract prin care informațiile de fond ale contractantului
aferente programului sunt făcute disponibile vor determina dacă
aceste informații de fond ale contractantului aferente
programului sunt necesare la sau utile în implementarea
prezentului PMOU;
9.5.1.2. informațiile de fond ale contractantului aferente
programului pot fi făcute disponibile fără a implica răspunderea
deținătorilor drepturilor de proprietate; și
9.5.1.3. diseminarea informațiilor este conformă cu politica
națională a participantului în țara căruia se află contractantul;
9.5.1.4. orice diseminare sau transfer al unei astfel de
informații de fond ale contractantului către contractanți va fi
conformă cu prevederile paragrafelor 5.8, 5.9, 9.1.2 și 9.1.3 din
prezentul PMOU.
9.5.2. Informațiile de fond ale contractantului aferente
programului care satisfac toate cerințele stipulate în paragraful 9.5.1.
de mai sus pot fi folosite de către participanții cărora li s-au pus
la dispoziție, gratuit, numai pentru scopurile programului și pot
fi supuse la viitoare restricții de către deținătorii drepturilor de
proprietate, deși participantul furnizor va deține toate drepturile
referitoare la acele informații de fond ale contractantului aferente
programului. Cu toate acestea, dacă GM consideră că
informația de fond este necesară pentru a înlesni utilizarea
informației prioritare, informațiile de fond ale contractantului
aferente programului pot fi folosite în scopul de a utiliza
informații prioritare, potrivit drepturilor de proprietate, dacă
există.
9.6. Informații proprietate a programului și informații
încredințate
9.6.1. Toate informațiile aferente programului supuse
drepturilor de proprietate și informațiile încredințate vor fi
identificate și marcate și vor fi manipulate în conformitate cu
secțiunea a X-a (Informații neclasificate controlate).
9.6.2. Dispozițiile Acordului NATO privind comunicarea
informațiilor tehnice pentru scopuri de apărare (NATO
Agreement on the Communication of Technical Information for
Defence Purposes), semnat la Bruxelles, la data de
19 octombrie 1970 și Procedurile de implementare pentru
Acordul NATO referitoare la comunicarea informațiilor tehnice
pentru scopuri de apărare (Implementing Procedures for the
NATO Agreement on the Communication of Technical
Information for Defence Purposes), aprobate de către Consiliul
Nord-Atlantic la 1 ianuarie 1971 se vor aplica informațiilor
proprietate a programului relativ la prezentul PMOU.

9.7. Patente
9.7.1. Atunci când un participant deține titlul pentru o invenție
aferentă programului sau are dreptul de a primi titlul pentru o
invenție aferentă programului, acel participant se va consulta cu
ceilalți participanți în ceea ce privește înregistrarea unei solicitări
de patentare pentru respectiva invenție. Participanții care dețin
sau primesc titlul pentru o astfel de invenție aferentă programului
în altă țară vor înregistra solicitarea, vor determina înregistrarea
sau vor asigura celorlalți participanți oportunitatea de a
înregistra, din partea participantului deținător al titlului sau
contractanților acestuia, când este cazul, solicitările de patentare
asupra acelei invenții aferente programului. Dacă participantul
care a înregistrat sau a determinat înregistrarea solicitării de
patentare decide să nu mai facă solicitarea, acel participant va
informa ceilalți participanți asupra deciziei sale și va permite
celorlalți participanți să continue procesul.
9.7.2. Celorlalți participanți li se vor transmite copii ale
înregistrării solicitărilor de patentare și ale patentelor acordate în
privința oricărei invenții aferente programului.
9.7.3. Celorlalți participanți li se va acorda o licență
nonexclusivă, irevocabilă și fără redevențe, de folosire în
numele participanților, oriunde în lume, pentru scopuri de
apărare, a oricărei invenții aferente programului.
9.7.4. Solicitările de patentare care conțin informații
clasificate, care trebuie înregistrate sub prevederile prezentului
PMOU, vor fi protejate și apărate în conformitate cu cerințele
conținute în Acordul NATO pentru protecția reciprocă a
secretului invențiilor referitoare la apărare și pentru care s-au
făcut solicitări de patentare (NATO Agreement for the Mutual
Safeguarding of Secrecy of Inventions Relating to Defence and
for Which Applications for Patents Have Been Made), semnat la
21 septembrie 1960 și cu procedurile de implementare ale
acestuia.
9.7.5. Fiecare participant va informa ceilalți participanți
despre orice revendicări de nerespectare a patentelor făcute pe
teritoriul său, pe parcursul lucrărilor efectuate în cadrul
programului. În măsura posibilităților, ceilalți participanți vor
furniza informații disponibile lor, utile domeniului apărării.
Fiecare participant va fi responsabil pentru administrarea tuturor
revendicărilor de nerespectare a patentelor de pe teritoriul
propriu și se va consulta cu ceilalți participanți, precum și înainte
de orice înțelegere referitoare la rezolvarea acestor revendicări.
Participanții vor împărți costul rezolvării revendicărilor de
încălcare a patentelor în același raport în care aceștia împart
costul total al fazei căreia îi aparține revendicarea de încălcare
a patentului. Participanții vor autoriza și vor consimți, în
conformitate cu legile și practicile naționale, asupra utilizării și
fabricării în cadrul lucrărilor executate în program a oricărei
invenții acoperite de un patent emis de țările lor.
9.7.6. În cazul în care NAGSMA va produce o invenție
aferentă programului, care va aparține și va fi în proprietatea
participanților, GM va informa imediat participanții despre
invenție și va asigura tot sprijinul necesar participanților, pe
cheltuiala acestora, pentru obținerea protejării de patentare
corespunzătoare, în numele comun al participanților. Va fi
responsabilitatea participanților de a decide, de la caz la caz, în
ceea ce privește aranjamentele corespunzătoare solicitărilor de
înregistrare și executare a protejării, având în vedere cerințele
legale naționale corespunzătoare. Toate costurile rezultate în
urma unor astfel de solicitări vor fi suportate de către participanți,
proporțional cu împărțirea costurilor fazei corespunzătoare.
9.8. Clauze pentru NATO
9.8.1. Pentru scopurile paragrafului 9.8 ale prezentului
PMOU,
NATO
înseamnă
comandamentele
NATO,
comandamentele sale strategice, NAGSMA și alte agenții NATO
considerate relevante de către BoD.
9.8.2. Diseminarea informațiilor programului către NATO
9.8.2.1. NATO va primi informații de la participanți sau de la
contractanți numai pentru utilizarea acestora în scopuri de
management al programului și de operare/suport al sistemului
nucleu AGS.

MONITORUL OFICIAL AL ROMÂNIEI, PARTEA I, Nr. 899/22.XII.2009
9.8.3. Utilizarea de către NATO a informației pentru
managementul programului poate să includă, fără a fi limitat la
dreptul de a primi, copia și transfera în interior informația pentru
scopuri de management și monitorizare și pentru sprijinul viitor
al programului. Utilizarea acestor informații în alte scopuri în
afara celor de management al programului și de operare și
suport al sistemului va necesita consimțământul scris al
participanților sau al contractantului care a furnizat respectiva
informație.
9.8.4. NATO va primi licența de utilizare a invențiilor
patentate numai în măsura necesară pentru satisfacerea
obligațiilor din cadrul prezentului PMOU sau din cadrul oricărui
contract acordat în legătură cu prezentul PMOU.
9.8.5. NAGSMA se va asigura că principalul contract AGS
include prevederi care obligă contractantul principal, potrivit
legislației referitoare la controlul exporturilor din statul
participantului unde își are sediul contractantul:
9.8.5.1. să mențină informațiile tehnice care țin de nucleul
AGS și interoperabilitatea acestuia cu capacitățile naționale
conexe, în scopul de a menține și susține nucleul AGS pe durata
întregului ciclu de viață;
9.8.5.2. să informeze NATO dacă principalul contractant va
întrerupe fabricarea și întreținerea pieselor de schimb și a
componentelor necesare pentru sprijinul nucleului AGS;
9.8.5.3. în situația unei notificări cu privire la întreruperea
sprijinului, în termen de 30 de zile de la primirea informării de la
contractantul înlocuitor desemnat de NAGSMA, să garanteze
față de NATO că principalul contractant va transfera informațiile
tehnice prevăzute la alin. 9.8.5.1 către contractantul înlocuitor
desemnat de NAGSMA care este în măsură să producă și să
repare elemente ale sistemului, precum și să asigure sprijin
logistic pe durata rămasă din ciclul de viață; și
9.8.5.4. să includă prevederi în toate subcontractele care
impun obligațiile prevăzute la paragraful 9.8.5.1— paragraful
9.8.5.3, tuturor subcontractanților pentru NATO.
9.9. Prevederi pentru invitați
9.9.1. Orice informație referitoare la program pusă la
dispoziția invitaților va fi transmisă în conformitate cu secțiunea
a XIII-a (Vânzarea și transferul către terți) a prezentului PMOU.
SECȚIUNEA a X-a
Informații neclasificate controlate

10.1. Exceptând cazurile în care este specificat altfel în
cadrul prezentului PMOU sau autorizat în scris de către
participantul furnizor, informațiile neclasificate controlate,
furnizate sau generate în conformitate cu prezentul PMOU vor fi
controlate astfel:
10.1.1. Astfel de informații vor fi utilizate numai în scopurile
autorizate de utilizare a informației aferente programului, așa
cum este specificat în secțiunea a IX-a (Diseminarea și utilizarea
informațiilor aferente programului).
10.1.2. Accesul la astfel de informații va fi limitat la personalul
al cărui acces este necesar în scopul utilizării conform
paragrafului 10.1.1 și se va conforma prevederilor din secțiunea
a XIII-a (Vânzarea și transferul către terți).
10.1.3. Fiecare participant va parcurge procedurile naționale,
care pot să includă clasificarea națională, pentru a nu dezvălui
astfel de informații (inclusiv solicitările conținute sub orice fel de
dispoziții legale), cu excepția stipulată în paragraful 10.1.2, când
participantul furnizor al respectivei informații este de acord cu
dezvăluirea acesteia. În eventualitatea unei dezvăluiri
neautorizate sau dacă se anticipează posibilitatea ca această
informație să fie dezvăluită conform vreunei dispoziții legale,
participantul care a generat informația va fi imediat informat.
10.2. Pentru sprijinul în asigurarea unui control adecvat,
participantul care a generat informația va asigura că informația
neclasificată controlată este marcată corespunzător astfel încât
să asigure natura ei ca și ăconfidențial”. Informația controlată la
export a participanților va fi marcată în conformitate cu marcajele
aplicabile de control al exportului specifice participantului, așa
cum este prezentat — PSI. Participanții vor hotărî în prealabil, în
scris, asupra marcajelor care vor fi aplicate pe oricare alt tip de

11

informație neclasificată controlată și vor include aceste tipuri de
marcaje în PSI.
10.3. Informația neclasificată controlată furnizată sau
generată în conformitate cu prezentul PMOU va fi manipulată
într-o manieră care să asigure controlul, așa cum este prevăzut
în paragraful 10.1.
10.4. Înainte de a autoriza difuzarea informației neclasificate
controlate către contractanți, participanții se vor asigura că
contractanții sunt obligați să controleze astfel de informații în
conformitate cu prevederile din această secțiune.
SECȚIUNEA a XI-a
Responsabilități

11.1. Atunci când este aplicabil, pretențiile împotriva oricărui
participant sau a personalului acestuia vor fi tratate în
conformitate cu termenii art. VIII al Acordului dintre statele părți
la Tratatul Atlanticului de Nord cu privire la statutul forțelor lor
(NATO SOFA), semnat la Londra, la 19 iunie 1951. Când se
consideră de către autoritățile competente ale participanților
implicați că NATO SOFA nu este aplicabil, se vor aplica
următoarele dispoziții:
11.1.1. Cu excepția pretențiilor referitoare la pierderea sau
distrugerea echipamentelor ori a materialelor, care fac obiectul
secțiunii a XVI-a (Transferuri de echipamente și materiale),
fiecare participant renunță la toate pretențiile împotriva celorlalți
participanți referitoare la prejudiciile (inclusiv rănirea sau
decesul) provocate personalului său militar sau civil ori cauzate
proprietăților sale (inclusiv a echipamentului achiziționat în
comun) de către personalul (care nu include contractanții) altui
participant. Dacă totuși, aceste prejudicii provin din acte de
neglijență, omisiuni, comportament defectuos sau neglijență
gravă a personalului unui participant, costul va fi suportat numai
de către acel participant.
11.1.2. Pretențiile unor terți referitoare la prejudiciile de orice
natură provocate de personalul unui participant vor fi rezolvate
de către participantul cel mai potrivit, după cum este hotărât de
către participanți. Costul implicat de rezolvarea unor astfel de
pretenții va fi suportat de către participant (participanți), în
conformitate cu prevederile referitoare la împărțirea costurilor.
Dacă totuși o astfel de responsabilitate rezultă din acte de
neglijență, omisiuni, comportament defectuos sau neglijență
gravă a personalului unui participant, costul oricăror
responsabilități va fi suportat numai de către respectivul
participant.
11.2. În cazul prejudiciului cauzat de către sau unei
proprietăți comune a Participanților, unde costul reparării unui
astfel de prejudiciu nu poate fi acoperit de un terț, costul va fi
suportat de către participanți, în conformitate cu dispozițiile de
împărțire a costurilor programului.
11.3. Pretențiile apărute în cadrul oricărui contract, acordat
conform prezentului PMOU, vor fi soluționate în conformitate cu
dispozițiile din contract. Participanții nu vor despăgubi
contractanții în cazurile de pretenții ale unor terți.
SECȚIUNEA a XII-a
Statutul personalului

12.1. Statutul personalului numit la NAGSMA va fi conform
art. 39 al Cartei NAGSMO.
SECȚIUNEA a XIII-a
Vânzarea și transferul către terți

13.1. În scopul de a efectua vânzări și transferuri și de a
acorda licențe în ceea ce privește programul, participanții vor
depune diligențele pentru dezvoltarea unei legislații naționale și
a unor reglementări în ceea ce privește exportul materialelor și
tehnologiilor de armament, în spiritul cooperării și în
conformitate cu orice acorduri separate între participanți.
13.2. Nici NAGSMA, nici participanții nu vor vinde, transfera
titlul, dezvălui, transfera posesia informațiilor prioritare sau a
oricărui echipament care încorporează astfel de informații ori a

12

MONITORUL OFICIAL AL ROMÂNIEI, PARTEA I, Nr. 899/22.XII.2009

echipamentelor achiziționate în comun către un terț, fără un
consimțământ prealabil, în scris, al autorităților guvernamentale
competente ale celorlalți participanți. Mai mult, niciun participant,
nici NAGSMA nu vor permite niciun fel de vânzare sau transfer,
inclusiv de către proprietar, fără consimțământul prealabil, în
scris, al autorităților guvernamentale competente ale celorlalți
participanți. Acest consimțământ nu va fi dat dacă autoritățile
guvernamentale competente ale entității destinatare nu sunt de
acord în scris că destinatarul:
13.2.1. nu va retransfera sau nu va permite o viitoare
retransferare a articolelor, elementelor sau informațiilor primite; și
13.2.2. va utiliza sau va permite utilizarea unor astfel de
articole, elemente sau informații numai pentru scopurile
specificate de către participanți.
13.3. Nici NAGSMA, nici oricare dintre participanți nu va
vinde, transfera titlul, dezvălui sau transfera posesia
echipamentelor ori a informației de fond furnizată de către alt
participant către orice terț, fără consimțământul prealabil, în
scris, al autorităților guvernamentale corespunzătoare ale
participanților care au furnizat acel echipament sau informație.
Autoritățile guvernamentale competente ale participantului
furnizor vor fi singurele responsabile pentru autorizarea sau
pentru obținerea autorizării pentru astfel de transferuri și, acolo
unde este cazul, pentru specificarea metodei și a condițiilor de
implementare a unor astfel de transferuri.
13.4. Orice consimțământ necesar, conform acestei secțiuni,
privind vânzarea, dezvăluirea sau transferul oricărei informații
tehnice sau echipament nu va fi refuzat, cu excepția cazurilor
care au ca motivație politica externă, securitatea națională sau
legislația națională. Niciun participant nu va refuza nicio astfel de
aprobare a vânzării sau a transferului către orice altă țară, atunci
când participantul ar fi pregătit să aprobe o vânzare, o
dezvăluire sau un transfer al aceleiași informații tehnice ori
aceluiași echipament către acea țară.
13.5. Vânzarea sau alte transferuri către terți a
echipamentului produs sau a informației de fond generate în
cadrul prezentului PMOU și a aranjamentelor suplimentare ale
acestuia va atrage o taxă care va fi împărțită între participanți.
Înainte de orice fel de vânzare sau transfer, taxele și procedurile
de evaluare a acestor taxe vor fi determinate de către
participanți. În orice caz, fiecare participant poate să reducă sau
să renunțe la recuperarea părții sale din taxă, în conformitate cu
legislația, reglementările și practicile naționale. Costurile
recuperate de către participanți vor fi împărțite între aceștia, în
conformitate cu contribuțiile lor la respectiva fază, ținând cont
de orice reduceri sau renunțări la aceste costuri.
SECȚIUNEA a XIV-a
Asigurarea calității

14.1. Participanții vor implementa Acordul NATO de
standardizare STANAG 4107 — Acceptarea reciprocă a
asigurării guvernamentale a calității (Mutual Acceptance of
Government Quality Assurance) STANAG 4107. Dacă sunt
necesare acțiuni specifice, altele decât cele stipulate în
STANAG 4107, participanții vor apela la serviciile naționale de
asigurare a calității pentru elaborarea acestora.
14.2. Toți participanții vor accepta inspecții și servicii de
asigurare a calității efectuate în numele lor de către un alt
guvern, în conformitate cu STANAG 4107. Reprezentanții
contractanților pot să participe la serviciile de verificare și
asigurare a calității corespunzătoare contractelor lor.
14.3. Participanții vor asigura inspecții și servicii de asigurare
a calității fără taxe, în țările lor, la solicitare, în conformitate cu
principii nu mai puțin riguroase decât cele specificate în
publicația aliată referitoare la asigurarea calității (Allied Quality
Assurance Publications AQAP-2110) specificate pentru astfel de
servicii în STANAG 4107.
14.4. Pentru contractanții care au sediul în afara teritoriilor
statelor participanților se vor face înțelegeri separate pentru
serviciile de asigurare a calității, de către NAGSMA. Costurile

acestor servicii, acolo unde este cazul, vor fi împărțite între
participanți, în conformitate cu formulele de împărțire a costurilor
programului.
14.5. Cerințele contractuale ale programului referitoare la
calitate, specificate în contracte și subcontracte, vor fi cel puțin
echivalente cu ISO 9001 și AQAP-2110.
14.6. NAGSMA, în conformitate cu STANAG 4107, va defini
AQAP corespunzătoare complexității lucrărilor sau serviciilor
prestate de către contractant sau subcontractant și se va
asigura că cele stabilite de organizațiile naționale de control și
asigurare a calității vor satisface cerințele specificate în AQAP.
SECȚIUNEA a XV-a
Codificarea, managementul configurației și interoperabilitatea

15.1. Codificare
15.1.1. Pentru a desfășura procesul de codificare NATO va
fi furnizată informația de fond, iar datele tehnice necesare vor fi
puse la dispoziția autorității de codificare corespunzătoare, după
cum se prevede în STANAG-urile 3150, 3151, 4177, 4159,
4174, 4199 și 4427.
15.2. Managementul configurației
15.2.1. Termenii, condițiile și procedurile conform cărora
participanții stabilesc o abordare a managementului configurației
vor fi specificați, dacă se cere, în planul de management al
configurației, unde este cazul, în conformitate cu STANAG 4159.
15.3. Interoperabilitate
15.3.1. Interoperabilitatea dintre elementele naționale
interoperabile AGS și/sau elementele de comandă și control și
nucleul AGS va fi o activitate comună, dar va rămâne o
responsabilitate națională.
15.3.2. Până la limita autorizată în secțiunea a IX-a
(Diseminarea și utilizarea informațiilor aferente programului) și
secțiunea a XIII-a (Vânzarea și transferul către terți) informațiile
tehnice solicitate bazate pe STANAG și standardele
corespunzătoare aplicate în cadrul programului vor fi puse la
dispoziția NATO, statelor membre NATO și ale Parteneriatului
pentru Pace, de către NAGSMA. Aceste informații tehnice vor fi
puse la dispoziție pentru activitățile naționale de proiectare în
sprijinul interoperabilității sistemelor naționale.
15.3.2.1. Aceste informații tehnice vor constitui un cadru de
referință pentru asigurarea interoperabilității. Participanții vor
sprijini controlul configurației cadrului de referință prin NAGSMA.
În situația în care participanții dizolvă NAGSMO, NAGSMA se va
asigura că această responsabilitate este transferată unui
organism NATO corespunzător.
15.3.3. Orice modificare a unui element național pentru
asigurarea interoperabilității și orice fonduri necesare pentru
acest scop vor rămâne o decizie și o responsabilitate națională.
SECȚIUNEA a XVI-a
Transferuri de echipamente și materiale

16.1. Fiecare participant poate să transfere către un alt
participant acele echipamente și materiale identificate ca fiind
necesare pentru realizarea programului. Aprobarea unor astfel
de transferuri se va face în conformitate cu procedurile
naționale.
16.2. GM va ține și BoD va aproba o listă a tuturor
materialelor și echipamentelor transferate în conformitate cu
prezentul PMOU.
16.3. Echipamentele și materialele transferate vor fi utilizate
de către participantul destinatar numai în scopurile prezentului
PMOU. Echipamentele și materialele vor rămâne în proprietatea
participantului care le-a furnizat. În plus, participantul
(participanții) destinatar (i) va/vor menține echipamentele și
materialele în bună stare, le vor repara și le vor păstra operabile.
În afara cazului în care participantul care le-a furnizat consimte
că echipamentele și materialele transferate pot fi folosite sau
consumate fără rambursare către participantul care le-a furnizat,
participantul destinatar va returna echipamentele și materialele
participantului care le-a furnizat într-o stare la fel de bună ca

MONITORUL OFICIAL AL ROMÂNIEI, PARTEA I, Nr. 899/22.XII.2009
starea în care le-a primit, într-o stare de uzură rezonabilă și fără
stricăciuni sau va returna echipamentele și materialele și va plăti
costul reparației acestora pentru a le aduce într-o astfel de stare.
Dacă echipamentele și materialele sunt într-o astfel de stare de
distrugere încât nu se pot repara, participantul destinatar va
returna echipamentele și materialele participanților care le-au
furnizat (dacă nu este altfel specificat în scris de către
participantul furnizor) și va plăti conform cu acordul anterior,
valoarea de înlocuire a acestor echipamente și materiale. Dacă
echipamentele sau materialele sunt furate sau pierdute,
participantul destinatar va emite un certificat de pierdere către
participantul furnizor și va plăti conform cu acordul anterior
valoarea de înlocuire a acestor echipamente și materiale. Dacă
echipamentele sau materialele sunt furate sau pierdute,
participantul destinatar va emite un certificat de pierdere către
participantul furnizor și va plăti, conform acordului anterior,
valoarea de înlocuire a acestor echipamente și materiale.
16.4. Participantul furnizor va face toate eforturile pentru a
asigura că echipamentele și materialele sunt furnizate în condiții
de utilizare și de serviciu, conform cu destinația acestor
materiale și echipamente. Participantul care le furnizează nu va
asigura garanția conformității echipamentelor și a materialelor
pentru un scop sau pentru o folosință anume și nu va face niciun
angajament de modificare, îmbunătățire ori adaptare a
echipamentelor și materialelor sau a oricăror părți din acestea.
16.5. Participantul furnizor va transfera echipamentele și
materialele pentru perioada aprobată, în afara cazurilor în care
aceasta este extinsă printr-un amendament scris, asigurându-se
ca perioada de timp să nu depășească perioada efectivă
determinată de către participanții implicați.
16.6. Participantul furnizor va livra, pe cheltuiala sa,
echipamentele și materialele participantului destinatar în locul
stabilit de comun acord. Responsabilitatea asupra
echipamentelor și a materialelor va trece de la participantul
furnizor la participantul destinatar în momentul recepției
acestora. Orice alt transport ulterior intră în responsabilitatea
participantului destinatar.
16.7. Participantul furnizor va asigura participantului
(participanților) destinatar(i) informația necesară utilizării
echipamentelor și materialelor.
16.8. Participantul destinatar va verifica și inventaria
echipamentele și materialele la primire. Participantul destinatar
va verifica și inventaria echipamentele și materialele înainte de
a le returna (în afara cazurilor în care echipamentele și
materialele sunt folosite sau consumate).
16.9. După expirarea sau terminarea perioadei de transfer,
determinată de către participanți (luând în considerare orice
extindere a acestei perioade), sau după retragerea din,
expirarea sau terminarea programului, oricare dintre aceste
cazuri se va produce primul, participantul destinatar va returna
echipamentele și materialele, pe cheltuiala proprie,
participantului furnizor în locul reciproc stabilit. Orice alte
transportări ulterioare intră în responsabilitatea participantului
furnizor.
16.10. Participantul destinatar va informa în scris asupra
consumului echipamentelor și materialelor aprobate pentru
consum. În eventualitatea în care nu s-a produs consumarea,
participantul destinatar va returna participantului furnizor pe
cheltuiala proprie, exceptând cazul în care s-a specificat altceva
de către participantul furnizor, echipamentele și materialele în
locul reciproc stabilit. Orice transportări ulterioare cad în
responsabilitatea participantului furnizor.
16.11. Participanții vor asigura, prin orice mijloace rezonabile,
protecția drepturilor de proprietate intelectuală asupra
echipamentelor și materialelor.
16.12. Orice echipamente și materiale achiziționate în comun
pentru program vor fi scoase din uz conform cu aprobarea BoD.
16.13. Scoaterea din uz a echipamentelor și materialelor
achiziționate în comun poate include transferul foloaselor
participanților din aceste echipamente și materiale către alt
participant sau vânzarea acestor echipamente și materiale către
un terț în conformitate cu secțiunea a XIII-a (Vânzarea și

13

transferul către terți). Participanții vor împărți beneficiile obținute
din transferul sau vânzarea către un terț a echipamentului
achiziționat în comun, în același raport ca și la împărțirea
costurilor.
SECȚIUNEA a XVII-a
Echipamente furnizate de către guverne, materiale, servicii,
facilități și informații (GFX)

17.1. În principiu, participanții intenționează ca toate
contractele acordate în conformitate cu acest program să nu
conțină nicio dispoziție referitoare la GFX. Orice astfel de
resurse va solicita contractantul principal pentru realizarea
contractului principal vor fi responsabilitatea acestuia.
SECȚIUNEA a XVIII-a
Securitate

18.1. Toate informațiile clasificate schimbate sau generate în
legătură cu prezentul PMOU vor fi utilizate, transmise, stocate,
manipulate și protejate în conformitate cu documentul NATO în
domeniul securității C-M (2002)49 Securitatea în cadrul
Organizației Tratatului Atlanticului de Nord, directivele de sprijin
și amendamentele ulterioare ale acestuia și cu Politica NATO
de management al informației, PO(99)47 din 15 iunie 1999, cu
modificările ulterioare. Aceste cerințe vor fi suplimentate printr-un
PSI aprobat potrivit paragrafului 18.9 din prezentul PMOU în
scopul de a standardiza cerințele de securitate ale programului.
18.2. Informațiile clasificate vor fi transferate numai prin
canale guvernamentale, aprobate de către autoritățile naționale
de securitate/autoritățile de securitate desemnate ale
participanților. Aceste informații vor avea specificat nivelul de
clasificare, precum și țara de origine.
18.3. Fiecare participant va parcurge procedura legală pentru
a asigura că informația furnizată sau generată în conformitate cu
prezentul PMOU este protejată de dezvăluiri ulterioare, cu
excepția dată de paragraful 18.8 de mai jos, dacă toți
participanții consimt asupra dezvăluirii. Ca urmare, fiecare
participant va asigura că:
18.3.1. Destinatarii nu vor difuza informațiile clasificate
niciunui guvern, niciunei organizații naționale și niciunei alte
entități a unui terț fără acordul scris prealabil al participantului
care a generat informația, în conformitate cu procedurile stabilite
în secțiunea a XIII-a (Vânzarea și transferul către terți).
18.3.2. Destinatarii nu vor utiliza informațiile clasificate pentru
alte scopuri decât cele ale prezentului PMOU; și
18.3.3. Destinatarul va respecta orice restricții de distribuție
și acces la informațiile clasificate care sunt furnizate în cadrul
prezentului PMOU.
18.4. Participanții vor investiga toate cazurile în care se
cunoaște sau în care există motive de suspiciune că informațiile
clasificate furnizate sau generate în cadrul prezentului PMOU
au fost pierdute ori dezvăluite persoanelor neautorizate. Fiecare
participant va informa prompt ceilalți participanți asupra detaliilor
unor astfel de cazuri și asupra rezultatelor finale ale
investigațiilor și ale acțiunilor corective efectuate pentru
prevenirea repetării acestor cazuri, în conformitate cu legislația
și reglementările naționale.
18.5. NSA/DSA a statului în care s-a acordat un contract
clasificat își va asuma responsabilitatea adoptării pe teritoriul
său a măsurilor de securitate pentru protecția informațiilor
clasificate, în conformitate cu legislația și reglementările proprii.
Înainte de transmiterea către un contractant, viitor contractant
sau subcontractant a oricăror informații clasificate, primite în
cadrul prezentului PMOU, NSA/DSA:
18.5.1. va asigura că toți contractanții, contractanții viitori sau
subcontractanții și facilitățile acestora au capacitatea de a
proteja în mod adecvat informația;
18.5.2. va acorda un certificat de securitate facilităților, dacă
este cazul; și

14

MONITORUL OFICIAL AL ROMÂNIEI, PARTEA I, Nr. 899/22.XII.2009

18.5.3. va acorda certificate de securitate personalului ale
cărui îndatoriri necesită accesul la informațiile clasificate, dacă
este cazul;
18.5.4. va asigura că toate persoanele care au acces la
informațiile clasificate sunt informate asupra responsabilităților
lor de a proteja informațiile în conformitate cu legislația și
reglementările naționale referitoare la securitate și cu
prevederile prezentului PMOU;
18.5.5. va efectua verificări periodice de securitate ale
facilităților certificate pentru a se asigura că informațiile
clasificate sunt protejate în mod corespunzător;
18.5.6. va asigura că accesul la informațiile clasificate este
limitat numai la persoanele la care se aplică principiul ăneed-toknow” în vederea aplicării dispozițiilor prezentului PMOU.
18.6. Contractanții, viitorii contractanți sau subcontractanții
despre care NSA/DSA a stabilit a fi sub controlul financiar,
administrativ, sub controlul managerial ori politic al unor cetățeni
sau entități ai unor terți pot să participe la un contract ori
subcontract care necesită accesul la informații clasificate
furnizate sau generate în conformitate cu prezentul PMOU,
numai în momentul în care sunt în vigoare măsurile executorii de
asigurare a restricției accesului cetățenilor sau terților la
informațiile clasificate. Dacă măsurile executorii nu sunt în
vigoare, pentru a preveni accesul cetățenilor sau altor entități
ale unui terț, ceilalți participanți vor fi consultați pentru aprobare
înainte de a se permite accesul.
18.7. Pentru orice facilități în care se vor folosi informații
clasificate, participantul responsabil sau contractantul
responsabil va aproba numirea unei persoane sau a mai multor
persoane având un grad care să permită exercitarea eficientă a
responsabilităților de protecție a informației aferente PMOU
pentru acele facilități. Acești oficiali vor fi responsabili cu
limitarea accesului la informațiile clasificate implicate în
prezentul PMOU pentru acele persoane cărora li s-a aprobat
accesul și au ăneed-to-know”.
18.8. Fiecare participant va asigura că accesul la informațiile
clasificate este limitat la acele persoane care posedă certificate
de securitate necesare și au nevoia specifică de a accesa
informațiile clasificate în scopul de a participa la program.
18.9. NAGSMA va menține PSI și SCG corespunzătoare
programului. PSI și SCG descriu metodele prin care informațiile
aferente programului vor fi clasificate, marcate, utilizate,
transmise și protejate și impun ca toate marcajele pentru
informații clasificate să includă marcajele corespunzătoare
controlului la export identificate în PSI în conformitate cu
paragraful 10.2 al secțiunii a X-a (Informații neclasificate
controlate). PSI și SCG și modificările aduse acestora vor fi
verificate și aprobate de către NSA/DSA ale participanților și
sunt aplicabile întregului personal guvernamental și al
contractanților care participă la program. SCG va fi supus
verificărilor periodice și revizuirii periodice cu scopul de a
actualiza clasificarea oricând este cazul.
SECȚIUNEA a XIX-a
Accesul la facilități

19.1. Fiecare participant va permite vizite la facilitățile
guvernamentale, inclusiv la agențiile, laboratoarele și facilitățile
industriale ale contractantului, angajaților altor participanți sau
angajaților contractanților altor participanți, cu condiția ca vizita
să fie autorizată de către toți participanții care sunt implicați în
respectiva vizită și ca angajații să aibă certificatele de securitate
corespunzătoare și ăneed-to-know”.
19.2. Tot personalul vizitator se va supune regulilor de
securitate ale participantului care găzduiește vizita. Orice
informație dezvăluită sau pusă la dispoziție vizitatorilor va fi
tratată ca fiind furnizată participantului care sponsorizează
personalul vizitator și va face obiectul prevederilor prezentului
PMOU.
19.3. Cererile de vizită a personalului unui participant la o
facilitate a unui alt participant vor fi coordonate prin canale
oficiale și vor fi conforme cu procedurile stabilite de vizitare ale

statului-gazdă. Solicitările de vizită vor purta denumirea
programului și vor fi transmise în conformitate cu procedurile de
vizite internaționale (descrise în documentul MISWG nr. 7).
19.4. Lista cu personalul fiecărui participant care solicită
vizita la facilitățile celorlalți participanți, pe bază de continuitate,
va fi trimisă prin canale oficiale, în conformitate cu procedurile de
vizitare internațională.
SECȚIUNEA a XX-a
Admiterea de noi participanți

20.1. Dacă un nonparticipant solicită alăturarea la efortul de
cooperare, BoD va lua în considerare o astfel de solicitare, va
studia posibilitatea stabilirii dispozițiilor pentru participarea
națiunii respective și va face recomandări participanților, având
în vedere dispozițiile din PMOU în ceea ce privește efortul de
cooperare și contribuțiile făcute deja de către participanți.
20.2. Acceptarea de noi participanți se va face pe baza unui
amendament la prezentul PMOU, care va fi semnat de către toți
participanții și de către noul participant. Acceptarea noului
participant intră în vigoare de la data ultimei semnături a
amendamentului la prezentul PMOU.
SECȚIUNEA a XXI-a
Retragerea și ieșirea din vigoare

21.1. Dacă un participant consideră necesar să se retragă
din program, retragerea se va supune dispozițiilor din prezentul
PMOU.
21.2. În cazul în care un participant dorește să se retragă se
va aplica următoarea procedură:
21.2.1. înainte de a transmite notificarea oficială a retragerii,
vor avea loc consultări detaliate între participanți asupra
consecințelor retragerii și asupra posibilității de a se evita
retragerea. Se va specifica o perioadă de timp minimă pentru
aceste consultări, care nu va fi mai scurtă de 90 de zile; și
21.2.2. dacă un participant își menține intenția de a se
retrage, acel participant va informa în scris ceilalți participanți.
Perioada de notificare care urmează informării de către un
participant asupra intenției sale de a se retrage nu va fi mai
scurtă de 180 de zile calendaristice.
21.3. Participantul care se retrage își va respecta pe deplin
toate obligațiile până la data retragerii efective.
21.4. La cererea celorlalți participanți, participantul care se
retrage va întreprinde toate demersurile pentru a se asigura că
programul poate fi continuat de participanții care nu se retrag.
Toate costurile directe care apar ca rezultat al unei retrageri vor
fi suportate de participantul care se retrage, cu excepția situației
în care BoD decide altfel. Participanții care nu se retrag vor
stabili, prin consultări cu participantul care se retrage,
aranjamentul cel mai puțin costisitor în această privință. Cu toate
acestea, costul pentru participantul care se retrage nu va depăși
angajamentul său total în cadrul programului, luând în
considerare sumele cu care participantul care se retrage a
contribuit deja.
21.5. Dacă participanții hotărăsc în unanimitate să încheie
programul, ei vor suporta în comun costul încheierii, în
conformitate cu reglementările financiare specificate în prezentul
PMOU.
21.6. Beneficiile și responsabilitățile corespunzătoare ale
participanților, referitoare la secțiunea a IX-a (Diseminarea și
utilizarea informațiilor aferente programului), secțiunea a X-a
(Informații neclasificate controlate), secțiunea a XI-a
(Responsabilități), secțiunea a XIII-a (Vânzarea și transferul
către terți), secțiunea a XVI-a (Transferul de echipamente și
materiale), secțiunea a XVIII-a (Securitate), secțiunea a XXI-a
(Retragerea și ieșirea din vigoare), secțiunea a XXII-a
(Rezolvarea disputelor) și secțiunea a XXVII-a (Durata, data
intrării în vigoare și semnături) vor continua să se aplice, în
pofida oricărei retrageri, ieșirii din vigoare sau expirării
prezentului PMOU.

MONITORUL OFICIAL AL ROMÂNIEI, PARTEA I, Nr. 899/22.XII.2009
SECȚIUNEA a XXII-a
Rezolvarea disputelor

22.1. Disputele dintre participanți apărute din sau în legătură
cu prezentul PMOU vor fi rezolvate numai prin consultare între
participanții implicați și nu vor fi supuse spre rezolvare vreunei
persoane, instanțe naționale sau tribunal internațional sau
oricărei alte entități sau terț.
SECȚIUNEA a XXIII-a
Amendamente

23.1. Prezentul PMOU poate fi amendat în scris printr-un
amendament semnat de către toți participanții implicați sau de
către reprezentații lor autorizați. Un amendament va intra în
vigoare în conformitate cu dispozițiile sale.
SECȚIUNEA a XXIV-a
Dispoziții generale

15

24.3. Până la o viitoare notificare de la Ministerul Apărării al
Regatului Danemarcei, prezentul PMOU nu se va aplica
Groenlandei și Insulelor Feroe.
24.4. Dacă un participant găsește necesar să exercite o
restricție asupra retransferului informațiilor controlate la export,
după cum este specificat în paragraful 9.1.2 al secțiunii a IX-a
(Diseminarea și utilizarea informațiilor aferente programului),
acesta va informa prompt ceilalți participanți. Dacă este
exercitată o astfel de restricție și un participant afectat
obiectează, reprezentantul în BoD al respectivului participant va
informa prompt reprezentantul în BoD al celuilalt participant și se
vor consulta imediat pentru a discuta modalitățile de rezolvare a
unor astfel de probleme sau de a diminua efectele adverse.
SECȚIUNEA a XXV-a
Limba

25.1. Limba oficială a programului este engleza.
SECȚIUNEA a XXVI-a
Durata, data intrării în vigoare și semnături

24.1. Dacă un participant nu mai este în măsură să
îndeplinească prevederile prezentului PMOU va informa prompt
ceilalți participanți. Participanții se vor consulta imediat în
vederea continuării, eventual pe o bază modificată sau redusă.
Dacă acest lucru nu este acceptat de către toți participanții
atunci se vor aplica dispozițiile din secțiunea a XXI-a
(Retragerea și ieșirea din vigoare).
24.2. Toate activitățile participanților din cadrul prezentului
PMOU vor fi efectuate în conformitate cu legislația și
reglementările naționale corespunzătoare, inclusiv legislația și
reglementările referitoare la controlul exportului.

26.1. Prezentul PMOU este semnat într-un singur exemplar
original care constă din două versiuni, una în limba engleză, iar
cealaltă în limba franceză, ambele texte fiind egal autentice.
NAGSMO va furniza copii certificate fiecărui participant și va
păstra versiunea originală la NAGSMA.
26.2. Prezentul PMOU intră în vigoare după semnarea de
către toți participanții, la data ultimei semnături și, dacă acesta
nu iese din vigoare mai devreme conform prevederilor secțiunii
a XXI-a, va rămâne în vigoare 30 de ani.
26.3. Cele de mai sus reprezintă înțelegerea la care s-a
ajuns, referitoare la problemele abordate în această privință.

Pentru Ministerul Apărării din Republica Bulgaria:
Semnătura
indescifrabil
Nickolay Tsonev
(numele)
ministrul apărării
(funcția)
17 iunie 2009
(data)
Pentru ministrul apărării naționale din Canada:
Semnătura
indescifrabil
Dan Ross
(numele)
asistent al ministrului adjunct al apărării (pentru asigurare
materială)
(funcția)
30 iulie 2009
(data)
Pentru Ministerul Apărării din Republica Cehă:
Semnătura
indescifrabil
Pave Cerny
(numele)
adjunctul reprezentantului național pentru armamente
(funcția)
30 aprilie 2009
(data)
Pentru Ministerul Apărării din Regatul Danemarcei:
Semnătura
indescifrabil
P. Ludviesen
(numele)
reprezentant național pentru armamente
(funcția)
20 aprilie 2009
(data)

Pentru Ministerul Apărării din Republica Estonia:
Semnătura
indescifrabil
Martin Hurt
(numele)
subsecretar de stat adjunct
(funcția)
30 aprilie 2009
(data)
Pentru Ministerul Federal al Apărării din Republica Federală
Germania:
Semnătura
indescifrabil
F.J. Jung
(numele)
ministrul apărării
(funcția)
12 iunie 2009
(data)
Pentru Ministerul Apărării din Republica Italiană:
Semnătura
indescifrabil
Ignazio La Russa
(numele)
ministrul apărării
(funcția)
11 iunie 2009
(data)
Pentru Ministerul Apărării din Republica Letonia:
Semnătura
indescifrabil
Vinets Veldre
(numele)
ministrul apărării
(funcția)
20.02.2009
(data)

16

MONITORUL OFICIAL AL ROMÂNIEI, PARTEA I, Nr. 899/22.XII.2009

Pentru Ministerul Apărării Naționale din Republica Lituania:
Semnătura
indescifrabil
Rasa Jukneviciene
(numele)
ministrul apărării
(funcția)
12 iunie 2009
(data)
Pentru ministrul apărării din Marele Ducat al Luxemburgului:
Semnătura
indescifrabil
Schiltz Jean-Louis
(numele)
ministrul apărării
(funcția)
12 iunie 2009
(data)
Pentru Ministerul Apărării din Regatul Norvegiei:
Semnătura
indescifrabil
Leif Lindback
(numele)
director național pentru armamente
(funcția)
8 iunie 2009
(data)
Pentru Ministerul Apărării Naționale din România:
Semnătura
indescifrabil
Stănișoară Mihai
(numele)

ministrul apărării naționale
(funcția)
12 iunie 2009
(data)
Pentru Ministerul Apărării al Republicii Slovacia:
Semnătura
indescifrabil
Jaroslav Baska
(numele)
ministrul apărării
(funcția)
17 iunie 2009, Bratislava
(data)
Pentru Ministerul Apărării din Republica Slovenia:
Semnătura
indescifrabil
Ljubica Jelusic
(numele)
ministrul apărării
(funcția)
3 septembrie 2009
(data)
Pentru Departamentul Apărării din Statele Unite ale Americii:
Semnătura
indescifrabil
Robert M.Gates
(numele)
secretarul apărării
(funcția)
11 iunie 2009
(data)
ANEXA A
la AGS PMOU

L I S TA D E B U N U R I

NAGSMO BoD, în consultare cu autoritățile militare ale NATO, deține autoritatea de a schimba bunurile livrabile identificate
în anexa A, dacă circumstanțele impun acest lucru. Aceasta se va aplica în special în cazul schimbărilor cerințelor identificate pe
durata negocierilor dintre NAGSMA și contractantul principal. Atunci când își exercită această autoritate, BoD ar trebui să nu
depășească plafonul de cost al programului reglementat în secțiunea a VII-a (Aranjamente financiare).
Nucleul AGS la FOC

Bunurile necesare la IOC

• 8 UAV x RQ-4B Global Hawk Block 40
care includ senzor MP-RTIP

• 3 UAV x RQ-4B Global Hawk Block 40
care includ senzor MP-RTIP

Capabilitate de comandă și control a UAV care să poată:
— opera 5 avioane simultan;
— lansa și recupera avioanele Global Hawk
din două locații operaționale înaintate.

Capabilitate de comandă și control a UAV care să permită
comanda și controlul asupra a două avioane simultan și va
sprijini lansarea și recuperarea dintr-o singură locație unde au
fost desfășurate

1 x misiune de sprijin al operațiilor

1 x misiune de sprijin al operațiilor

11 stații terestre mobile

4 stații terestre mobile

4 stații terestre transportabile

2 stații terestre transportabile

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 899/22.XII.2009 conține 16 pagini.

Prețul: 3,20 lei

&JUYDGY|436213]
ISSN 1453—4495

