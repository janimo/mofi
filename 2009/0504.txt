Anul 177 (XXI) — Nr. 504

PARTEA I

LEGI, DECRETE, HOTĂRÂRI ȘI ALTE ACTE

Miercuri, 22 iulie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 820 din 26 mai 2009 referitoare la excepția de
neconstituționalitate a prevederilor art. 114 alin. (1)
lit. a) din Ordonanța de urgență a Guvernului
nr. 195/2002 privind circulația pe drumurile publice

2–4

Decizia nr. 858 din 16 iunie 2009 referitoare la excepția de
neconstituționalitate a prevederilor art. 84 alin. (1) din
Ordonanța de urgență a Guvernului nr. 194/2002
privind regimul străinilor în România ..........................

5–6

Decizia nr. 886 din 16 iunie 2009 referitoare la excepția de
neconstituționalitate a dispozițiilor art. 1 alin. (2) din
Ordonanța de urgență a Guvernului nr. 146/2007
pentru aprobarea plății primelor de concediu de odihnă
suspendate în perioada 2001—2006 ........................

6–7

Decizia nr. 893 din 16 iunie 2009 referitoare la excepția de
neconstituționalitate a dispozițiilor art. 306 alin. 1 din
Codul de procedură civilă ..........................................

8–9

Decizia nr. 894 din 16 iunie 2009 referitoare la excepția de
neconstituționalitate a prevederilor art. 998 și ale
art. 999 din Codul civil ................................................

9–10

Pagina
Decizia nr. 895 din 16 iunie 2009 referitoare la excepția de
neconstituționalitate a prevederilor art. I pct. 2 din
Legea nr. 261/2008 privind modificarea și completarea
art. 29 din Legea nr. 1/2000 pentru reconstituirea
dreptului de proprietate asupra terenurilor agricole și
celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997 10–12
Decizia nr. 896 din 16 iunie 2009 referitoare la excepția de
neconstituționalitate a dispozițiilor art. 2 alin. (1), art. 3
alin. (1) și (3), art. 4, art. 60 lit. a) și art. 61 lit. b) din
Legea nr. 333/2003 privind paza obiectivelor, bunurilor,
valorilor și protecția persoanelor ................................

12–13

Decizia nr. 897 din 16 iunie 2009 referitoare la excepția de
neconstituționalitate a prevederilor art. 480 din Codul
civil ............................................................................

14–15

Decizia nr. 910 din 23 iunie 2009 referitoare la excepția de
neconstituționalitate a prevederilor Legii nr. 198/2004
privind unele măsuri prealabile lucrărilor de construcție
de drumuri de interes național, județean și local ........

15–16

2

MONITORUL OFICIAL AL ROMÂNIEI, PARTEA I, Nr. 504/22.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 820
din 26 mai 2009

referitoare la excepția de neconstituționalitate a prevederilor art. 114 alin. (1) lit. a)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 114 alin. (1) lit. a) din Ordonanța de urgență
a Guvernului nr. 195/2002 privind circulația pe drumurile publice,
excepție ridicată de Florin Efstatiade în Dosarul nr. 581/32/2008
al Curții de Apel Bacău — Secția comercială, contencios
administrativ și fiscal.
La apelul nominal răspunde personal autorul excepției,
lipsind celelalte părți, față de care procedura de citare a fost
legal îndeplinită.
Cauza fiind în stare de judecată, președintele Curții
Constituționale acordă cuvântul părții prezente pentru susținerea
excepției de neconstituționalitate. Aceasta arată că măsura
anulării permisului de conducere, stabilită de textul de lege
criticat, fiind parte integrantă a procesului penal, reprezintă, în
realitate, o măsură cu caracter penal, și nu administrativ, astfel
că procurorul sau judecătorul sunt organele competente să o
dispună, și nu șeful poliției. Așa cum asupra cererii de
suspendare sau de prelungire a dreptului de circulație pe
drumurile publice se pronunță instanța de judecată, tot
autoritatea judecătorească ar trebui să decidă și asupra măsurii
privind anularea permisului de conducere. Este afectat astfel
principiul unicității justiției, de vreme ce sancțiunea penală,
pronunțată de organele judiciare, determină anularea permisului
de conducere, iar această măsură este dispusă de autoritatea
executivă fără o judecată asupra faptei care a determinat luarea
respectivei măsuri. În plus, arată că, potrivit celor reținute de
Curtea Europeană a Drepturilor Omului în hotărârea pronunțată
în Cauza Maszni împotriva României, 2006, și de Curtea
Constituțională în Decizia nr. 742/2008, măsura anulării
permisului de conducere nu mai constituie o prerogativă a
organelor de poliție, fiind în prezent o atribuție a organelor
judiciare. Conchide, în final, că prevederile art. 114 alin. (1) lit. a)
din Ordonanța de urgență a Guvernului nr. 195/2002 privind
circulația pe drumurile publice contravin dispozițiilor art. 1
alin. (4), art. 21, art. 23 alin. (12) și ale art. 124 din Constituție,
motiv pentru care solicită admiterea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate. Făcând referire
la considerentele Hotărârii Maszni împotriva României, pct. II 61,
invocată, precizează că, potrivit concepției legiuitorului român,
deosebirea esențială dintre contravenții și fapte penale constă în
gradul diferit al pericolului social specific fiecăreia dintre acestea,
astfel că măsura anulării permisului de conducere nu este
considerată, potrivit acestei optici, o faptă cu caracter penal,
având, în consecință, natura unei măsuri administrative.

C U R T E A,

având în vedere actele și lucrările dosarului, reține următoarele:
Prin Sentința civilă nr. 152 din 16 decembrie 2008, pronunțată
în Dosarul nr. 581/32/2008, Curtea de Apel Bacău — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 114 alin. (1) lit. a) din Ordonanța de
urgență a Guvernului nr. 195/2002 privind circulația pe
drumurile publice.
Excepția de neconstituționalitate a fost ridicată de Florin
Efstatiade într-o cauză de contencios administrativ având ca
obiect anularea unui act administrativ.
În motivarea excepției de neconstituționalitate autorul
acesteia arată că textul de lege criticat încalcă principiul
separației puterilor în stat, deoarece atribuie șefului poliției
rutiere, și nu procurorului sau judecătorului penal, competența
de a decide cu privire la măsura anulării permisului de
conducere al făptuitorului unei infracțiuni care a avut ca rezultat
uciderea sau vătămarea corporală a unei persoane, săvârșită
ca urmare a nerespectării regulilor de circulație, condamnat
printr-o hotărâre judecătorească definitivă. Rolul judecătorului
penal este limitat la a dispune doar pedeapsa principală, dar nu
și măsura anulării permisului de conducere, ceea ce afectează,
totodată, principiile de înfăptuire a justiției stabilite de art. 124
din Constituție. Liberul acces la justiție și principiul legalității
pedepsei sunt, de asemenea, încălcate, prin aceea că împotriva
dispoziției șefului poliției rutiere de anulare a permisului de
conducere nu există cale de atac, aceasta neputând fi, așadar,
cenzurată de o instanță de judecată. Autorul excepției indică în
motivarea sa considerentele reținute de Curtea Europeană a
Drepturilor Omului în Cauza Maszni împotriva României, 2006,
potrivit cărora, de la data intrării în vigoare a Ordonanței de
urgență a Guvernului nr. 195/2002, poliția nu mai are dreptul să
hotărască oportunitatea anulării permisului de conducere,
precizând că acestea reprezintă susțineri ale agentului
guvernamental al României, care însă nu se verifică în drept și
în fapt.
Curtea de Apel Bacău — Secția comercială, contencios
administrativ și fiscal opinează în sensul netemeiniciei
excepției. Anularea permisului de conducere se aseamănă cu o
pedeapsă complementară, însă nu are natura interzicerii
exercitării profesiei sau ocupației de conducător auto în sensul
art. 64 lit. c) din Codul penal, ci apare ca o normă administrativă,
fiind consecința efectelor juridice produse de hotărârea definitivă
de condamnare. Nu este o măsură hotărâtă practic de organul
de poliție, ci este prevăzută de lege, șeful poliției nefăcând
altceva decât să dea eficiență dispozițiilor legale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază, mai întâi, că,
în realitate, critica de neconstituționalitate vizează dispozițiile
art. 97 alin. (5) din Ordonanța de urgență a Guvernului
nr. 195/2002, care fac trimitere la prevederile art. 114 alin. (1)
lit. a) din același act normativ. Anularea permisului de conducere
reprezintă, potrivit art. 97 alin. (1), una dintre măsurile tehnico-

MONITORUL OFICIAL AL ROMÂNIEI, PARTEA I, Nr. 504/22.VII.2009
administrative menite să ocrotească valorile arătate la art. 1
alin. (2) din ordonanță și pe care agenții de poliție rutieră le pot
dispune, având în vedere competența generală a acestora,
atribuită de art. 2, respectiv îndrumarea, supravegherea și
controlul respectării normelor de circulație pe drumurile publice.
Făcând referire la considerentele deciziilor nr. 210/2007 și
nr. 44/2005 ale Curții Constituționale, Guvernul arată că
argumentele reținute cu acel prilej sprijină teza constituționalității
dispozițiilor de lege criticate în prezenta cauză, astfel că nu pot
fi primite criticile de neconstituționalitate privind încălcarea
principiului separației puterilor în stat și nici a principiilor de
înfăptuire a justiției. Cu referire la invocarea dispozițiilor art. 23
alin. (12) din Constituție, Guvernul apreciază că aceste norme
nu sunt incidente în cauză, deoarece măsura tehnicoadministrativă a anulării permisului de conducere, deși își are
temeiul într-o hotărâre judecătorească, nu este o pedeapsă în
sensul legii penale. Totodată, de vreme ce această măsură își
are temeiul într-o hotărâre judecătorească, consideră că nu
poate fi primită critica de neconstituționalitate față de prevederile
art. 21 din Constituție, textul criticat oferind suficiente garanții
pentru exercitarea neîngrădită a dreptului la acces liber la justiție.
În plus, în ceea ce privește susținerile de neconstituționalitate
referitoare la inexistența unei căi legale de atac împotriva măsurii
dispuse de organul de poliție rutieră pentru anularea permisului
de conducere, Guvernul apreciază că acestea conferă un
caracter inadmisibil excepției de neconstituționalitate, deoarece
autorul său vizează, în realitate, completarea textului de lege
criticat, competență ce nu aparține însă Curții Constituționale.
Avocatul Poporului consideră că dispozițiile art. 114 alin. (1)
lit. a) din Ordonanța de urgență a Guvernului nr. 195/2002 privind
circulația pe drumurile publice sunt constituționale. Anularea
permisului de conducere apare ca o măsură administrativă
stabilită de legiuitor și este consecința efectelor juridice produse
de hotărârea judecătorească de condamnare, astfel că nu se
poate susține încălcarea art. 1 alin. (4) sau a art. 124 din
Constituție.
Președinții celor două Camere ale Parlamentului nu au
comunicat punctele lor de vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 114 alin. (1) lit. a) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu următorul conținut:
— Art. 114 alin. (1) lit. a): ă (1) Anularea permisului de
conducere se dispune în următoarele cazuri:
a) titularul permisului de conducere a fost condamnat printr-o
hotărâre judecătorească rămasă definitivă pentru o infracțiune
care a avut ca rezultat uciderea sau vătămarea corporală a unei
persoane, săvârșită ca urmare a nerespectării regulilor de
circulație.”
În opinia autorului excepției de neconstituționalitate, textul de
lege menționat contravine dispozițiilor constituționale ale art. 1
alin. (4) care consacră principiul separației și echilibrului puterilor
legislativă, executivă și judecătorească în cadrul democrației
constituționale, art. 21 — Accesul liber la justiție, art. 23 alin. (12)
referitoare la principiul legalității pedepsei și ale art. 124 —
Înfăptuirea justiției.

3

Analizând excepția de neconstituționalitate ridicată, Curtea
Constituțională constată că aceasta urmează să fie respinsă ca
neîntemeiată, pentru cele ce se vor arăta în continuare:
În esență, autorul excepției susține că dispozițiile art. 114
alin. (1) lit. a) din Ordonanța de urgență a Guvernului
nr. 195/2002 privind circulația pe drumurile publice, republicată,
sunt neconstituționale, deoarece conferă organelor de poliție
rutieră competența de a dispune măsura anulării permisului de
conducere, în condițiile textului legal criticat. În opinia sa,
această măsură nu este una de natură administrativă, ci, fiind
integrată în procesul penal soluționat printr-o hotărâre
judecătorească de condamnare rămasă definitivă pentru o
infracțiune care a avut ca rezultat uciderea sau vătămarea
corporală a unei persoane, săvârșită ca urmare a nerespectării
regulilor de circulație, această măsură dobândește caracter
penal, ca și pedeapsa penală principală. Or, o asemenea
măsură ar trebui dispusă tot de autoritatea judecătorească, în
speță judecătorul penal, și nu de autoritatea executivă,
reprezentată de poliția rutieră, în urma soluționării unui proces
asupra faptei imputate, care să ofere justițiabilului toate
garanțiile procesuale specifice unui proces echitabil într-un
sistem de drept caracterizat printr-o justiție unică.
Curtea Constituțională constată că dispozițiile art. 114
alin. (1) lit. a) din Ordonanța de urgență a Guvernului
nr. 195/2002 reglementează una dintre condițiile în care
anularea permisului de conducere este dispusă, fără a indica
organul competent și fără a stabili natura juridică a acestei
măsuri. În acest sens, Curtea observă că, potrivit dispozițiilor
art. 97 alin. (5) din același act normativ, ăAnularea permisului de
conducere se dispune de către poliția rutieră pe a cărei rază de
competență s-a produs una dintre faptele prevăzute la art. 114”,
iar dispozițiile art. 97 alin. (1) caracterizează măsura anulării
permisului de conducere ca fiind o
ămăsură tehnicoadministrativă”. Curtea observă însă că nu aceste din urmă texte
legale constituie obiectul excepției de neconstituționalitate.
Analizând dispozițiile art. 114 din ordonanța de urgență
criticată, Curtea constată că, în toate cazurile prevăzute la
alin. (1) lit. a) — f), anularea permisului de conducere este
dispusă, de fiecare dată, ca urmare a pronunțării unei hotărâri
judecătorești de condamnare rămase definitivă. Astfel, prin
această hotărâre instanța de judecată a constatat: fie săvârșirea
unei infracțiuni care a avut ca rezultat uciderea sau vătămarea
corporală a unei persoane, rezultat aflat în legătură de
cauzalitate directă cu nerespectarea regulilor de circulație
[lit. a)]; fie săvârșirea altor infracțiuni prevăzute la art. 85, art. 86
alin. (2), art. 87 alin. (1), (2), (4) și (5), art. 89 alin. (1) și (2),
art. 90 alin. (1) și la art. 92 alin. (3) din ordonanță — deci fapte
prevăzute de actul normativ criticat, care, datorită gradului ridicat
de pericol social în ceea ce privește nerespectarea regulilor de
circulație, sunt reglementate drept infracțiuni, și nu contravenții
[lit. b)]; fie instanța de judecată a pronunțat pedeapsa
complementară a interzicerii exercitării profesiei sau ocupației
de conducător de vehicule, prevăzută la art. 64 lit. c) din Codul
penal [lit. d)]; fie obținerea permisului de conducere cu
încălcarea normelor legale [lit. e)]; fie permisul de conducere a
fost obținut în perioada în care titularul era cercetat sau judecat
în cadrul unui proces penal pentru săvârșirea unei infracțiuni la
regimul circulației pe drumurile publice, atunci când acesta a
fost condamnat printr-o hotărâre judecătorească rămasă
definitivă [lit. f)].
Așa fiind, anularea permisului de conducere intervine doar
în condițiile și situațiile enumerate expres și limitativ de art. 114
din Ordonanța de urgență a Guvernului nr. 195/2002 și
reprezintă consecința condamnării titularului său printr-o
hotărâre judecătorească rămasă definitivă, pentru fapte sau
infracțiuni care se află în legătură de cauzalitate directă cu
nerespectarea regimului circulației pe drumurile publice sau a

4

MONITORUL OFICIAL AL ROMÂNIEI, PARTEA I, Nr. 504/22.VII.2009

altor norme legale. Or, tocmai această legătură determinantă,
avută în vedere de instanță la momentul pronunțării hotărârii de
condamnare, justifică, pe de o parte, aplicarea măsurii ulterioare
constând în anularea permisului de conducere, iar pe de altă
parte, explică rațiunea pentru care aceasta reprezintă o măsură
dispusă, în sensul de aplicată, de către organul de poliție rutieră,
și nu de instanța de judecată în cadrul aceluiași proces.
Deschiderea unei noi proceduri judiciare, care să confirme
necesitatea anulării permisului de conducere, ar fi fost inutilă în
condițiile arătate mai sus, având, eventual, doar efectul
întârzierii aplicării și executării măsurii. Așadar, măsura anulării
permisului de conducere constituie, potrivit art. 97 alin. (1) din
Ordonanța de urgență a Guvernului nr. 195/2002, o măsură
tehnico-administrativă, dispusă de organul de poliție rutieră, în
virtutea competenței sale conferite de art. 109 alin. (1), conform
căruia ăconstatarea contravențiilor și aplicarea sancțiunilor se
fac direct de către polițistul rutier”. Această măsură nu implică o
activitate jurisdicțională, proprie sistemului judiciar, în sensul că
nu presupune adoptarea unui act decizional din partea organului
de poliție, ci reprezintă o operațiune tehnico-administrativă de
punere în executare a unei măsuri specifice domeniului său de
activitate, în urma pronunțării hotărârii judecătorești de
condamnare rămasă definitivă.
De altfel, din rațiuni practice, operaționale și organizatorice,
este firesc ca același organ competent să elibereze permisul de
conducere — act administrativ — să dispună și anularea lui, în
urma condamnării titularului acestuia printr-o hotărâre
judecătorească definitivă, doar acesta având la dispoziție
mijloacele și întreaga logistică necesare înscrierii unei astfel de
operațiuni în evidențele sale.
În concluzie, Curtea reține că anularea permisului de
conducere, în cazurile prevăzute la art. 114 alin. (1) din
Ordonanța de urgență a Guvernului nr. 195/2002, este o măsură
tehnico-administrativă instituită de legiuitor a cărei executare se
face, în temeiul legii, de organul de poliție rutieră.
Curtea constată, totodată, că nu poate fi primită critica
autorului excepției referitoare la încălcarea principiului
constituțional al separației și echilibrului puterilor, statuat de
art. 1 alin. (4) din Legea fundamentală, de vreme ce nu pot fi
reținute susținerile acestuia potrivit cărora autoritatea executivă
exercită atribuții specifice autorității judecătorești. Pentru
aceleași rațiuni, în cauză nu poate fi vorba nici de nerespectarea
prevederilor art. 124 din Constituție, referitoare la principiile de
înfăptuire a justiției, în condițiile în care, așa cum s-a arătat, actul
de justiție este prealabil și condiționează, în același timp,
aplicarea măsurii anulării permisului de conducere.
În ceea ce privește pretinsa contrarietate dintre textul de lege
criticat și prevederile art. 21 din Constituție, care consacră

accesul liber la justiție, Curtea constată că Legea contenciosului
administrativ nr. 554/2004 cuprinde dispoziții în sensul asigurării
tuturor mijloacelor și garanțiilor necesare exercitării dreptului
persoanei interesate la instanță. De altfel, doar pe calea
accesului la instanță autorul excepției a avut posibilitatea
invocării acesteia, în cadrul unei cauze având ca obiect și
cererea de suspendare a executării actului administrativ
constând în hotărârea prin care organul de poliție rutieră a
dispus anularea permisului său de conducere.
Referitor la invocarea dispozițiilor art. 23 alin. (12) din Legea
fundamentală, Curtea reține că aceste norme nu au incidență
în cauză, întrucât, așa cum prevede art. 97 alin. (1) din
ordonanța de urgență criticată și cum s-a arătat mai sus, măsura
anulării permisului de conducere nu este o pedeapsă în sensul
legii penale, ci reprezintă o măsură tehnico-administrativă,
dispusă, în cazul art. 114 alin. (1) lit. a), ca urmare a pronunțării
unei hotărâri judecătorești de condamnare rămase definitivă
pentru o infracțiune care a avut ca rezultat uciderea sau
vătămarea corporală a unei persoane, săvârșită ca urmare a
nerespectării regulilor de circulație.
În ceea ce privește susținerile autorului excepției referitoare
la jurisprudența Curții Europene a Drepturilor Omului, respectiv
Hotărârea Maszni împotriva României, 2006, Curtea observă că
la pronunțarea acesteia instanța europeană a reținut că
ăanularea permisului a fost consecința directă și previzibilă a
condamnării penale a reclamantului (...) deși anularea litigioasă
a fost hotărâtă de o autoritate administrativă, ea nu a intervenit
decât ca urmare a condamnării definitive pronunțate de
judecătorul penal și fără deschiderea unei noi proceduri”.
În ceea ce privește Decizia Curții Constituționale nr. 742 din
24 iunie 2008, publicată în Monitorul Oficial al României,
Partea I, nr. 570 din 29 iulie 2008, Curtea constată că autorul
excepției o invocă în mod eronat. Cu acel prilej, Curtea
Constituțională a constatat neconstituționalitatea dispozițiilor
art. 111 alin. (6) din Ordonanța de urgență a Guvernului
nr. 195/2002, deoarece acestea confereau procurorului sau,
după caz, instanței de judecată doar prerogativa de a propune
luarea măsurii de prelungire a dreptului de circulație, prerogativa
dispoziției în acest sens aparținând șefului poliției rutiere pe raza
căreia s-a comis fapta, ceea ce, pentru argumentele acolo
arătate, este de natură să contravină principiului separației
puterilor în stat, prevăzut de art. 1 alin. (4) din Legea
fundamentală, statutului constituțional al judecătorilor, care, în
virtutea art. 124 alin. (3), sunt independenți și se supun numai
legii, precum și rolului Ministerului Public, consacrat de art. 131
alin. (1) din Constituție. Or, considerentele avute în vedere de
Curte, raportate la textul de lege examinat cu acel prilej, nu au
nicio legătură cu situația de drept analizată în prezentul dosar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 114 alin. (1) lit. a) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Florin Efstatiade în Dosarul nr. 581/32/2008
al Curții de Apel Bacău — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 504/22.VII.2009

5

CURTEA CONSTITUȚIONALĂ

D E C I Z I A Nr. 858
din 16 iunie 2009

referitoare la excepția de neconstituționalitate a prevederilor art. 84 alin. (1)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor ăart. 82 alin. (1) din Ordonanța de urgență a
Guvernului nr. 194/2002 privind regimul străinilor în România”,
excepție ridicată de Seyed Mohammad Seyed AbolhassaninDaf în Dosarul nr. 1.299/2/2008 al Curții de Apel București —
Secția a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2009, pronunțată în Dosarul
nr. 1.299/2/2008, admițând recursul împotriva încheierii de
respingere a cererii de sesizare a Curții Constituționale, Înalta
Curte de Casație și Justiție — Secția de contencios
administrativ și fiscal a sesizat Curtea Constituțională cu
excepția de neconstituționalitate a prevederilor ăart. 82
alin. (1) din Ordonanța de urgență a Guvernului nr. 194/2002
privind regimul străinilor în România”.
Excepția de neconstituționalitate a fost ridicată de Seyed
Mohammad
Seyed
Abolhassanin-Daf
în
Dosarul
nr. 1.299/2/2008 al Curții de Apel București — Secția a VIII-a
contencios administrativ și fiscal într-o cauză având ca obiect
soluționarea contestației formulate împotriva deciziei emise de
Oficiul Român pentru Imigrări de returnare a acestuia de pe
teritoriul României.
În motivarea excepției de neconstituționalitate autorul
acesteia arată, în esență, că, prin neacordarea posibilității legale
de exercitare a căilor de atac împotriva hotărârilor pronunțate
cu privire la contestațiile formulate împotriva deciziilor de
returnare, se încalcă dreptul de acces liber la justiție. Acesta
presupune și accesul la mijloacele procedurale prin care se
înfăptuiește justiția, inclusiv la exercitarea căilor de atac; or,
textul de lege criticat exclude ăîn totalitate posibilitatea
controlului judiciar”. Precizează că o consecință a caracterului
irevocabil al acestor hotărâri o reprezintă și nesocotirea dreptului
la apărare.
Înalta Curte de Casație și Justiție — Secția de contencios
administrativ și fiscal apreciază că prevederile de lege ce
formează obiect al excepției sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul opinează în sensul respingerii excepției de
neconstituționalitate, ca neîntemeiată.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepție de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
În ceea ce privește legalitatea sesizării, Curtea
Constituțională observă că excepția de neconstituționalitate a
fost ridicată în fața Curții de Apel București — Secția a VIII-a
contencios administrativ și fiscal, dar instanța de contencios
constituțional a fost sesizată de Înalta Curte de Casație și
Justiție, ca urmare a admiterii recursului formulat de autorul
excepției împotriva încheierii prin care Curtea de Apel a respins
ca inadmisibilă cererea de sesizare a Curții Constituționale.
Întrucât Înalta Curte de Casație și Justiție nu a făcut decât să
se pronunțe asupra admisibilității acestei cereri de sesizare, fără
să soluționeze fondul cauzei — împrejurare ce ar fi făcut inutil
controlul de constituționalitate al prevederilor criticate —, Curtea
Constituțională apreciază că a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 82 alin. (1) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 201 din 8 martie 2004, modificată prin
Legea nr. 56/2007 (Monitorul Oficial al României, Partea I,
nr. 201 din 26 martie 2007).
În temeiul art. 7 din Ordonanța de urgență a Guvernului
nr. 55/2007 privind înființarea Oficiului Român pentru Imigrări
prin reorganizarea Autorității pentru străini și a Oficiului Național
pentru Refugiați, precum și modificarea și completarea unor acte
normative, Ordonanța de urgență a Guvernului nr. 194/2002 a
fost republicată în Monitorul Oficial al României, Partea I, nr. 421
din 5 iunie 2008, iar după renumerotare textul de lege criticat se
regăsește la art. 84 alin. (1), care are următorul cuprins:
— Art. 84 alin. (1): ăDecizia de returnare poate fi contestată
în termen de 10 zile de la data comunicării la Curtea de Apel
București, în cazul în care aceasta a fost emisă de Oficiul
Român pentru Imigrări, sau la curtea de apel în a cărei rază de
competență se află formațiunea teritorială care a emis decizia de
returnare. Instanța soluționează cererea în termen de 30 de zile
de la data primirii acesteia. Hotărârea instanței este irevocabilă.”
În opinia autorului excepției, textul de lege criticat contravine
dispozițiilor din Constituție cuprinse la art. 21 privind dreptul la
un proces echitabil, la art. 24 alin. (1) care garantează dreptul la
apărare și la art. 128 alin. (1) care consacră dreptul părților

6

MONITORUL OFICIAL AL ROMÂNIEI, PARTEA I, Nr. 504/22.VII.2009

interesate și al Ministerului Public de a exercita căile de atac
împotriva hotărârilor judecătorești, în condițiile legii. Se invocă și
prevederile art. 6 din Convenția pentru apărarea drepturilor
omului și a libertăților fundamentale referitoare la dreptul la un
proces echitabil.
Examinând excepția de neconstituționalitate, Curtea observă
că dispozițiile art. 84 alin. (1) din Ordonanța de urgență a
Guvernului nr. 194/2002 au mai fost supuse controlului de
neconstituționalitate, Curtea examinându-le inclusiv în
numerotarea anterioară ultimei republicări a ordonanței, sub
aspectul unor critici similare și prin raportare la aceleași texte

din Constituție. În acest sens, pot fi menționate, cu titlu de
exemplu, Decizia nr. 6 din 15 ianuarie 2008, publicată în
Monitorul Oficial al României, Partea I, nr. 118 din 14 februarie
2008, sau Decizia nr. 867 din 10 iulie 2008, publicată în
Monitorul Oficial al României, Partea I, nr. 583 din 4 august
2008, prin care Curtea a respins ca neîntemeiată excepția de
neconstituționalitate, pentru argumentele acolo reținute.
Întrucât nu au intervenit elemente noi, care să justifice
reconsiderarea jurisprudenței existente în materie, soluțiile
pronunțate cu acele prilejuri și considerentele deciziilor amintite
își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 84 alin. (1) din Ordonanța de urgență a Guvernului
nr. 194/2002 privind regimul străinilor în România, excepție ridicată de Seyed Mohammad Seyed Abolhassanin-Daf în Dosarul
nr. 1.299/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 886
din 16 iunie 2009

referitoare la excepția de neconstituționalitate a dispozițiilor art. 1 alin. (2)
din Ordonanța de urgență a Guvernului nr. 146/2007 pentru aprobarea plății
primelor de concediu de odihnă suspendate în perioada 2001—2006
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 alin. (2) din Ordonanța de urgență a
Guvernului nr. 146/2007 pentru aprobarea plății primelor de
concediu de odihnă suspendate în perioada 2001—2006,
excepție ridicată de Doruț Grec, Dumitru Pop, Marioara Banc,
Vasile Berar, Anișoara Bucșa, Florian But, Victoria Deac, Ioan

Ghirasin, Maria Hadade, Aurelia Jurj, Rodica Marian, Dănilă
Mastan, Alexandru Petrean, Florica Petrean, Lucian Roatiș,
Gheorghe Sabou, Rodica Bercian și Laurențiu Ciupe în Dosarul
nr. 1.228/84/2008 al Curții de Apel Cluj — Secția civilă, de
muncă și asigurări sociale, pentru minori și familie.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 3 martie 2009, pronunțată în Dosarul
nr. 1.228/84/2008, Curtea de Apel Cluj — Secția civilă, de
muncă și asigurări sociale, pentru minori și familie a sesizat

MONITORUL OFICIAL AL ROMÂNIEI, PARTEA I, Nr. 504/22.VII.2009
Curtea Constituțională cu excepția de neconstituționalitate
a dispozițiilor art. 1 alin. (2) din Ordonanța de urgență a
Guvernului nr. 146/2007 pentru aprobarea plății primelor de
concediu de odihnă suspendate în perioada 2001—2006.
Excepția a fost ridicată de Doruț Grec, Dumitru Pop,
Marioara Banc, Vasile Berar, Anișoara Bucșa, Florian But,
Victoria Deac, Ioan Ghirasin, Maria Hadade, Aurelia Jurj, Rodica
Marian, Dănilă Mastan, Alexandru Petrean, Florica Petrean,
Lucian Roatiș, Gheorghe Sabou, Rodica Bercian și Laurențiu
Ciupe, cu ocazia soluționării recursului formulat de Curtea de
Conturi a României împotriva Sentinței civile nr. 1.693 din
22 septembrie 2008, pronunțată de Tribunalul Sălaj într-o cauză
având ca obiect drepturi bănești.
În motivarea excepției de neconstituționalitate autorii
acesteia susțin că dispozițiile art. 1 alin. (2) din Ordonanța de
urgență a Guvernului nr. 146/2007 încalcă prevederile
constituționale ale art. 16, 20, 41, 53, art. 115 alin. (6), art. 135
alin. (2) lit. f) și art. 148 alin. (2), ăîn măsura în care sunt
interpretate ca interzicând controlorilor financiari din cadrul
Camerelor de Conturi județene dreptul la plata primelor de
concediu de odihnă sau ca excluzându-i de la plata acestui
drept”.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar de Curtea de Conturi, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10

7

și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate, așa cum reiese
din încheierea de sesizare, îl constituie dispozițiile art. 1 alin. (2)
din Ordonanța de urgență a Guvernului nr. 146/2007 pentru
aprobarea plății primelor de concediu de odihnă suspendate în
perioada 2001—2006, publicată în Monitorul Oficial al României,
Partea I, nr. 877 din 20 decembrie 2007, aprobată cu modificări
prin Legea nr. 172/2008, publicată în Monitorul Oficial al
României, Partea I, nr. 709 din 20 octombrie 2008, dispoziții care
au următorul conținut: ăIntră în categoria personalului căruia îi
sunt aplicabile prevederile prezentei ordonanțe de urgență,
conform alin. (1): funcționarii publici, funcționarii publici cu statut
special, personalul auxiliar din justiție, membrii corpului
diplomatic și consular al României, precum și alte categorii de
personal care beneficiază de prima de concediu de odihnă în
baza legilor speciale, începând cu anul intrării acestora în
vigoare.”
Autorii excepției susțin că aceste dispoziții de lege contravin
prevederilor constituționale ale art. 16, 20, 41, 53, art. 115
alin. (6), art. 135 alin. (2) lit. f) și art. 148 alin. (2), deoarece
exclud controlorii financiari de la plata primelor de concediu de
odihnă, deși au același statut și aceleași obligații cu funcționarii
publici și un statut similar categoriilor de persoane prevăzute de
textul de lege criticat.
Examinând excepția de neconstituționalitate, Curtea
constată că premisele de la care pleacă autorii excepției sunt
greșite. Beneficiul unor drepturi salariale suplimentare, cum este
și prima de concediu, nu constituie un drept fundamental, iar
prevederile constituționale invocate nu sunt incidente în privința
reglementării lor. În consecință, este de competența strictă a
legiuitorului de a decide politica salarială, în sensul acordării sau
excluderii unor categorii de personal de la plata primei de
concediu.
De altfel, argumentele invocate de autorii excepției nu
vizează o veritabilă problemă de constituționalitate, astfel că
soluția inadmisibilității excepției de neconstituționalitate,
întemeiată pe art. 2 alin. (3) din Legea nr. 47/1992, nu permit
Curții Constituționale să modifice sau să completeze textul de
lege supus controlului ori să se pronunțe asupra modului de
aplicare a legii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (2) din Ordonanța de urgență a
Guvernului nr. 146/2007 pentru aprobarea plății primelor de concediu de odihnă suspendate în perioada 2001—2006, excepție
ridicată de Doruț Grec, Dumitru Pop, Marioara Banc, Vasile Berar, Anișoara Bucșa, Florian But, Victoria Deac, Ioan Ghirasin, Maria
Hadade, Aurelia Jurj, Rodica Marian, Dănilă Mastan, Alexandru Petrean, Florica Petrean, Lucian Roatiș, Gheorghe Sabou, Rodica
Bercian și Laurențiu Ciupe în Dosarul nr. 1.228/84/2008 al Curții de Apel Cluj — Secția civilă, de muncă și asigurări sociale, pentru
minori și familie.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

8

MONITORUL OFICIAL AL ROMÂNIEI, PARTEA I, Nr. 504/22.VII.2009
CURTEA CONSTITUȚIONALĂ

D E C I Z I A Nr. 893
din 16 iunie 2009

referitoare la excepția de neconstituționalitate a dispozițiilor art. 306 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 306 alin. 1 din Codul de procedură civilă,
excepție ridicată de Viorica Băluță în Dosarul nr. 4.194/212/2008
al Tribunalului Constanța — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 2 martie 2009, pronunțată în Dosarul
nr. 4.194/212/2008, Tribunalul Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 306 alin. 1 din Codul
de procedură civilă.
Excepția a fost ridicată de Viorica Băluță cu ocazia
soluționării recursului formulat împotriva Deciziei civile
nr. 15.810 din 18 septembrie 2008, pronunțată de Judecătoria
Constanța într-o cauză având ca obiect constatarea nulității
absolute a unui contract de vânzare-cumpărare, în
contradictoriu cu pârâții Marin Enciu și Norica Aurora Enciu.
În motivarea excepției de neconstituționalitate autorul
acesteia susține că art. 306 alin. 1 din Codul de procedură civilă,
reglementând nulitatea recursului nemotivat în termenul legal,
contravine prevederilor constituționale ale art. 21 și 24, precum
și celor ale art. 13 din Convenția pentru apărarea drepturilor
omului și a libertăților fundamentale. Consideră că, în situația
recursului declarat împotriva unei hotărâri date fără drept de
apel, precum și în cazul calificării căii de atac ca fiind recursul,
ar trebui să se aplice dispozițiile art. 287 alin. 2 din Codul de
procedură civilă, în sensul ca motivele de recurs să poată fi
depuse până la prima zi de înfățișare ce urmează termenului în
care s-a statuat asupra calificării căii de atac.
Instanța de judecată apreciază ca fiind neîntemeiată
excepția de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 306 alin. 1 din Codul de procedură civilă, care au
următoarea redactare: ăRecursul este nul dacă nu a fost motivat
în termenul legal, cu excepția cazurilor prevăzute în alin. 2.”
Aceste dispoziții de lege sunt considerate ca fiind
neconstituționale în raport cu prevederile constituționale ale
art. 21 referitoare la accesul liber la justiție și dreptul la un proces
echitabil, ale art. 24 privind dreptul la apărare, precum și cu cele
ale art. 13 din Convenția pentru apărarea drepturilor omului și a
libertăților fundamentale, care consacră dreptul la un recurs
efectiv.
Examinând excepția de neconstituționalitate, Curtea
constată că dispozițiile de lege criticate au mai făcut obiect al
controlului de constituționalitate, prin raportare la aceleași
prevederi din Legea fundamentală și la aceleași critici ca și în
prezenta cauză.
Astfel, prin Decizia nr. 312 din 6 aprilie 2006, publicată în
Monitorul Oficial al României, Partea I, nr. 385 din 4 mai 2006,
Curtea a statuat, în esență, că, în privința condițiilor de
exercitare a căilor de atac, legiuitorul poate să reglementeze
termenele de declarare a acestora, forma în care trebuie să fie
făcută declarația, conținutul său, instanța la care se depune,
competența și modul de judecare, soluțiile ce pot fi adoptate și
altele de același gen, fără ca prin aceasta să se aducă atingere
dreptului în substanța sa sau principiilor și textelor
constituționale de referință. Astfel, Curtea de la Strasbourg, în
Cauza Beles și alții contra Cehiei din 12 noiembrie 2002, a
constatat că dreptul de acces la un tribunal nu este absolut și se
pretează la limitări implicit admise, în special în ceea ce privește
condițiile de admisibilitate a unui recurs, având în vedere că
presupune reglementarea din partea statului, care se bucură, în
această privință, de o anumită marjă de apreciere.
Pentru aceste motive Curtea nu a reținut critica privind
încălcarea art. 21 și 24 din Constituție, precum și art. 13 din
Convenția pentru apărarea drepturilor omului și a libertăților
fundamentale.
De asemenea, prin Decizia nr. 375 din 17 aprilie 2007,
publicată în Monitorul Oficial al României, Partea I, nr. 346 din
22 mai 2007, Curtea a statuat că nu poate să constate, așa cum
solicită autorul excepției, incidența dispozițiilor art. 287 alin. 2
din Codul de procedură civilă, în locul celor ale art. 306 alin. 1
din același cod. Recalificarea căii de atac din apel în recurs și,
în consecință, respingerea recursului ca fiind lovit de nulitate din

MONITORUL OFICIAL AL ROMÂNIEI, PARTEA I, Nr. 504/22.VII.2009
cauza nemotivării acestuia în termenul prevăzut de lege
constituie o problemă de interpretare și de aplicare a legii ce
aparține competenței instanței judecătorești, iar nu competenței
instanței de contencios constituțional.

9

Întrucât nu au intervenit elemente noi, de natură să
determine schimbarea acestei jurisprudențe, atât soluția
pronunțată anterior de Curte, cât și considerentele care au
fundamentat-o sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 306 alin. 1 din Codul de procedură civilă, excepție ridicată
de Viorica Băluță în Dosarul nr. 4.194/212/2008 al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 894
din 16 iunie 2009

referitoare la excepția de neconstituționalitate a prevederilor art. 998 și ale art. 999 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 998 și ale art. 999 din Codul civil, excepție
invocată de Societatea Comercială ăCibinul” — S.A. din Sibiu în
Dosarul nr. 102/63/2004 al Curții de Apel Craiova — Secția I
civilă și pentru cauze cu minori și de familie.
La apelul nominal lipsesc părțile. Procedura de citare a fost
legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 18 februarie 2009, pronunțată în Dosarul
nr. 102/63/2004, Curtea de Apel Craiova — Secția I civilă și
pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. 998 și ale art. 999 din Codul civil, excepție

invocată de Societatea Comercială ăCibinul” — S.A. din Sibiu
într-o cauză având ca obiect judecarea unei acțiuni în pretenții.
În motivarea excepției de neconstituționalitate se susține
că prevederile legale criticate formulează în termeni generali
răspunderea civilă delictuală, astfel încât atrag sancțiunea
acoperirii atât a prejudiciului efectiv produs, cât și a câștigului
nerealizat, indiferent de forma de vinovăție cu care a fost
săvârșită fapta ilicită, sau de persoana autorului. Se arată că
instanțele de judecată, aplicând principiul ubi lex non distinguit
nec nos distinguere debemus, au reținut existența răspunderii
civile delictuale a unui coproprietar, pentru lipsa de folosință a
unui imobil deținut în coproprietate, antrenând astfel sancțiunea
acoperirii unui prejudiciu în integralitatea lui, ceea ce ăîngrădește
exercitarea dreptului de proprietate sub aspectul posesiei și
dispoziției”.
Curtea de Apel Craiova — Secția I civilă și pentru cauze
cu minori și de familie apreciază că excepția de
neconstituționalitate este neîntemeiată, arătând că formularea
generală a textelor de lege criticate nu încalcă dreptul de
proprietate, revenind practicii judiciare sarcina de a verifica
întrunirea condițiilor necesare angajării răspunderii și a întinderii
acesteia.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului apreciază că prevederile legale criticate
sunt
constituționale,
invocând
jurisprudența
Curții
Constituționale în materie.

10

MONITORUL OFICIAL AL ROMÂNIEI, PARTEA I, Nr. 504/22.VII.2009

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl reprezintă prevederile art. 998 și ale
art. 999 din Codul civil, potrivit cărora:
— Art. 998: ăOrice faptă a omului, care cauzează altuia
prejudiciu, obligă pe acela din a cărui greșeală s-a ocazionat,
a-l repara.”;
— Art. 999: ăOmul este responsabil nu numai de prejudiciul
ce a cauzat prin fapta sa, dar și de acela ce a cauzat prin
neglijența sau prin imprudența sa.”

În opinia autorului excepției, prevederile legale criticate
contravin dispozițiilor constituționale cuprinse în art. 44 alin. (1)
teza întâi privind garantarea dreptului de proprietate și în alin. (2)
teza întâi referitor la garantarea și ocrotirea proprietății private.
Examinând excepția, Curtea reține că textele de lege criticate
stabilesc sancțiunea aplicabilă în cazul săvârșirii unei fapte ilicite
cauzatoare de prejudicii și nu aduc atingere dispozițiilor
constituționale privind garantarea și ocrotirea dreptului de
proprietate și a proprietății private. Dimpotrivă, art. 998 și 999
din Codul civil se înscriu în rândul mijloacelor de apărare a
dreptului de proprietate, în materia răspunderii civile delictuale,
instituind obligația de reparare a prejudiciului cauzat.
În speță, susținerea autorului excepției privind practica
instanțelor de judecată de a dispune sancțiunea acoperirii atât
a prejudiciului efectiv produs, cât și a câștigului nerealizat,
indiferent de forma de vinovăție cu care a fost săvârșită fapta
ilicită sau de persoana autorului, constituie o problemă de
aplicare a legii ce excedează competenței Curții Constituționale,
care, potrivit art. 2 alin. (3) din Legea nr. 47/1992, ăse pronunță
numai asupra constituționalității actelor cu privire la care a fost
sesizată”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 998 și ale art. 999 din Codul civil, excepție
invocată de Societatea Comercială ăCibinul” — S.A. din Sibiu în Dosarul nr. 102/63/2004 al Curții de Apel Craiova — Secția I civilă
și pentru cauze cu minori și de familie.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

CURTEA CONSTITUȚIONALĂ

D E C I Z I A Nr. 895
din 16 iunie 2009

referitoare la excepția de neconstituționalitate a prevederilor art. I pct. 2
din Legea nr. 261/2008 privind modificarea și completarea art. 29 din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor ăart. 2/33 din Legea nr. 261/2008 privind
modificarea și completarea art. 29 din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997”, excepție invocată
din oficiu de Judecătoria Focșani în Dosarul nr. 1.581/231/2008.
La apelul nominal răspund părțile Mănăstirea Rogozu,
județul Vrancea, prin avocat, cu delegație la dosar, Comisia
locală de aplicare a legilor fondului funciar din comuna Slobozia
Bradului, județul Vrancea, prin primar, precum și Dragoș

MONITORUL OFICIAL AL ROMÂNIEI, PARTEA I, Nr. 504/22.VII.2009
Alexandru Pantazescu. Lipsesc celelalte părți. Procedura de
citare a fost legal îndeplinită.
Cauza se află în stare de judecată.
Având cuvântul, reprezentantul părții Mănăstirea Rogozu din
județul Vrancea solicită admiterea excepției, arătând că, prin
excluderea de la reconstituirea pe vechiul amplasament a
dreptului de proprietate asupra terenurilor forestiere, potrivit
prevederilor Legii nr. 1/2000, sunt încălcate dispozițiile
constituționale referitoare la dreptul de proprietate privată și la
dreptul la moștenire, cu atât mai mult cu cât nu se cunoaște data
finalizării procesului de reconstituire a dreptului de proprietate,
când va exista posibilitatea legală a comasării terenurilor.
Partea Comisia locală de aplicare a legilor fondului funciar
din comuna Slobozia Bradului, județul Vrancea, prin primar,
solicită respingerea excepției invocate, arătând că, în cauză,
Mănăstirea Rogozu din județul Vrancea a contestat deciziile
Comisiei locale de aplicare a legilor fondului funciar, deși
terenurile asupra cărora s-a reconstituit dreptul de proprietate
au fost atribuite în mod legal foștilor proprietari. Se arată că sunt
constituționale dispozițiile legale criticate, potrivit cărora
structurilor de cult prevăzute la art. 29 alin. (31) le vor fi oferite
suprafețe de teren forestier pe alte amplasamente, în situația în
care suprafețele avute în înzestrare sau în folosință au fost
atribuite legal în proprietate altor persoane fizice sau juridice.
Partea Dragoș Alexandru Pantazescu solicită respingerea
excepției invocate, arătând că terenurile solicitate de către
partea Mănăstirea Rogozu din județul Vrancea au fost atribuite
în mod legal foștilor proprietari, iar soluția legiuitorului de a oferi
terenuri pe alte amplasamente structurilor de cult respective
este deplin constituțională.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, arată că prevederile legale criticate nu contravin
dispozițiilor constituționale cuprinse în art. 21 și 44, deoarece
punerea în posesie se realizează doar după ce s-a stabilit și
amplasamentul terenului, iar dacă respectivele suprafețe au fost
atribuite în mod legal altor persoane fizice sau juridice, se oferă
teren pe alte amplasamente, existând și posibilitatea comasării.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2009, pronunțată în Dosarul
nr. 1.581/231/2008, Judecătoria Focșani a sesizat Curtea
Constituțională cu excepția de neconstituționalitate a
dispozițiilor ăart. 2/33 din Legea nr. 261/2008 privind
modificarea și completarea art. 29 din Legea nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997”, excepție invocată din oficiu de instanța de
judecată într-o cauză având ca obiect judecarea unei plângeri
împotriva unei hotărâri a Comisiei județene pentru stabilirea
dreptului de proprietate privată asupra terenurilor din județul
Vrancea.
În motivarea excepției de neconstituționalitate se susține
că prevederile legale criticate sunt neconstituționale, deoarece
exercitarea dreptului de proprietate în plenitudinea atributelor
sale, posesie, folosință, dispoziție, depinde de un eveniment
incert, respectiv de data finalizării efective a întregului proces
de reconstituire a dreptului de proprietate. Se arată că, potrivit
jurisprudenței Curții Europene a Drepturilor Omului,
recunoașterea dreptului de proprietate trebuie să fie efectivă, iar
nu formală, însă în speță, deși dreptul de proprietate este

11

recunoscut, titularul său nu poate să intre în posesia efectivă a
terenului atribuit în proprietate, nefiind stabilit amplasamentul
acestuia decât după finalizarea întregului proces de reconstituire
a dreptului de proprietate. În aceeași ordine de idei, până la
finalizarea întregului proces de reconstituire a dreptului de
proprietate, o cerere de reconstituire a dreptului de proprietate
întemeiată pe dispozițiile de lege criticate poate fi respinsă ca
prematură, ceea ce contravine principiului constituțional al
accesului liber la justiție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului apreciază că prevederile legale criticate
sunt constituționale. În acest sens, arată că prevederile art. I pct. 2
din Legea nr. 261/2008 nu înlătură posibilitatea părților de a
beneficia de drepturile și garanțiile procesuale instituite prin lege,
în cadrul unui proces public, judecată de o instanță
independentă, imparțială și stabilită prin lege, într-un termen
rezonabil. În ceea ce privește invocarea încălcării art. 44 alin. (2)
din Constituție, se consideră că stabilirea modalităților de
reconstituire a dreptului de proprietate în cazul structurilor de
cult reprezintă o opțiune a legiuitorului, pe deplin constituțională.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În legătură cu obiectul excepției, Curtea constată că, deși în
motivarea excepției, instanța nominalizează prevederile
ăart. 2/33 din Legea nr. 261/2008 privind modificarea și
completarea art. 29 din Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997”, publicată în Monitorul
Oficial al României, Partea I, nr. 757 din 10 noiembrie 2008, în
realitate, este vorba de prevederile art. I pct. 2 din același act
normativ, care au completat art. 29 din Legea nr. 1/2000 cu
alin. (33), al cărui text este în mod corect reprodus integral în
aceeași motivare a excepției.
Textul de lege criticat are următorul cuprins:
«2. După alineatul (32) se introduce un nou alineat, alineatul (33),
cu următorul cuprins:
ă(33) În situația în care suprafețele avute în înzestrare sau în
folosință au fost atribuite legal în proprietate altor persoane fizice
sau juridice, structurilor de cult prevăzute la alin. (31) le vor fi
oferite suprafețe de teren forestier pe alte amplasamente, cu
posibilitatea comasării, la cerere, a acestor suprafețe, după ce
procesul de reconstituire a dreptului de proprietate va fi
finalizat.”»
Dispozițiile constituționale pretins încălcate sunt cuprinse în
art. 20 — Tratatele internaționale privind drepturile omului,
art. 21 — Accesul liber la justiție și art. 44 alin. (2) privind
garantarea și ocrotirea proprietății private.

12

MONITORUL OFICIAL AL ROMÂNIEI, PARTEA I, Nr. 504/22.VII.2009

Se invocă și încălcarea prevederilor art. 6 din Convenția
pentru apărarea drepturilor omului și a libertăților fundamentale
referitoare la dreptul la un proces echitabil.
Examinând excepția, Curtea constată că aceasta nu este
întemeiată, dispozițiile legale criticate fiind în concordanță cu
principiile constituționale ale accesului liber la justiție și garantării
și ocrotirii proprietății private.
Curtea nu poate reține ca fiind întemeiată susținerea potrivit
căreia respingerea ca prematură a unei cereri de reconstituire a
dreptului de proprietate, întemeiată pe dispozițiile textului de
lege criticat, are semnificația încălcării liberului acces la justiție.
Prin formularea cererii de chemare în judecată, în temeiul art. 24
și următoarele din Legea nr. 1/2000, cu modificările și
completările ulterioare, dreptul de acces liber la justiție este pe
deplin exercitat.
Pe de altă parte, susținerea privind încălcarea art. 44 alin. (2)
din Constituție este nefondată, deoarece reconstituirea dreptului

de proprietate, prin eliberarea unui titlu de proprietate,
presupune în mod automat și stabilirea amplasamentului
terenului forestier care face obiectul retrocedării. Indiferent de
împrejurarea că reconstituirea se face pe vechiul sau, potrivit
legii, pe un alt amplasament, punerea în posesie are loc după
reconstituirea dreptului de proprietate. Instanța de judecată
confundă reconstituirea dreptului de proprietate cu posibilitatea
comasării, la cerere, a suprafețelor atribuite în proprietate,
proces ce poate avea loc, cu acordul proprietarilor, după
finalizarea întregului proces de reconstituire a dreptului de
proprietate, când se cunosc amplasamentele și proprietarii.
Pentru aceleași considerente, în cauză Curtea nu poate
reține nicio contradicție a textului de lege criticat cu dispozițiile
art. 6 din Convenția pentru apărarea drepturilor omului și a
libertăților fundamentale referitoare la dreptul la un proces
echitabil, raportate la dispozițiile constituționale cuprinse în
art. 20 — Tratatele internaționale privind drepturile omului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. I pct. 2 din Legea nr. 261/2008 privind modificarea și
completarea art. 29 din Legea nr. 1/2000 pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997, excepție invocată din oficiu de Judecătoria
Focșani în Dosarul nr. 1.581/231/2008.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

CURTEA CONSTITUȚIONALĂ

D E C I Z I A Nr. 896
din 16 iunie 2009

referitoare la excepția de neconstituționalitate a dispozițiilor art. 2 alin. (1), art. 3 alin. (1) și (3),
art. 4, art. 60 lit. a) și art. 61 lit. b) din Legea nr. 333/2003 privind paza obiectivelor, bunurilor,
valorilor și protecția persoanelor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 2 alin. (1), art. 3 alin. (1) și (3), art. 4, art. 60
lit. a) și art. 61 lit. b) din Legea nr. 333/2003 privind paza
obiectivelor, bunurilor, valorilor și protecția persoanelor, excepție
ridicată de Dima Cheosea în Dosarul nr. 4.422/212/2008 al
Judecătoriei Constanța — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.

Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 19 martie 2009, pronunțată în Dosarul
nr. 4.422/212/2008, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 alin. (1), art. 3
alin. (1) și (3), art. 4, art. 60 lit. a) și art. 61 lit. b) din Legea
nr. 333/2003 privind paza obiectivelor, bunurilor, valorilor și
protecția persoanelor.
Excepția a fost ridicată de Dima Cheosea într-o cauză civilă
având ca obiect o plângere contravențională formulată în
contradictoriu cu Secția 4 Poliție — Constanța.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 44 alin. (1), (2) și

MONITORUL OFICIAL AL ROMÂNIEI, PARTEA I, Nr. 504/22.VII.2009
(7) și art. 53, deoarece ăimpunerea în sarcina proprietarilor a
obligației de a asigura cu mijloace cât se poate de eficiente paza
bunurilor pe care le dețin reprezintă o abandonare a
cetățeanului de către Stat, care în acest fel își recunoaște
neputința instituțională de a veghea la siguranța persoanelor și
bunurilor acestora”.
Instanța de judecată apreciază că excepția este
neîntemeiată, deoarece dispozițiile de lege criticate nu contravin
prevederilor constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului pentru a comunica punctele lor de
vedere cu privire la excepția de neconstituționalitate.
Avocatului Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au transmis punctele de vedere asupra excepției
de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) și ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 alin. (1), art. 3 alin. (1) și (3), art. 4, art. 60 lit. a)
și art. 61 lit. b) din Legea nr. 333/2003 privind paza obiectivelor,
bunurilor, valorilor și protecția persoanelor, publicată în Monitorul
Oficial al României, Partea I, nr. 525 din 22 iulie 2003, cu
modificările și completările ulterioare.
Aceste texte de lege au următoarea redactare:
— Art. 2 alin. (1): ăMinisterele și celelalte organe de
specialitate ale administrației publice centrale și locale, regiile
autonome, companiile și societățile naționale, institutele
naționale de cercetare-dezvoltare, societățile comerciale,
indiferent de natura capitalului social, precum și alte organizații
care dețin bunuri ori valori cu orice titlu, denumite în prezenta
lege unități, sunt obligate să asigure paza acestora.”;
— Art. 3 alin. (1) și (3): ă(1) În funcție de importanța,
specificul și valoarea bunurilor pe care le dețin, conducătorii
unităților prevăzute la art. 2 alin. (1), cu sprijinul de specialitate
al poliției, pentru sistemele civile de pază, sau al jandarmeriei,
pentru cele militare, stabilesc modalități concrete de organizare
și de executare a pazei, după caz, cu efective de jandarmi, pază

13

cu gardieni publici, pază proprie sau pază prin societăți
specializate. [...]
(3) La unitățile unde nu este posibilă realizarea unui sistem
de pază organizat, conducătorii acestora sunt obligați să
execute împrejmuiri, grilaje, obloane, încuietori sigure, iluminat
de securitate, sisteme de alarmă sau alte asemenea mijloace
necesare asigurării pazei și integrității bunurilor.”;
— Art. 4: ăRăspunderea pentru luarea măsurilor de asigurare
a pazei bunurilor și valorilor deținute cu orice titlu revine
conducătorilor unităților prevăzute la art. 2 alin. (1).”;
— Art. 60 lit. a): ăConstituie contravenții la prezenta lege
următoarele fapte:
a) neluarea măsurilor de organizare și funcționare a pazei,
prevăzute la art. 3 alin. (1) și (3), art. 5 alin. (1), art. 17 alin. (1)
și la art. 18 alin. (2) și (3);”;
— Art. 61 lit. b): ăContravențiile prevăzute la art. 60 se
sancționează după cum urmează: [...]
b) cu amendă de la 2.000 lei la 5.000 lei, contravențiile
prevăzute la lit. a)—d) și f).”
În opinia autorului excepției, aceste dispoziții de lege sunt în
neconcordanță cu prevederile constituționale ale art. 44 alin. (1),
(2) și (7) privind dreptul de proprietate privată și art. 53
referitoare la restrângerea exercițiului unor drepturi sau al unor
libertăți.
Examinând excepția de neconstituționalitate, Curtea reține
că, potrivit dispozițiilor de lege criticate, constituie contravenție
neluarea de către unități, astfel cum sunt definite la art. 2 din
Legea nr. 333/2003, a măsurilor de organizare și funcționare a
pazei bunurilor sau valorilor cu orice titlu.
Curtea, într-o speță similară, prin Decizia nr. 1.071 din
14 octombrie 2008, publicată în Monitorul Oficial al României,
Partea I, nr. 769 din 17 noiembrie 2008, a constatat că prin
aceste dispoziții nu se aduce atingere principiului constituțional
al garantării proprietății private, prevăzut de art. 44 alin. (1) din
Constituție, ci, dimpotrivă, astfel cum prevede art. 1 din Legea
nr. 333/2003, paza și protecția sunt activități desfășurate prin
forțe și mijloace specifice, în scopul asigurării siguranței
obiectivelor, bunurilor și valorilor împotriva oricăror acțiuni ilicite
care lezează dreptul de proprietate, existența materială a
acestora, precum și a protejării persoanelor împotriva oricăror
acte ostile care le pot periclita viața, integritatea fizică sau
sănătatea. Așadar, dispozițiile de lege criticate au ca finalitate
tocmai protejarea proprietății private a unităților la care face
referire Legea nr . 333/2003.
În ceea ce privește invocarea de către autorul excepției a
dispozițiilor art. 53 din Constituție, se observă că acestea nu
sunt incidente în cauză, deoarece nu se pune problema
restrângerii, prin textele de lege criticate, a exercițiului vreunor
drepturi sau libertăți constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (1), art. 3 alin. (1) și (3), art. 4, art. 60 lit. a) și art. 61
lit. b) din Legea nr. 333/2003 privind paza obiectivelor, bunurilor, valorilor și protecția persoanelor, excepție ridicată de Dima
Cheosea în Dosarul nr. 4.422/212/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

14

MONITORUL OFICIAL AL ROMÂNIEI, PARTEA I, Nr. 504/22.VII.2009
CURTEA CONSTITUȚIONALĂ

D E C I Z I A Nr. 897
din 16 iunie 2009

referitoare la excepția de neconstituționalitate a prevederilor art. 480 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 480 din Codul civil, excepție invocată de
Gheorghe Pantazi în Dosarul nr. 2.422/192/2007 al Judecătoriei
Bolintin-Vale.
La apelul nominal răspunde partea Niculae Pantazi. Lipsesc
celelalte părți. Procedura de citare a fost legal îndeplinită.
Cauza se află în stare de judecată.
Având cuvântul, partea prezentă solicită respingerea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 17 martie 2009, pronunțată în Dosarul
nr. 2.422/192/2007, Judecătoria Bolintin-Vale a sesizat
Curtea Constituțională cu excepția de neconstituționalitate
a dispozițiilor art. 480 din Codul civil, excepție invocată de
Gheorghe Pantazi într-o cauză având ca obiect judecarea unei
cereri de evacuare.
În motivarea excepției de neconstituționalitate se susține
că dispozițiile art. 480 din Codul civil încalcă principiul
constituțional al egalității în drepturi, deoarece ăconferă
proprietarului un drept absolut și discreționar”, situându-l ămai
presus de lege”. În acest sens, se arată că ănu se poate solicita
evacuarea dintr-un imobil pentru lipsa titlului locativ, atâta timp
cât acest imobil reprezintă domiciliul stabil al unei persoane (...)”,
iar acționând în acest mod sunt încălcate și dispozițiile
constituționale care ocrotesc inviolabilitatea domiciliului. Se mai
susține că textul de lege criticat contravine dispozițiilor art. 44
alin. (7) din Legea fundamentală, potrivit cărora proprietarul
trebuie să respecte sarcinile care îi revin potrivit legii sau
obiceiului.
Judecătoria Bolintin-Vale și-a exprimat opinia în sensul că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului apreciază că textul de lege criticat este
constituțional, fiind în deplină concordanță cu dispozițiile art. 16

alin. (1) și (2) și ale art. 44 din Constituție. În ceea ce privește
invocarea încălcării art. 27 alin. (1) din Legea fundamentală,
apreciază că acest text constituțional nu are incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl reprezintă prevederile art. 480 din Codul
civil, potrivit cărora: ăProprietatea este dreptul ce are cineva de
a se bucura și a dispune de un lucru în mod exclusiv și absolut,
însă în limitele determinate de lege.”
Dispozițiile constituționale pretins încălcate sunt cuprinse în
art. 16 alin. (1) și (2) referitoare la egalitatea în fața legii și a
autorităților publice și la preeminența legii, art. 27 alin. (1) privind
inviolabilitatea domiciliului și a reședinței și în art. 44 alin. (7)
referitor la obligația proprietarului la respectarea sarcinilor care
îi revin potrivit legii sau obiceiului.
Examinând excepția, Curtea constată că prevederile art. 480
din Codul civil nu conțin niciun criteriu discriminator, fiind
aplicabile în mod egal tuturor persoanelor aflate în ipoteza
instituită prin această normă juridică, astfel încât nu contravin
prevederilor constituționale cuprinse în art. 16 alin. (1) și (2).
Departe de a conferi proprietarului ăun drept absolut și
discreționar”, textul de lege criticat condiționează libera
exercitare a atributelor dreptului de proprietate de respectarea
dispozițiilor legii, inclusiv a Constituției, ca Lege fundamentală,
situată, din punctul de vedere al forței juridice, în vârful ierarhiei
actelor normative.
Prin urmare, Curtea constată că prevederile art. 480 din
Codul civil sunt în deplină concordanță cu exigența impusă de
art. 44 alin. (7) din Constituție, ce impune proprietarului obligația
respectării tuturor sarcinilor ce îi revin, potrivit legii sau
obiceiului.
În ceea ce privește invocarea încălcării dispozițiilor
constituționale cuprinse în art. 27 alin. (1) privind inviolabilitatea
domiciliului și a reședinței, prin evacuarea unui chiriaș din spațiul
locativ, Curtea constată că acest act procedural poate fi dispus
în baza unei hotărâri judecătorești, împrejurare ce este în acord
cu dispozițiile alin. (2) lit. a) ale textului constituțional invocat,
potrivit căruia: ă(2) De la prevederile alineatului (1) se poate
deroga prin lege pentru următoarele situații: a) executarea unui
mandat de arestare sau a unei hotărâri judecătorești;”.

MONITORUL OFICIAL AL ROMÂNIEI, PARTEA I, Nr. 504/22.VII.2009

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 480 din Codul civil, excepție invocată de Gheorghe Pantazi
în Dosarul nr. 2.422/192/2007 al Judecătoriei Bolintin-Vale.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie
CURTEA CONSTITUȚIONALĂ

D E C I Z I A Nr. 910
din 23 iunie 2009

referitoare la excepția de neconstituționalitate a prevederilor Legii nr. 198/2004
privind unele măsuri prealabile lucrărilor de construcție de drumuri
de interes național, județean și local
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Antonia Constantin
Mihaela Ionescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Legii nr. 198/2004 privind unele măsuri prealabile
lucrărilor de construcție de drumuri de interes național, județean
și local, excepție ridicată de Daniel Piturlea în Dosarul
nr. 38.228/3/2008 al Tribunalului București — Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 28 noiembrie 2008, pronunțată în Dosarul
nr. 38.228/3/2008, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a prevederilor Legii nr. 198/2004
privind unele măsuri prealabile lucrărilor de construcție de
drumuri de interes național, județean și local. Excepția a fost
ridicată într-o acțiune civilă privind anularea unor hotărâri de
stabilire a despăgubirilor ca urmare a exproprierii.
În motivarea excepției de neconstituționalitate autorul
acesteia susține că prin dispozițiile Legii nr. 198/2004 a fost
încălcată procedura-cadru de expropriere care păstra minimele
garanții procedurale de protecție a drepturilor persoanei
expropriate, astfel încât se impune modificarea acestora în
acord cu dispozițiile constituționale.
Tribunalul București — Secția a V-a civilă consideră că
prin aplicarea Legii nr. 198/2004 nu sunt încălcate dispozițiile
art. 20, 44 și 53 din Constituție, întrucât s-a făcut dovada

existenței unei cauze de utilitate publică ce a determinat
exproprierea și au fost stabilite, în mod prealabil, despăgubiri
pentru imobilul expropriat, persoana expropriată având
posibilitatea să conteste cuantumul acestora, iar contestația să
fie supusă controlului judiciar.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. În acest sens, arată că prin Legea nr. 198/2004
s-a stabilit cadrul juridic pentru luarea unor măsuri de pregătire
prealabilă a executării lucrărilor de construcție de drumuri de
interes național, județean și local, acestea fiind considerate de
importanță strategică și de securitate națională. Totodată,
apreciază că sunt întrunite condițiile definitorii ale exproprierii, în
conformitate cu dispozițiile constituționale invocate, astfel încât
criticile de neconstituționalitate ale autorului nu pot fi reținute.
Avocatul Poporului apreciază că prevederile Legii
nr. 198/2004 sunt constituționale, de vreme ce cauza de utilitate
publică este definită prin lege, iar despăgubirile sunt stabilite în
baza unui raport de evaluare și, eventual, suplimentate la
cererea proprietarului. Această dublă condiționare a exproprierii
asigură caracterul său previzibil și echitabil, conferindu-i trăsături
indispensabile securității juridice ce trebuie respectată într-o
societate guvernată de principiile justiției și dreptății. Totodată,
consideră că dispozițiile constituționale ale art. 20 nu sunt
incidente în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

16

MONITORUL OFICIAL AL ROMÂNIEI, PARTEA I, Nr. 504/22.VII.2009

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul controlului de constituționalitate îl constituie
prevederile Legii nr. 198/2004 privind unele măsuri prealabile
lucrărilor de construcție de drumuri de interes național, județean
și local, publicată în Monitorul Oficial al României, Partea I,
nr. 487 din 31 mai 2004, astfel cum au fost modificate și
completate prin Legea nr. 184/2008 pentru modificarea și
completarea Legii nr. 198/2004 privind unele măsuri prealabile
lucrărilor de construcție de autostrăzi și drumuri naționale,
publicată în Monitorul Oficial al României, Partea I, nr. 740 din
31 octombrie 2008, și prin Ordonanța de urgență a Guvernului
nr. 228/2008 pentru modificarea și completarea unor acte
normative, publicată în Monitorul Oficial al României, Partea I,
nr. 3 din 5 ianuarie 2009.
Autorul
excepției
invocă
încălcarea
dispozițiilor
constituționale ale art. 20 referitoare la tratatele internaționale
privind drepturile omului, ale art. 44 alin. (1)—(6) referitoare la
dreptul de proprietate privată, ale art. 53 relative la restrângerea
exercițiului unor drepturi sau al unor libertăți și ale art. 136
alin. (5) privind inviolabilitatea proprietății private, în condițiile
legii organice. Totodată, consideră că prevederile actului
normativ criticat contravin atât dispozițiilor art. 6 din Convenția
pentru apărarea drepturilor omului și a libertăților fundamentale,
referitoare la dreptul la un proces echitabil, cât și art. 1 din Primul
Protocol adițional la Convenția pentru apărarea drepturilor
omului și a libertăților fundamentale, privind protecția proprietății.
Examinând excepția de neconstituționalitate, Curtea reține
că Legea nr. 198/2004, astfel cum a fost modificată, stabilește
cadrul juridic pentru luarea unor măsuri de pregătire prealabilă
a executării lucrărilor de construcție de drumuri de interes
național, județean și local prevăzute la art. 5 din Ordonanța
Guvernului nr. 43/1997 privind regimul drumurilor.

Astfel, drumurile de interes național sunt considerate, potrivit
legii, de importanță strategică și de securitate națională, iar
lucrările de construcție de drumuri de interes național, județean
și local sunt declarate ca fiind de utilitate publică. Totodată,
Guvernul sau autoritatea publică locală competentă aprobă prin
hotărâre indicatorii tehnico-economici, amplasamentul lucrării,
sursa de finanțare, suma globală a despăgubirilor estimată de
către expropriator pe baza unui raport de evaluare și termenul
în care aceasta se virează într-un cont deschis pe numele
expropriatorului.
Atât amplasamentul lucrării, cât și hotărârea de stabilire a
cuantumului despăgubirilor se aduc la cunoștință publică,
precum și a solicitantului, prin afișarea la sediul consiliului local
și pe pagina proprie de internet a expropriatorului și, respectiv,
prin comunicare.
Totodată, suma globală estimată a despăgubirilor poate fi
suplimentată, prin hotărâre a Guvernului sau a autorității
administrației publice locale competente, după caz, în condițiile
prevăzute de art. 4 alin. (4) din Legea nr. 198/2004.
De asemenea, expropriatul nemulțumit de cuantumul
despăgubirii consemnate în condițiile prevăzute de lege se
poate adresa instanței judecătorești competente în termen de
30 de zile de la data la care i-a fost comunicată hotărârea.
În aceste condiții, Curtea constată că Legea nr. 198/2004, în
ansamblul său, conține dispoziții care asigură cadrul legal
privind procedura de expropriere și stabilire a despăgubirilor,
apărarea dreptului de proprietate și a dreptului de a contesta,
pe cale judiciară, cuantumul despăgubirilor, în acord cu
dispozițiile constituționale și jurisprudența Curții Europene a
Drepturilor Omului care a statuat că o privare de proprietate
trebuie să fie prevăzută de lege, să urmărească o cauză de
utilitate publică, să fie conformă normelor de drept intern și să
respecte un raport de proporționalitate între mijloacele folosite și
scopul vizat (Cauza James și alții împotriva Marii Britanii, 1986).

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Legii nr. 198/2004 privind unele măsuri prealabile lucrărilor de
construcție de drumuri de interes național, județean și local, excepție ridicată de Daniel Piturlea în Dosarul nr. 38.228/3/2008 al
Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 504/22.VII.2009 conține 16 pagini.

Prețul: 3,20 lei

&JUYDGY|432260]
ISSN 1453—4495

