Anul 177 (XXI) — Nr. 450

PARTEA I

Marți, 30 iunie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Pagina
REPUBLICĂRI

LEGI ȘI DECRETE
246. — Lege pentru abrogarea Legii nr. 469/2002 privind
unele măsuri pentru întărirea disciplinei contractuale ....
1.111. — Decret privind promulgarea Legii pentru abrogarea
Legii nr. 469/2002 privind unele măsuri pentru întărirea
disciplinei contractuale ..............................................

1

Hotărârea Camerei Deputaților nr. 31/2006 pentru aprobarea
Regulamentului de organizare și funcționare a
serviciilor Camerei Deputaților, precum și a statului de

2

funcții pe anul 2009 ....................................................

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru abrogarea Legii nr. 469/2002 privind unele măsuri
pentru întărirea disciplinei contractuale
Parlamentul României adoptă prezenta lege.
Articol unic. — Legea nr. 469/2002 privind unele măsuri pentru întărirea
disciplinei contractuale, publicată în Monitorul Oficial al României, Partea I, nr. 529
din 19 iulie 2002, cu modificările ulterioare, se abrogă.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 30 iunie 2009.
Nr. 246.

2–32

2

MONITORUL OFICIAL AL ROMÂNIEI, PARTEA I, Nr. 450/30.VI.2009
PREȘEDINTELE ROMÂNIEI

DECRET
privind promulgarea Legii pentru abrogarea Legii nr. 469/2002
privind unele măsuri pentru întărirea disciplinei contractuale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru abrogarea Legii nr. 469/2002
privind unele măsuri pentru întărirea disciplinei contractuale și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 30 iunie 2009.
Nr. 1.111.

R E P U B L I C Ă R I
H O T Ă R Â R E A C A M E R E I D E P U T A Ț I L O R Nr. 31/2006*)
pentru aprobarea Regulamentului de organizare și funcționare a serviciilor Camerei Deputaților,
precum și a statului de funcții pe anul 2009
Art. 1. — Se aprobă Regulamentul de organizare și
funcționare a serviciilor Camerei Deputaților, prevăzut în anexa
nr. 1.
Art. 2. — Se aprobă Statul de funcții al serviciilor Camerei
Deputaților pe anul 2009, prevăzut în anexa nr. 2.
Art. 3. — În limita numărului maxim de posturi prevăzut în
statul de funcții, în raport de necesități, secretarul general al

Camerei Deputaților poate aproba modificări în structura de
personal, precum și trecerea unor posturi de la un compartiment
la altul.
Art. 4. — Anexa nr. 1 și anexa nr. 2**) fac parte integrantă din
prezenta hotărâre.

ANEXA Nr. 1

REGULAMENTUL

de organizare și funcționare a serviciilor Camerei Deputaților
PARTEA I
(2) Serviciile Camerei Deputaților asigură condițiile
Organizarea serviciilor Camerei Deputaților
organizatorice, materiale și asistența de specialitate pentru
pregătirea și desfășurarea activității parlamentare la sediul
CAPITOLUL I
acesteia și în circumscripțiile electorale.
Atribuțiile generale și activitățile serviciilor
Camerei Deputaților
Art. 2. — Biroul permanent al Camerei Deputaților conduce
și controlează serviciile Camerei Deputaților.
SECȚIUNEA 1
Art. 3. — Serviciile Camerei Deputaților răspund pentru
Dispoziții generale
îndeplinirea sarcinilor stabilite de Camera Deputaților, de Biroul
Art. 1. — (1) Activitatea serviciilor Camerei Deputaților are
ca scop îndeplinirea funcțiilor și sarcinilor Camerei Deputaților, permanent al Camerei Deputaților sau de președintele Camerei
fiind condusă de secretarul general al Camerei Deputaților.
Deputaților, după caz.
*) Republicată în temeiul art. III din Hotărârea Camerei Deputaților nr. 28/2009 privind modificarea Hotărârii Camerei Deputaților nr. 31/2006 pentru
aprobarea Regulamentului de organizare și funcționare al serviciilor Camerei Deputaților, precum și a statului de funcții pe anul 2006, publicată în Monitorul Oficial
al României, Partea I, nr. 441 din 26 iunie 2009, dându-se textelor o nouă numerotare. Titlul Hotărârii Camerei Deputaților nr. 31/2006 a fost modificat prin art. I
pct. 1 din Hotărârea Camerei Deputaților nr. 28/2009.
Hotărârea Camerei Deputaților nr. 31/2006 pentru aprobarea Regulamentului de organizare și funcționare al serviciilor Camerei Deputaților, precum și
a statului de funcții pe anul 2006 a fost publicată în Monitorul Oficial al României, Partea I, nr. 922 din 14 noiembrie 2006 și ulterior a mai fost modificată și
completată prin:
— Hotărârea Camerei Deputaților nr. 30/2007 pentru modificarea și completarea Regulamentului de organizare și funcționare al serviciilor Camerei
Deputaților, precum și a statului de funcții pe anul 2006, aprobat prin Hotărârea Camerei Deputaților nr. 31/2006, precum și a statului de funcții al serviciilor Camerei
Deputaților pe anul 2007, aprobat prin Hotărârea Camerei Deputaților nr. 5/2007, publicată în Monitorul Oficial al României, Partea I, nr. 449 din 3 iulie 2007;
— Hotărârea Camerei Deputaților nr. 24/2009 pentru modificarea Hotărârii Camerei Deputaților nr. 23/2006 privind structura organizatorică a serviciilor
Camerei Deputaților și a Regulamentului de organizare și funcționare al serviciilor Camerei Deputaților, aprobat prin Hotărârea Camerei Deputaților nr. 31/2006,
publicată în Monitorul Oficial al României, Partea I, nr. 315 din 12 mai 2009.
**) Anexa nr. 2 a fost modificată conform art. I pct. 3 din Hotărârea Camerei Deputaților nr. 28/2009 și se comunică instituțiilor interesate.

MONITORUL OFICIAL AL ROMÂNIEI, PARTEA I, Nr. 450/30.VI.2009
SECȚIUNEA a 2-a
Atribuțiile generale ale serviciilor Camerei Deputaților

Art. 4. — Compartimentele din structura serviciilor Camerei
Deputaților au următoarele atribuții generale:
a) asigurarea din punct de vedere tehnic și de specialitate a
elaborării și definitivării actelor legislative;
b) elaborarea de studii, sinteze și analize comparative, în
scopul îmbunătățirii și perfecționării cadrului legislativ;
c) organizarea, prezentarea și redactarea lucrărilor de
specialitate ale comisiilor parlamentare;
d) organizarea lucrărilor plenului Camerei Deputaților,
inclusiv a ședințelor comune;
e) organizarea și desfășurarea activității Biroului permanent
al Camerei Deputaților;
f) documentarea, evidența și informatizarea activității
legislative;
g) gestionarea resurselor umane și financiare, contenciosul
administrativ și auditul intern;
h) organizarea și desfășurarea activităților de relații
parlamentare externe și de protocol, precum și activitatea de
informatică, relații cu presa și cu publicul, registratură și arhivă;
i) administrarea spațiilor Palatului Parlamentului și asigurarea
serviciilor auxiliare pentru buna funcționare a acestora.
SECȚIUNEA a 3-a
Atribuțiile comune ale serviciilor Camerei Deputaților

Art. 5. — Serviciile Camerei Deputaților întocmesc referatele
de necesitate și caietele de sarcini pentru achiziții publice și
urmăresc derularea contractului de servicii din domeniul lor de
activitate.
Art. 6. — Documentele privind angajarea, lichidarea și
ordonanțarea cheltuielilor prevăzute în bugetul Camerei
Deputaților se emit și se avizează de către structurile Camerei
Deputaților solicitante pentru domeniul lor de activitate.
Art. 7. — La solicitarea serviciilor Camerei Deputaților,
Direcția achiziții publice asigură asistența tehnică în vederea
întocmirii caietelor de sarcini.
Art. 8. — Serviciile Camerei Deputaților predau documentele
la Arhivă, pe bază de proces-verbal și inventare, întocmite
conform legislației în vigoare.
SECȚIUNEA a 4-a
Activitățile serviciilor Camerei Deputaților

Art. 9. — Serviciile Camerei Deputaților desfășoară
următoarele activități principale:
a) asigurarea condițiilor pentru pregătirea și desfășurarea
lucrărilor parlamentare;
b) fundamentarea necesarului de resurse financiare,
materiale și umane și utilizarea lor, potrivit legii;
c) elaborarea propunerilor privind relațiile cu autoritățile
publice, organizațiile interne și internaționale și executarea
aprobărilor, potrivit competențelor;
d) exercitarea controlului intern;
e) administrarea bunurilor și a serviciilor auxiliare.
Art. 10. — (1) Activitatea serviciilor Camerei Deputaților
privind pregătirea și desfășurarea lucrărilor parlamentare se
realizează prin:
a) organizarea lucrărilor plenului Camerei Deputaților,
inclusiv a ședințelor comune;
b) evidența activității legislative și a altor documente care se
supun dezbaterii Camerei Deputaților;
c) asigurarea din punct de vedere tehnic și de specialitate a
elaborării, redactării și definitivării actelor legislative;
d) organizarea, prezentarea și redactarea lucrărilor de
specialitate ale comisiilor parlamentare;
e) organizarea și desfășurarea activității Biroului permanent
al Camerei Deputaților și a Comitetului liderilor grupurilor
parlamentare;

3

f) elaborarea de studii, sinteze și analize comparative, în
scopul îmbunătățirii și perfecționării cadrului legislativ;
g) asigurarea informării și documentării pentru membrii
Biroului permanent al Camerei Deputaților, pentru grupurile
parlamentare și comisiile parlamentare;
h) organizarea și desfășurarea activităților de registratură și
arhivă.
(2) Activitatea prevăzută la alin. (1) se îndeplinește de către
următoarele compartimente: Departamentul legislativ,
Departamentul secretariatului tehnic și Departamentul de studii
parlamentare și drept comunitar.
Art. 11. — (1) Fundamentarea necesarului de resurse
financiare, materiale și umane, precum și utilizarea lor rațională,
potrivit legii, se realizează prin:
a) fundamentarea și utilizarea resurselor financiare;
conducerea corectă a evidenței contabile;
b) elaborarea de propuneri privind achizițiile publice în
vederea aprovizionării și distribuirii resurselor materiale conform
deciziilor adoptate, potrivit competențelor;
c) fundamentarea volumului de investiții, pregătirea și
urmărirea lucrărilor la obiectivele de investiții, potrivit legii;
d) asigurarea resurselor și programelor informatice, precum
și a resurselor privind comunicațiile;
e) asigurarea resurselor umane necesare compartimentelor
serviciilor Camerei Deputaților, potrivit prevederilor statului de
funcții aprobat, precum și activității deputaților în circumscripțiile
electorale.
(2) Resursele prevăzute la alin. (1) se asigură atât pentru
structurile Camerei Deputaților, inclusiv pentru activitatea
deputaților în circumscripțiile electorale, cât și pentru serviciile
Camerei Deputaților.
Art. 12. — (1) Elaborarea propunerilor privind relațiile cu
autoritățile publice, organizațiile interne și internaționale și
executarea aprobărilor, potrivit competențelor, se realizează prin:
a) asistența de specialitate acordată structurilor Camerei
Deputaților pentru stabilirea relațiilor multilaterale cu
organismele parlamentare internaționale și a relațiilor bilaterale
ale Camerei Deputaților și ale serviciilor Camerei Deputaților cu
alte parlamente;
b) asigurarea activităților de protocol privind organizarea
primirii delegațiilor oficiale sau a oaspeților străini, precum și
organizarea unor acțiuni de protocol interne;
c) asistența de specialitate acordată structurilor Camerei
Deputaților pentru stabilirea relațiilor interne de comunicare cu
mass-media, cu organizații neguvernamentale, precum și cu
cetățenii.
(2) Activitatea prevăzută la alin. (1) se îndeplinește de către
următoarele compartimente: Direcția generală pentru afaceri
externe și Direcția pentru relații publice și protocol.
(3) Unele atribuții privind relațiile cu autoritățile publice,
organizațiile interne și internaționale se îndeplinesc și de către
Cancelaria președintelui Camerei Deputaților, corpul tehnic al
Comisiei pentru politică externă, al Comisiei afaceri europene
și cel al Comisiei pentru cercetarea abuzurilor, corupției și pentru
petiții, de către personalul de la birourile parlamentare din
circumscripțiile electorale, precum și de Cabinetul secretarului
general; atribuțiile acestora se stabilesc de conducătorii
structurilor respective, cu acordul secretarului general.
Art. 13. — (1) Activitatea privind exercitarea controlului intern
se realizează prin:
a) Direcția de control;
b) Serviciul juridic;
c) Serviciul audit;
d) experții contabili de pe lângă cabinetele chestorilor
Camerei Deputaților;
e) controlul ierarhic exercitat de persoanele cu funcții de
conducere asupra structurilor inferioare și salariaților
subordonați.

4

MONITORUL OFICIAL AL ROMÂNIEI, PARTEA I, Nr. 450/30.VI.2009

(2) Controlul realizat de structurile prevăzute la alin. (1)
lit. a)—c) se exercită, în principal, asupra compartimentelor în
care au loc operațiuni patrimoniale.
Art. 14. — (1) Administrarea bunurilor și a serviciilor auxiliare
se realizează prin:
a) întreținerea și repararea utilajelor și instalațiilor;
b) întreținerea spațiilor;
c) transportul și reparațiile auto;
d) asigurarea ordinii interne și paza bunurilor;
e) organizarea conferințelor și expozițiilor;
f) asigurarea și organizarea serviciilor de alimentație.
(2) Activitățile prevăzute la alin. (1) lit. a) și b) se îndeplinesc
de către Departamentul administrativ, infrastructură și
întreținere, cele de la alin. (1) lit. c) de către Direcția pentru
transporturi, cele de la alin. (1) lit. d) de către Direcția afaceri
interne, iar cele de la alin. (1) lit. e) și f) de către Centrul
Internațional de Conferințe.
CAPITOLUL II
Organizarea serviciilor Camerei Deputaților
Art. 15. — (1) Serviciile Camerei Deputaților sunt organizate
pe baza Hotărârii Camerei Deputaților nr. 23/2006*) privind
structura organizatorică a serviciilor Camerei Deputaților, cu
modificările și completările ulterioare.
(2) Compartimentele structurii organizatorice a serviciilor
Camerei Deputaților sunt cele prevăzute în anexa la Hotărârea
Camerei Deputaților nr. 23/2006, cu modificările și completările
ulterioare.
(3) Nivelurile organizatorice ale structurii prevăzute la alin. (2)
sunt:
a) departamente și direcții generale;
b) direcții independente și direcții organizate în cadrul
departamentelor și direcțiilor generale;
c) servicii, sectoare și birouri organizate, de regulă, în cadrul
direcțiilor; structura organizatorică prevede unele structuri
independente compuse numai din personal de execuție,
organizate în cadrul direcțiilor, conduse nemijlocit de directorii
direcțiilor respective.
Art. 16. — (1) Se stabilesc structuri distincte pentru a
îndeplini atribuțiile stabilite de membrii Biroului permanent al
Camerei Deputaților, liderii grupurilor parlamentare, respectiv de
către deputați, coordonate fiecare în mod direct de către aceștia,
astfel:
a) Cancelaria președintelui Camerei Deputaților, de către
președintele Camerei Deputaților;
b) cabinetele membrilor Biroului permanent al Camerei
Deputaților și secretariatul acestora, de către fiecare membru al
Biroului permanent al Camerei Deputaților;
c) Secretariatul pentru grupurile parlamentare, de către
liderul grupului parlamentar respectiv;
d) Secretariatul pentru cabinetele președinților comisiilor
permanente, de către președintele fiecărei comisii permanente;
e) colaboratori ai deputaților angajați pentru activitatea în
circumscripțiile electorale, de către fiecare deputat.
(2) Numărul colaboratorilor angajați pentru activitatea din
circumscripțiile electorale, funcțiile și atribuțiile acestora se
stabilesc de către fiecare deputat; colaboratorii sunt plătiți din
suma forfetară aferentă deputatului respectiv.

(3) Compartimentele prevăzute la alin. (1) lit. a)—d) fac parte
din structura organizatorică a serviciilor Camerei Deputaților.
CAPITOLUL III
Structura de conducere a serviciilor Camerei Deputaților
Art. 17. — (1) Potrivit prevederilor Regulamentului Camerei
Deputaților, republicat, cu modificările ulterioare, Biroul
permanent al Camerei Deputaților conduce și controlează
serviciile Camerei Deputaților.
(2) Vicepreședinții și secretarii Camerei Deputaților
coordonează unele domenii de activitate ale serviciilor Camerei
Deputaților, potrivit hotărârii Biroului permanent al Camerei
Deputaților.
(3) Potrivit prevederilor Regulamentului Camerei Deputaților,
republicat, cu modificările ulterioare, chestorii exercită atribuții
de verificare și control asupra activității financiare și bugetare,
precum și asupra gestionării patrimoniului.
(4) Birourile și președinții comisiilor Camerei Deputaților
exercită atribuții de conducere a activității personalului prevăzut
la comisii.
(5) Liderii grupurilor parlamentare conduc și controlează
activitatea personalului prevăzut la grupul parlamentar respectiv.
(6) Structurile de conducere ale Camerei Deputaților
prevăzute la alin. (1)—(5) au competențele de aprobare stabilite
de Biroul permanent al Camerei Deputaților.
Art. 18. — (1) Structura de conducere a serviciilor Camerei
Deputaților este compusă din:
a) secretarul general și 2 secretari generali adjuncți;
b) șefii de departamente, directorii generali, directorii
direcțiilor independente și contabilul-șef;
c) directorii direcțiilor din structura departamentelor și
direcțiilor generale;
d) directorii adjuncți, șefii de servicii sau birouri.
(2) Funcția de secretar general, secretar general adjunct, șef
de departament și director general sunt funcții publice
parlamentare corespunzătoare înalților funcționari publici
parlamentari.
(3) Funcția de director, director adjunct, șef de serviciu și șef
de birou sunt funcții publice parlamentare de conducere.
(4) Competențele de aprobare ale persoanelor cu funcții de
conducere prevăzute la alin. (1) sunt stabilite prin ordin al
secretarului general.
PARTEA A II-A
Atribuțiile serviciilor Camerei Deputaților
CAPITOLUL I
Atribuțiile și răspunderile funcțiilor de conducere
SECȚIUNEA 1
Atribuții și răspunderi comune ale funcțiilor de conducere

Art. 19. — (1) Persoanele care dețin funcții de conducere
răspund de ordinele și instrucțiunile pe care le dau personalului
din subordine. Acestea trebuie să fie conforme cu reglementările
legale și să nu lezeze onoarea și demnitatea funcționarilor
publici parlamentari care urmează să le execute.

*) Hotărârea Camerei Deputaților nr. 23/2006 a fost publicată în Monitorul Oficial al României, Partea I, nr. 583 din 5 iulie 2006 și a mai fost modificată
și completată prin:
— Hotărârea Camerei Deputaților nr. 31/2006 pentru aprobarea Regulamentului de organizare și funcționare al serviciilor Camerei Deputaților, precum
și a statului de funcții pe anul 2006, publicată în Monitorul Oficial al României, Partea I, nr. 922 din 14 noiembrie 2006;
— Hotărârea Camerei Deputaților nr. 30/2007 pentru modificarea și completarea Regulamentului de organizare și funcționare al serviciilor Camerei
Deputaților, precum și a statului de funcții pe anul 2006, aprobat prin Hotărârea Camerei Deputaților nr. 31/2006, precum și a statului de funcții al serviciilor Camerei
Deputaților pe anul 2007, aprobat prin Hotărârea Camerei Deputaților nr. 5/2007, publicată în Monitorul Oficial al României, Partea I, nr. 449 din 3 iulie 2007;
— Hotărârea Camerei Deputaților nr. 24/2009 pentru modificarea Hotărârii Camerei Deputaților nr. 23/2006 privind structura organizatorică a serviciilor
Camerei Deputaților și a Regulamentului de organizare și funcționare a serviciilor Camerei Deputaților, aprobat prin Hotărârea Camerei Deputaților nr. 31/2006,
publicată în Monitorul Oficial al României, Partea I, nr. 315 din 12 mai 2009.

MONITORUL OFICIAL AL ROMÂNIEI, PARTEA I, Nr. 450/30.VI.2009
(2) Persoanele care dețin funcții de conducere în cadrul
serviciilor Camerei Deputaților au, în principal, următoarele
atribuții și răspunderi:
a) exercită, în mod permanent, funcții de previziune și
programare, organizare și reglementare, asigurare și repartizare
a personalului, precum și de motivare a acestuia, coordonare și
antrenare, decizie și aprobare, control și evaluare a activităților
asupra compartimentelor pe care le conduc, asupra proceselor
de muncă la care participă subordonații lor și asupra salariaților
subordonați;
b) răspund de asigurarea condițiilor pentru realizarea
atribuțiilor Camerei Deputaților și ale serviciilor Camerei
Deputaților în domeniile lor de activitate, cu respectarea
criteriilor de legalitate, regularitate, eficacitate, economicitate și
eficiență prin aplicarea unor proceduri și reguli specifice
activităților respective;
c) exercită controlul permanent și supravegherea continuă a
activității compartimentelor subordonate; au obligația să
acționeze corectiv, prompt și responsabil ori de câte ori se
constată încălcări ale normelor legale, regulilor, procedurilor,
instrucțiunilor, dispozițiilor și regulamentelor;
d) elaborează instrucțiuni, reglementări metodologice și
proceduri pentru realizarea activităților și atribuțiilor
compartimentelor subordonate sau pentru realizarea sarcinilor
stabilite personalului de execuție;
e) evaluează activitatea personalului din subordine;
sancționează disciplinar salariații din subordine, potrivit
prevederilor legale, în limita competențelor stabilite; propun
sancționarea salariaților din compartimentul subordonat pentru
abateri care nu sunt în competența de aprobare a acestora;
f) repartizează sarcinile pe salariați și întocmesc fișa postului
pentru fiecare salariat din subordine;
g) se preocupă de perfecționarea pregătirii profesionale
proprii și a salariaților din subordine;
h) stabilesc atribuțiile pentru serviciile, secțiile, sectoarele și
birourile din structura direcțiilor;
i) răspund de organizarea, potrivit legii, a activităților de
prevenire și stingere a incendiilor, de protecția muncii în cadrul
compartimentelor pe care le conduc și de instruirea periodică a
personalului din subordine.
SECȚIUNEA a 2-a
Secretarul general

Art. 20. — (1) Secretarul general este numit și eliberat din
funcție de către Camera Deputaților, la propunerea Biroului
permanent al Camerei Deputaților, cu consultarea Comitetului
liderilor grupurilor parlamentare.
(2) Pe perioada în care funcția de secretar general este sau
devine vacantă, atribuțiile, competențele și responsabilitățile
acesteia sunt preluate și exercitate de unul dintre cei 2 secretari
generali adjuncți, care va fi desemnat de Biroul permanent al
Camerei Deputaților.
Art. 21. — Secretarul general al Camerei Deputaților
răspunde de buna funcționare a activității serviciilor Camerei,
asigurând conducerea acestora sub autoritatea și controlul
Biroului permanent al Camerei Deputaților.
Art. 22. — (1) Secretarul general este ordonatorul principal
de credite al Camerei Deputaților și are competențele și
responsabilitățile stabilite de lege pentru această calitate.
(2) Secretarul general, în calitate de ordonator principal de
credite al Camerei Deputaților, poate delega unele competențe
secretarilor generali adjuncți și unor șefi de departamente,
directori generali sau directori, după caz, potrivit legii.

5

(3) Secretarul general îndeplinește atribuțiile stabilite prin
acte normative, prin hotărâri ale Camerei Deputaților sau ale
Biroului permanent al Camerei Deputaților.
Art. 23. — (1) În îndeplinirea atribuțiilor sale, secretarul
general emite ordine.
(2) Competențele de aprobare ale secretarului general sunt
stabilite de reglementările legale și de Biroul permanent al
Camerei Deputaților.
Art. 24. — (1) Secretarul general aprobă sau respinge, după
caz, documentele prezentate pentru aprobare de
compartimentele serviciilor Camerei Deputaților sau de salariați.
(2) Documentele întocmite de compartimentele din structura
serviciilor Camerei Deputaților, care urmează să fie prezentate
spre aprobare Camerei Deputaților sau Biroului permanent al
Camerei Deputaților, trebuie să fie însușite, în prealabil, de
secretarul general.
Art. 25. — (1) Secretarul general conduce personalul
serviciilor Camerei Deputaților.
(2) Personalul care își desfășoară activitatea la Cancelaria
președintelui Camerei Deputaților, la Secretariatul pentru
cabinetele membrilor Biroului permanent al Camerei Deputaților,
la Secretariatul pentru grupurile parlamentare, la Secretariatul
pentru comisiile permanente și la Secretariatul pentru cabinetele
președinților comisiilor permanente este subordonat
președintelui Camerei Deputaților, membrilor Biroului permanent
al Camerei Deputaților, conducerii grupurilor parlamentare,
birourilor comisiilor permanente, președinților comisiilor
permanente, după caz. Coordonarea pregătirii profesionale și a
respectării ordinii interioare se realizează de secretarul general
al Camerei Deputaților.
(3) Secretarul general poate sancționa personalul prevăzut la
alin. (2) pentru abateri sub aspectul pregătirii profesionale sau al
respectării ordinii interioare, la propunerea președintelui
Camerei Deputaților, membrilor Biroului permanent al Camerei
Deputaților, conducerii grupurilor parlamentare sau birourilor
comisiilor parlamentare, după caz.
Art. 26. — (1) Numirea în funcții a personalului serviciilor
Camerei Deputaților care desfășoară activitățile prevăzute la
art. 3 și la art. 5 alin. (2) din Legea nr. 7/2006 privind statutul
funcționarului public parlamentar, republicată, se face prin ordin
al secretarului general, pe bază de concurs sau examen, potrivit
legii.
(2) Numirea șefilor de departamente și a directorilor generali
se face cu avizul conform al Biroului permanent al Camerei
Deputaților.
(3) Numirea în funcții a personalului la Cancelaria
președintelui se face la propunerea președintelui Camerei
Deputaților.
(4) Numirea în funcții a personalului la cabinetele membrilor
Biroului permanent al Camerei Deputaților se face la propunerea
fiecărui membru al Biroului permanent al Camerei Deputaților.
(5) Numirea în funcții a personalului la grupurile parlamentare
se face la propunerea conducerii fiecărui grup parlamentar.
(6) Numirea în funcții a personalului de la secretariatul tehnic
al comisiilor parlamentare se face la propunerea biroului fiecărei
comisii parlamentare.
(7) Numirea în funcții a personalului de la Secretariatul pentru
cabinetele președinților comisiilor permanente se face la
propunerea președintelui fiecărei comisii.
(8) Numirea în funcții a personalului la birourile parlamentare
din circumscripțiile electorale se face la propunerea deputatului
respectiv.
(9) Personalul din serviciile Camerei Deputaților care
desfășoară activități administrative, de gospodărire, investiții,
întreținere-reparații și de deservire se încadrează în muncă prin

6

MONITORUL OFICIAL AL ROMÂNIEI, PARTEA I, Nr. 450/30.VI.2009

contract individual de muncă, potrivit prevederilor Codului
muncii.
Art. 27. — (1) Eliberarea sau destituirea din funcție a
salariaților, precum și transferul acestora se fac prin ordin al
secretarului general, potrivit prevederilor legale.
(2) Personalul prevăzut la art. 26 alin. (3)—(8) se eliberează,
se destituie sau se transferă prin ordin al secretarului general, la
propunerea structurilor prevăzute la art. 26 alin. (3)—(8).
Art. 28. — (1) Secretarul general coordonează în mod direct
următoarele compartimente:
a) Cabinetul secretarului general;
b) Departamentul secretariatului tehnic;
c) Direcția generală pentru afaceri externe;
d) Direcția pentru relații publice și protocol;
e) Departamentul economic;
f) Direcția generală pentru dezvoltare;
g) Direcția de control;
h) Direcția resurse umane;
i) Serviciul juridic;
j) Serviciul audit;
k) Centrul Internațional de Conferințe.
(2) Regia Autonomă ăMonitorul Oficial” își desfășoară
activitatea sub autoritatea Camerei Deputaților; secretarul
general al Camerei Deputaților exercită atribuțiile prevăzute de
legislația în vigoare pentru ministerul de resort.
(3) Secretarul general exercită controlul ierarhic asupra
activității
secretarilor
generali
adjuncți
și
asupra
compartimentelor conduse în mod direct de aceștia, precum și
asupra activităților îndeplinite de aceste compartimente.
(4) Pentru realizarea anumitor activități sau sarcini
profesionale complexe, secretarul general poate decide
constituirea unor colective de lucru formate din funcționari
publici parlamentari din cadrul structurilor de specialitate ale
Camerei Deputaților.
Art. 29. — În îndeplinirea atribuțiilor sale, secretarul general
colaborează cu autoritățile și instituțiile statului, cu agențiile
guvernamentale și neguvernamentale, cu operatorii economici,
cu mass-media și societatea civilă.
Art. 30. — Secretarul general răspunde în fața Camerei
Deputaților și a Biroului permanent al Camerei Deputaților
pentru modul în care își îndeplinește atribuțiile și sarcinile ce îi
revin.
Art. 31. — (1) Personalul din cadrul Cabinetului secretarului
general al Camerei Deputaților are atribuții legate în mod direct
de activitatea secretarului general.
(2) Personalul prevăzut la alin. (1) exercită atribuții de control,
coordonare, execuție, asigură activitatea de secretariat, precum
și cea de derulare în bune condiții a relațiilor dintre Camera
Deputaților și Clubul Parlamentarilor Români.
(3) Cabinetul secretarului general este condus de un director
general, care are în subordinea sa următoarele compartimente:
a) Grupul de consilieri;
b) Serviciul de ambientare și expoziții;
c) Muzeul Parlamentului României.
Art. 32. — (1) Grupul de consilieri se află în subordinea
directă a directorului general al Cabinetului secretarului general
al Camerei Deputaților.
(2) Grupul de consilieri are următoarele atribuții principale:
a) elaborează propuneri privind îmbunătățirea organizării
serviciilor Camerei Deputaților și întocmește proiecte pentru
stabilirea atribuțiilor și responsabilităților acestora;
b) analizează, din punct de vedere juridic, tehnic și
economic, documentele prezentate spre aprobare secretarului
general, la cererea acestuia, și întocmește referate cu privire la
modul de soluționare a problemelor respective;

c) întocmește referate sau răspunsuri la unele scrisori
adresate secretarului general;
d) întocmește proiecte de ordine ale secretarului general în
vederea reglementării unor probleme legate de activitatea
serviciilor Camerei Deputaților;
e) exercită atribuțiile referitoare la primirea și publicarea
actelor în Monitorul Oficial al României; ține evidența actelor
primite spre publicare, potrivit reglementărilor legale;
f) îndeplinește alte sarcini încredințate de secretarul general.
Art. 33. — (1) Serviciul de ambientare și expoziții se află în
subordinea directorului general al Cabinetului secretarului
general al Camerei Deputaților.
(2) Serviciul de ambientare și expoziții are următoarele
atribuții principale:
a) coordonează activitatea de ambientare a spațiilor aflate în
proprietatea, administrarea sau folosința Camerei Deputaților;
b) întocmește proiectul privind achiziționarea unor bunuri
destinate ambientării spațiilor;
c) proiectează designul și grafica necesară organizării
manifestărilor naționale și internaționale ce se desfășoară în
spațiile Camerei Deputaților, designul și grafica pentru expozițiile
de artă, precum și pentru alte manifestări culturale;
d) organizează expoziții de artă plastică în sala ăConstantin
Brâncuși”, precum și, conform aprobării, în celelalte spații ale
Camerei Deputaților;
e) organizează manifestări în parteneriat cu societatea civilă,
în sala ăConstantin Brâncuși”;
f) face propuneri secretarului general al Camerei Deputaților
pentru primirea unor donații de opere de artă;
g) ia măsuri pentru gestionarea, conservarea și tezaurizarea
bunurilor din patrimoniul său.
Art. 34. — (1) Muzeul Parlamentului României se află în
subordinea directă a directorului general al Cabinetului
secretarului general al Camerei Deputaților.
(2) Directorul general al Cabinetului secretarului general al
Camerei Deputaților coordonează activitatea Muzeului
Parlamentului României, ia măsuri pentru conservarea și
tezaurizarea patrimoniului muzeului și propune efectuarea
achizițiilor pentru dezvoltarea patrimoniului muzeului.
SECȚIUNEA a 3-a
Secretarii generali adjuncți

Art. 35. — (1) Secretarii generali adjuncți sunt numiți și
eliberați din funcție de către Camera Deputaților, la propunerea
Biroului permanent al Camerei Deputaților, cu consultarea
Comitetului liderilor grupurilor parlamentare.
(2) Secretarii generali adjuncți sunt înlocuitorii de drept ai
secretarului general.
Art. 36. — Secretarii generali adjuncți sunt subordonați
Biroului permanent al Camerei Deputaților și secretarului
general al Camerei Deputaților și răspund în fața acestora
pentru modul în care își îndeplinesc atribuțiile și sarcinile ce le
revin.
Art. 37. — Secretarii generali adjuncți avizează documentele
ce se prezintă secretarului general, președintelui Camerei
Deputaților și Biroului permanent al Camerei Deputaților pentru
informare sau aprobare privind probleme ale compartimentelor
pe care le coordonează; elaborează propuneri referitoare la
investițiile și dotările Camerei Deputaților, precum și pentru
dezvoltarea patrimoniului.
Art. 38. — (1) În îndeplinirea atribuțiilor ce le revin, secretarii
generali adjuncți emit decizii și aprobă sau resping documente
supuse spre aprobare sau avizare.

MONITORUL OFICIAL AL ROMÂNIEI, PARTEA I, Nr. 450/30.VI.2009
(2) Deciziile emise de secretarii generali adjuncți se aduc de
îndată la cunoștința secretarului general și se înregistrează la
Departamentul secretariatului tehnic.
Art. 39. — Fiecare dintre secretarii generali adjuncți
coordonează în mod direct și răspunde de activitatea anumitor
compartimente, astfel:
a) un secretar general adjunct coordonează:
— Departamentul legislativ;
— Departamentul de studii parlamentare și drept comunitar;
— Direcția pentru tehnologia informației și comunicațiilor;
b) un secretar general adjunct coordonează:
— Departamentul administrativ, infrastructură și întreținere;
— Direcția pentru transporturi;
— Direcția afaceri interne.
SECȚIUNEA a 4-a
Conducătorii compartimentelor independente

Art. 40. — (1) Compartimentele independente sunt cele
prevăzute în anexa la Hotărârea Camerei Deputaților
nr. 23/2006, cu modificările și completările ulterioare.
(2) Conducătorii compartimentelor prevăzute la alin. (1) sunt
șefi de departamente, directori generali, directori, șefi de servicii.
(3) Conducătorii compartimentelor prevăzuți la alin. (2), pe
lângă atribuțiile și răspunderile comune ale funcțiilor de
conducere prevăzute la art. 19, au și următoarele atribuții și
răspunderi:
a) conduc compartimentele principale ale serviciilor Camerei
Deputaților și sunt factorii decizionali ai activității de conducere
pentru realizarea obiectivelor acestora;
b) răspund de realizarea sarcinilor serviciilor Camerei
Deputaților rezultate din acte normative, hotărâri ale Camerei
Deputaților și ale Biroului permanent al Camerei Deputaților, din
aprobări ale Biroului permanent al Camerei Deputaților și ale
președintelui Camerei Deputaților, din ordine și aprobări ale
secretarului general, precum și din decizii și aprobări ale
secretarilor generali adjuncți;
c) răspund de întocmirea și prezentarea corectă și la
termenele stabilite a documentelor solicitate de structurile
superioare;
d) asigură însușirea și aplicarea de către personalul din
subordine a legislației și regulilor care reglementează activitățile
compartimentelor coordonate;
e) repartizează spre rezolvare numai problemele care intră în
atribuțiile compartimentului pe care îl conduc și dau instrucțiunile
necesare în vederea rezolvării acestora în mod corespunzător
și în termenul stabilit;
f) răspund de respectarea riguroasă a procedurilor stabilite;
g) fac propuneri și participă la elaborarea proiectului
bugetului de cheltuieli al Camerei Deputaților aferent activității
compartimentului pe care îl conduc;
h) organizează activitatea compartimentelor și a salariaților
din subordine, în conformitate cu prevederile prezentului
regulament;
i) răspund de integritatea patrimoniului pe care îl au în
administrare;
j) răspund de angajarea patrimonială a Camerei Deputaților
prin actele pe care le aprobă sau le avizează, în limita
competențelor ce le sunt acordate;
k) răspund de organizarea, conform legii, a activității de
protecția muncii, de prevenire și stingere a incendiilor în cadrul
compartimentelor pe care le coordonează și de instruirea
periodică a personalului din subordine;
l) răspund în fața secretarului general și, după caz, a
secretarilor generali adjuncți pentru activitatea desfășurată.

7

(4) Cu privire la angajarea, lichidarea și ordonanțarea
cheltuielilor din bugetul Camerei Deputaților persoanele
prevăzute la alin. (2) au următoarele competențe:
a) propun aprobarea angajamentelor de cheltuieli care
urmează a se efectua din bugetul Camerei Deputaților, respectiv
a proiectelor de operațiuni referitoare la domeniul de activitate
pe care îl coordonează;
b) răspund de lichidarea cheltuielilor efectuate din bugetul
Camerei Deputaților, având în vedere angajamentele bugetare
prevăzute la lit. a) aprobate de secretarul general sau de
persoanele împuternicite de acesta, potrivit legii;
c) aprobă ordonanțarea cheltuielilor din bugetul Camerei
Deputaților, în limita competențelor stabilite de secretarul
general al Camerei Deputaților.
(5) Contabilul-șef, în calitate de director al Direcției financiarcontabile, exercită numai atribuțiile prevăzute la alin. (3);
contabilul-șef nu are competențe legale cu privire la angajarea,
lichidarea și ordonanțarea cheltuielilor, prevăzute la alin. (4).
Art. 41. — (1) În îndeplinirea atribuțiilor ce le revin,
conducătorii compartimentelor independente emit decizii și
instrucțiuni aplicabile în cadrul compartimentelor pe care le
conduc.
(2) Deciziile emise de conducătorii compartimentelor
independente se aduc de îndată la cunoștința secretarului
general și a secretarului general adjunct coordonator.
Art. 42. — Pe timpul absenței șefilor de departament,
directorilor generali și a directorilor direcțiilor independente,
secretarul general desemnează, prin ordin, persoanele care să
îi înlocuiască.
Art. 43. — (1) Secretarul general, prin ordin, poate delega
conducătorilor compartimentelor independente și alte
competențe, în limitele stabilite prin lege.
(2) Conducătorii compartimentelor independente au obligația
de a-i informa pe secretarul general sau pe secretarii generali
adjuncți, după caz, asupra dispozițiilor verbale sau scrise primite
în mod direct de la președintele Camerei Deputaților, de la
membrii Biroului permanent al Camerei Deputaților sau de la
liderii grupurilor parlamentare.
Art. 44. — (1) Atribuțiile, sarcinile, competențele și
responsabilitățile șefilor de departamente, directorilor generali,
directorilor, șefilor de serviciu sau de birou se stabilesc prin fișa
postului.
(2) Fișa postului pentru funcțiile de conducere prevăzute la
alin. (1) se întocmește de șeful ierarhic și se aprobă de
secretarul general.
CAPITOLUL II
Atribuțiile personalului de la Cancelaria președintelui
Camerei Deputaților, cabinetele membrilor Biroului
permanent al Camerei Deputaților, grupurile parlamentare
și birourile deputaților din circumscripțiile electorale
SECȚIUNEA 1
Cancelaria președintelui Camerei Deputaților

Art. 45. — Cancelaria președintelui Camerei Deputaților este
compusă din următoarele compartimente:
a) Cabinetul președintelui Camerei Deputaților;
b) Grupul de consilieri;
c) reprezentantul permanent al Camerei Deputaților pe lângă
Parlamentul European.
Art. 46. — (1) Atribuțiile principale ale Cancelariei
președintelui Camerei Deputaților sunt:
a) controlul și coordonarea conform sarcinilor stabilite de
președintele Camerei Deputaților;

8

MONITORUL OFICIAL AL ROMÂNIEI, PARTEA I, Nr. 450/30.VI.2009

b) pregătirea materialelor necesare președintelui pentru
conducerea lucrărilor Camerei Deputaților;
c) stabilirea relațiilor cu Guvernul, cu alte autorități și instituții
publice, cu agenții guvernamentale și neguvernamentale, cu
operatori economici, cu mass-media și societatea civilă, la
solicitarea președintelui Camerei Deputaților;
d) elaborarea tematicilor și propunerilor privind programul
anual pentru acordarea de finanțări nerambursabile, potrivit legii,
pentru activitățile nonprofit de interes general;
e) soluționarea reclamațiilor și sesizărilor adresate
președintelui Camerei Deputaților;
f) informarea, analiza și programarea activităților propuse
pentru agenda de lucru a președintelui Camerei Deputaților;
g) informarea și documentarea pentru elaborarea de studii,
analize, expuneri, articole, interviuri, comunicate, mesaje etc.
privind principalele evoluții și evenimente politice, economicosociale sau cultural-științifice necesare desfășurării și susținerii
activității președintelui Camerei Deputaților;
h) stabilirea relațiilor cu structurile Camerei Deputaților și cu
structurile serviciilor Camerei Deputaților;
i) elaborarea și gestionarea politicii privind imaginea publică
a președintelui Camerei Deputaților;
j) efectuarea lucrărilor de secretariat;
k) asigurarea reprezentării permanente a Camerei
Deputaților pe lângă Parlamentul European.
(2) Atribuțiile și sarcinile pentru fiecare salariat se stabilesc
prin fișa postului, aprobată de președintele Camerei Deputaților.
Art. 47. — (1) Cancelaria președintelui Camerei Deputaților
este condusă de un director general.
(2) Cabinetul președintelui Camerei Deputaților este condus
de un director subordonat directorului general.
(3) Directorul general și directorul au atribuțiile comune ale
funcțiilor de conducere; atribuțiile specifice ale directorului
general și ale directorului se stabilesc de președintele Camerei
Deputaților prin fișa postului.
SECȚIUNEA a 2-a
Secretariatul pentru cabinetele membrilor Biroului permanent
al Camerei Deputaților

Art. 48. — (1) Personalul de la cabinetele membrilor Biroului
permanent al Camerei Deputaților asistă vicepreședinții,
secretarii sau chestorii, după caz, pentru îndeplinirea atribuțiilor
acestora prevăzute de Regulamentul Camerei Deputaților,
republicat, cu modificările ulterioare.
(2) Activitățile care se desfășoară de Secretariatul pentru
cabinetele membrilor Biroului permanent al Camerei Deputaților
sunt:
a) pregătirea documentelor pentru desfășurarea activităților
parlamentare ale membrilor Biroului permanent al Camerei
Deputaților, respectiv în cadrul Biroului permanent al Camerei
Deputaților, în plen și în comisii;
b) asigurarea relațiilor cu Guvernul, cu alte autorități și
instituții
publice,
cu
agenții
guvernamentale
și
neguvernamentale, cu operatori economici, cu mass-media și
societatea civilă, la solicitarea vicepreședinților, secretarilor sau
chestorilor, după caz;
c) soluționarea reclamațiilor și sesizărilor adresate
vicepreședintelui, secretarului sau chestorului, după caz;
d) asigurarea informării membrilor Biroului permanent al
Camerei Deputaților;
e) asigurarea relațiilor cu structurile Camerei Deputaților și
cu serviciile Camerei Deputaților;
f) asigurarea relațiilor cu partidul din care face parte
respectivul membru al Biroului permanent al Camerei
Deputaților;

g) efectuarea lucrărilor de secretariat.
(3) Atribuțiile și sarcinile fiecărui salariat se stabilesc prin fișa
postului, aprobată de vicepreședinte, secretar sau chestor, după
caz.
SECȚIUNEA a 3-a
Secretariatul pentru grupurile parlamentare

Art. 49. — Secretariatul fiecărui grup parlamentar este
condus de un director sau de un șef de serviciu, după caz,
potrivit statului de funcții.
Art. 50. — (1) Personalul de la Secretariatul pentru grupurile
parlamentare asistă liderii grupurilor parlamentare pentru
îndeplinirea atribuțiilor acestora prevăzute de Regulamentul
Camerei Deputaților, republicat, cu modificările ulterioare, și
asigură desfășurarea în bune condiții a activităților parlamentare
ale membrilor grupului parlamentar respectiv.
(2) Activitățile care se desfășoară de secretariatele pentru
grupurile parlamentare sunt:
a) pregătirea documentelor pentru desfășurarea activității
liderilor grupurilor parlamentare, respectiv activitatea în
Comitetul liderilor grupurilor parlamentare, în plen și în comisii;
b) pregătirea documentelor pentru desfășurarea lucrărilor
parlamentare, respectiv activitatea în plen și în comisii a
membrilor grupurilor parlamentare;
c) asigurarea relațiilor cu Guvernul, cu alte autorități și instituții
publice, cu agenții guvernamentale și neguvernamentale, cu
operatori economici, cu mass-media și societatea civilă, la
solicitarea liderilor grupurilor parlamentare;
d) soluționarea reclamațiilor și sesizărilor adresate grupului
parlamentar;
e) asigurarea informării liderilor și membrilor grupurilor
parlamentare;
f) asigurarea relațiilor cu structurile Camerei Deputaților și cu
serviciile Camerei Deputaților;
g) asigurarea relațiilor cu partidul respectiv;
h) efectuarea lucrărilor de secretariat.
(3) Atribuțiile și sarcinile fiecărui salariat se stabilesc prin fișa
postului, aprobată de liderul grupului parlamentar.
SECȚIUNEA a 4-a
Personalul angajat de deputați pentru activitatea
în circumscripțiile electorale

Art. 51. — (1) Personalul angajat cu contract de muncă pe
perioadă determinată pentru activitatea deputaților în
circumscripțiile electorale are următoarele atribuții principale:
a) asigură efectuarea lucrărilor aferente activității de
secretariat;
b) se ocupă de asigurarea serviciilor necesare biroului
parlamentar al deputatului sau deputaților, după caz, organizat
în circumscripția electorală respectivă;
c) răspunde de integritatea bunurilor cu care este dotat biroul
din circumscripția electorală respectivă, precum și de utilizarea
corespunzătoare a acestora.
(2) Atribuțiile specifice se stabilesc de către deputat prin fișa
postului, în raport de natura funcției respective.
(3) Atribuțiile persoanelor angajate în calitate de colaboratori
se stabilesc prin contractul civil încheiat cu fiecare colaborator,
potrivit reglementărilor legale.

MONITORUL OFICIAL AL ROMÂNIEI, PARTEA I, Nr. 450/30.VI.2009
CAPITOLUL III
Activitatea privind lucrările parlamentare
SECȚIUNEA 1
Compartimentele cu atribuții în domeniul lucrărilor parlamentare

Art. 52. — (1) Compartimentele care exercită atribuțiile
pentru realizarea activității privind lucrările parlamentare sunt
următoarele:
a) Departamentul legislativ;
b) Departamentul secretariatului tehnic;
c) Departamentul de studii parlamentare și drept comunitar.
(2) Unele atribuții privind lucrările parlamentare se realizează
și de către personalul care își desfășoară activitatea la
Cancelaria președintelui Camerei Deputaților, la cabinetele
membrilor Biroului permanent al Camerei Deputaților, la
secretariatele grupurilor parlamentare, la Cabinetul secretarului
general, precum și la birourile din circumscripțiile electorale;
atribuțiile acestora se stabilesc de fiecare dintre conducători sau
de către deputați, după caz.
SECȚIUNEA a 2-a
Departamentul legislativ

Art. 53. — (1) Departamentul legislativ asigură pregătirea
desfășurării lucrărilor parlamentare ale Camerei Deputaților sau
ale celor două Camere, după caz, precum și ale comisiilor
parlamentare.
(2) Departamentul legislativ are în structura sa următoarele
compartimente:
a) Direcția procedură legislativă, sinteze și evaluări;
b) Direcția pentru organizarea lucrărilor în plen;
c) Serviciul pentru lucrări în comisii;
d) Secretariatul pentru comisiile permanente;
e) Secretariatul pentru cabinetele președinților comisiilor
permanente.
(3) Departamentul legislativ desfășoară următoarele activități
principale:
a) pregătește desfășurarea lucrărilor în plen ale Camerei
Deputaților sau ale celor două Camere, după caz; asigură
evidența proiectelor de legi și a altor documente care se dezbat
în plenul Camerei Deputaților, respectiv al celor două Camere,
după caz;
b) asigură asistența de specialitate privind dezbaterea
proiectelor de legi în plenul Camerei Deputaților sau al celor
două Camere, după caz, precum și a hotărârilor sau a altor acte
aprobate de acestea; procesează proiectele de legi, respectiv
legile, pe baza textelor adoptate de plenul Camerei Deputaților
sau de cele două Camere ale Parlamentului, după caz; asigură
evidența acestora;
c) pregătește lucrările privind activitatea comisiilor
parlamentare; ține evidența proiectelor de legi repartizate pe
comisii pentru întocmirea raportului comisiei sau pentru aviz;
d) asigură asistența de specialitate pentru activitatea
comisiilor parlamentare; întocmește raportul comisiei sesizate
în fond pe baza textelor adoptate de comisie; întocmește avizul
comisiei sesizate pentru aviz în conformitate cu textele adoptate
de comisie și îl transmite comisiei sesizate în fond; execută
lucrările rezultate din activitatea comisiilor de mediere; asigură
lucrările de secretariat ale comisiilor;
e) ia măsuri pentru întocmirea Sintezei săptămânale a
activității Camerei Deputaților.

9

Art. 54. — Direcția procedură legislativă, sinteze și evaluări
are următoarele atribuții principale:
a) asigură asistență pentru redactarea propunerilor
legislative, cu respectarea normelor de tehnică legislativă și a
conformității cu Constituția României, republicată;
b) întocmește note adresate comisiilor permanente care
examinează în fond proiectele de legi și/sau propunerile
legislative, după caz, și asigură realizarea verificării proiectelor
de raport prezentate în acest scop de către personalul de
specialitate al acestor comisii, în vederea respectării normelor
constituționale, a normelor de tehnică legislativă, a normelor
gramaticale și în corelare cu legislația internă și a Uniunii
Europene, din domeniul respectiv, în vigoare;
c) participă la dezbaterea proiectelor de legi și a propunerilor
legislative repartizate, în cadrul comisiilor de specialitate, la
solicitarea președintelui comisiei sesizate în fond;
d) participă la lucrările în plen ale Camerei Deputaților și ale
celor două Camere, după caz, urmărește dezbaterea proiectelor
de legi și a propunerilor legislative, redactează textul proiectului
de lege sau al legii, după caz, în mod riguros și în conformitate
cu textele votate în plen, cu respectarea normelor de tehnică
legislativă și a normelor gramaticale; asigură tehnoredactarea
și colaționarea acestora;
e) redactează textele supuse medierii, participă la lucrările
comisiilor de mediere și asigură asistență de specialitate
acestora, urmărește modul de adoptare a rapoartelor comisiilor
de mediere în plenul Camerei Deputaților; dacă este cazul,
redactează textele rămase în divergență după mediere și
urmărește modul de adoptare a textelor rămase în divergență
în plenul celor două Camere ale Parlamentului; în ambele
situații, întocmește textul final al legii, în conformitate cu textele
adoptate de cele două Camere;
f) elaborează sau poate aviza proiecte de hotărâri ale
Camerei Deputaților, în concordanță cu atribuțiile direcției;
g) întocmește punctele de vedere ale președintelui Camerei
Deputaților cu privire la sesizările de neconstituționalitate,
precum și punctele de vedere ale președintelui Camerei
Deputaților cu privire la excepțiile de neconstituționalitate
adresate Curții Constituționale, asigurând depunerea acestora
la termenele fixate, potrivit deciziilor luate;
h) întocmește punctele de vedere ale Biroului permanent al
Camerei Deputaților cu privire la sesizările de
neconstituționalitate ale Regulamentului Camerei Deputaților,
republicat, cu modificările ulterioare, adresate Curții
Constituționale, asigurând depunerea acestora la termenele
fixate, potrivit deciziilor luate;
i) întocmește, la cererea Biroului permanent al Camerei
Deputaților, puncte de vedere privitoare la interpretarea legii;
j) verifică forma republicabilă primită de la Secretariatul
General al Guvernului României și asigură elaborarea formei
republicabile a legilor pentru care Camera Deputaților a fost
Cameră decizională, în cazul în care legea dispune
republicarea;
k) analizează și face propuneri cu privire la cererile de
rectificare a legilor publicate în Monitorul Oficial al României sau,
după caz, întocmește cereri de rectificare, pe baza
documentelor existente în dosarul legii;
l) colaborează cu Regia Autonomă ăMonitorul Oficial” în
legătură cu publicarea, republicarea și rectificarea legilor în
Monitorul Oficial al României;
m) transmite Direcției pentru tehnologia informației și
comunicațiilor textul legii sau al proiectului de lege, după caz,
fără semnătura președinților Camerelor Parlamentului, în
vederea introducerii acestuia în fișa proiectului de lege,
existentă pe site-ul Camerei Deputaților;

10

MONITORUL OFICIAL AL ROMÂNIEI, PARTEA I, Nr. 450/30.VI.2009

n) transmite Departamentului pentru relația cu Parlamentul
din cadrul Guvernului situația legilor adoptate de Camera
Deputaților, în calitate de Cameră decizională;
o) elaborează și prezintă, pentru fiecare ședință a Biroului
permanent al Camerei Deputaților, Situația privind împlinirea
termenelor constituționale pentru adoptarea proiectelor de legi
și a propunerilor legislative, pentru care Camera Deputaților este
primă Cameră sesizată;
p) întocmește și prezintă președintelui de ședință Situația
proiectelor de legi și a propunerilor legislative asupra cărora
Camera Deputaților s-a pronunțat, însoțită, dacă este cazul, de
note cu explicații;
r) întocmește Situația proiectelor de legi adoptate de Camera
Deputaților pentru Sinteza săptămânală a activității Camerei
Deputaților și Situația proiectelor de legi adoptate pe domenii, cu
un comentariu pentru fiecare, săptămânal, semestrial, anual și
la sfârșitul legislaturii, după caz;
s) execută lucrări de specialitate pentru Comisia de validare
a mandatelor de deputat.
Art. 55. — Direcția pentru organizarea lucrărilor în plen are
în componența sa următoarele compartimente:
a) Serviciul pentru pregătirea lucrărilor în plen;
b) Serviciul pentru proceduri parlamentare, evidențe și
secretariatul plenului;
c) Serviciul pentru stenograme.
Art. 56. — Direcția pentru organizarea lucrărilor în plen are
următoarele atribuții principale:
a) înregistrează proiectele de legi și propunerile legislative
care se supun spre dezbatere și aprobare plenului Camerei
Deputaților sau plenului celor două Camere ale Parlamentului;
urmărește etapele procedurii legislative pentru acestea; ține
evidența realizării acestora până la încheierea procesului
legislativ, respectiv până la publicarea legilor în Monitorul Oficial
al României, și execută lucrările aferente, urmărind respectarea
termenelor stabilite;
b) pregătește pentru Biroul permanent al Camerei Deputaților
și pentru Comitetul liderilor grupurilor parlamentare Nota cu
inițiativele legislative înregistrate la Camera Deputaților și face
propuneri cu privire la sesizarea comisiilor permanente, în fond
și pentru avize, precum și cu privire la termenele de depunere a
amendamentelor și rapoartelor;
c) urmărește respectarea termenelor prevăzute la art. 75
alin. (2) și la art. 115 alin. (5) din Constituția României,
republicată, și a termenelor pentru depunerea rapoartelor de
către comisiile permanente sesizate în fond;
d) întocmește lista inițiativelor legislative și a altor lucrări care
pot fi înscrise pe ordinea de zi a Camerei Deputaților de către
Biroul permanent al Camerei Deputaților și Comitetul liderilor
grupurilor parlamentare;
e) pregătește și supune birourilor permanente ale celor două
Camere lista cu proiectele de legi, proiectele de hotărâri și
rapoartele comune ale comisiilor celor două Camere, pentru a fi
înscrise pe ordinea de zi a ședințelor comune, asigură
multiplicarea și difuzarea ordinii de zi, a programului de lucru și
a celorlalte materiale care se supun dezbaterii sau prezentării în
ședințele comune;
f) asigură redactarea și multiplicarea ordinii de zi și a
programului de lucru pentru ședințele Camerei Deputaților,
aprobate de Comitetul liderilor grupurilor parlamentare, pe care
le distribuie tuturor deputaților;
g) întocmește mapa de lucru pentru președintele de ședință
în plen și pentru secretarii de ședință;
h) asigură difuzarea prin afișaj electronic și, după caz, pe
suport hârtie a inițiativelor legislative, a programului de lucru, a
ordinii de zi, a informării cu inițiativele legislative înregistrate, a

listei cu legile adoptate de Parlament în vederea exercitării
dreptului de sesizare a Curții Constituționale, a moțiunilor simple
și de cenzură, a stenogramelor ședințelor plenului, a sumarului
Monitorului Oficial al României, precum și a altor documente, și
numai pe suport hârtie a rapoartelor comisiilor parlamentare;
i) urmărește introducerea și operarea pe calculator a datelor
și informațiilor necesare lansării procedurii de vot electronic;
lansează procedura de vot electronic și pe cea de prezență prin
mijloace electronice;
j) transmite Senatului, în vederea dezbaterii, inițiativele
legislative asupra cărora Camera Deputaților s-a pronunțat, în
calitate de primă Cameră sesizată;
k) comunică, înainte de promulgare, legile adoptate de
Parlament la autoritățile și instituțiile publice prevăzute de
Constituția României, republicată, și de Regulamentul Camerei
Deputaților, republicat, cu modificările ulterioare, în vederea
exercitării dreptului de sesizare a Curții Constituționale;
l) trimite legile adoptate de Parlament la Administrația
Prezidențială în vederea promulgării de către Președintele
României;
m) asigură stenografierea și verificarea transcrierii
dezbaterilor din ședințele Camerei Deputaților și din ședințele
comune ale celor două Camere;
n) pune la dispoziție, la cererea celor interesați, extrase din
stenogramele întocmite;
o) redactează sumarul ședințelor Camerei Deputaților și al
ședințelor comune ale celor două Camere ale Parlamentului și
îl transmite împreună cu stenogramele pentru publicare în
Monitorul Oficial al României, Partea a II-a;
p) informează Biroul permanent al Camerei Deputaților
asupra proiectelor de legi, propunerilor legislative și altor
documente care fac obiectul ședințelor comune ale celor două
Camere ale Parlamentului;
r) ține evidența interpelărilor, întrebărilor și declarațiilor
politice ale deputaților sau ale grupurilor parlamentare și, după
caz, a răspunsurilor la acestea;
s) primește dosarele privind alegerea deputaților, le pune la
dispoziție Comisiei de validare a mandatelor de deputat și
asigură lucrările de secretariat pentru validarea mandatelor
deputaților;
ș) asigură lucrările de secretariat pentru desfășurarea
ședințelor Camerei Deputaților și ale celor două Camere ale
Parlamentului; asigură condițiile privind votul secret și
constatarea rezultatului acestuia;
t) multiplică proiectele de legi, propunerile legislative,
proiectele de hotărâri, rapoartele comisiilor parlamentare și alte
materiale supuse spre dezbatere Camerei Deputaților, pe care
le distribuie deputaților în condițiile stabilite de Regulamentul
Camerei Deputaților, republicat, cu modificările ulterioare;
ț) ține evidența numerică și nominală a deputaților și a
locurilor de deputat rămase vacante, precum și a schimbărilor
survenite în activitatea deputaților în timpul exercitării
mandatelor; înregistrează prezența deputaților la ședințele în
plen, iar listele de prezență le transmite, în copie,
Departamentului economic; întocmește situațiile privind
absențele nemotivate, pentru a fi prezentate Biroului permanent
al Camerei Deputaților;
u) ține evidența concediilor plătite, aprobate de Biroul
permanent al Camerei Deputaților, și a concediilor fără plată ale
deputaților;
v) întocmește, în condițiile legii și ale Regulamentului
Camerei Deputaților, republicat, cu modificările ulterioare,
situația privind absențele nemotivate ale deputaților de la
ședințele în plen și în comisii, pe care o prezintă secretarului
Camerei Deputaților, desemnat de Biroul permanent al Camerei

MONITORUL OFICIAL AL ROMÂNIEI, PARTEA I, Nr. 450/30.VI.2009
Deputaților, și o transmite liderilor grupurilor parlamentare, sub
semnătura acestuia;
x) asigură, potrivit procedurii stabilite de Regulamentul
Camerei Deputaților, republicat, cu modificările ulterioare,
publicarea pe site-ul Camerei Deputaților a numelor deputaților
cu absențe nemotivate de la ședințele Camerei Deputaților, de
la ședințele comune ale Camerei Deputaților și Senatului și de
la ședințele comisiilor parlamentare;
y) elaborează necesarul de abonamente la publicațiile
legislative pentru grupurile parlamentare, pentru comisiile
permanente și pentru Departamentul legislativ și îl transmite
Direcției pentru relații publice și protocol;
z) elaborează sau poate aviza proiecte de hotărâri ale
Camerei Deputaților, în concordanță cu atribuțiile direcției.
Art. 57. — Serviciul pentru lucrări în comisii are următoarele
atribuții principale:
a) asigură asistența de specialitate pentru Comisia de
validare a mandatelor de deputat;
b) asigură asistența de specialitate necesară constituirii
comisiilor permanente ale Camerei Deputaților și alegerii
birourilor acestora;
c) elaborează sau poate aviza proiecte de hotărâri ale
Camerei Deputaților, în concordanță cu atribuțiile serviciului;
d) înregistrează proiectele de legi, propunerile legislative,
proiectele de hotărâri, amendamentele, avizele și punctele de
vedere ale Guvernului și le distribuie comisiilor permanente
sesizate în fond și celor sesizate pentru aviz;
e) primește rapoartele întocmite de comisiile parlamentare, le
verifică sub aspectul formei și asigură transmiterea acestora
Biroului permanent al Camerei Deputaților în vederea includerii
lor pe proiectul ordinii de zi a Camerei Deputaților;
f) asigură difuzarea rapoartelor, avizelor, sintezelor și
proceselor-verbale întocmite de comisiile permanente pe site-ul
Camerei Deputaților; sintezele ședințelor comisiilor se transmit
și Regiei Autonome ăMonitorul Oficial” în vederea publicării;
g) ține evidența inițiativelor legislative aflate în examinare la
comisiile permanente și prezintă informări periodice Biroului
permanent al Camerei Deputaților și Comitetului liderilor
grupurilor parlamentare;
h) monitorizează și prezintă informări Biroului permanent al
Camerei Deputaților și Comitetului liderilor grupurilor
parlamentare cu privire la inițiativele legislative aflate la comisii,
cu termene depășite de depunere a rapoartelor, care pot fi
incluse pe ordinea de zi a Camerei Deputaților;
i) întocmește bilanțul privind activitatea comisiilor permanente
și a comisiilor de mediere;
j) efectuează analiza activității comisiilor parlamentare cu
privire la gradul de încărcare al acestora, la solicitarea membrilor
Biroului permanent al Camerei Deputaților și a secretarului
general al Camerei Deputaților;
k) centralizează și arhivează listele de prezență a deputaților
la ședințele comisiilor parlamentare și le trimite Direcției
decontări pentru deputați și Direcției pentru organizarea
lucrărilor în plen;
l) pregătește documentația necesară pentru constituirea
comisiilor de mediere și participă la ședințele acestora și la
întocmirea rapoartelor de mediere.
Art. 58. — Secretariatul pentru comisiile permanente are
următoarele atribuții principale:
a) înregistrează la comisie proiectele de legi, propunerile
legislative, proiectele de hotărâri, amendamentele, precum și
orice alte documente primite de la Biroul permanent al Camerei
Deputaților sau de la secretarul general al acesteia;

11

b) asigură documentarea și informarea de specialitate pentru
proiectele de legi sau propunerile legislative înscrise pe ordinea
de zi a comisiei;
c) urmărește obținerea de la celelalte comisii permanente, în
timp util, a avizelor la proiectele de legi sau la propunerile
legislative cu care comisia este sesizată în fond;
d) transmite Direcției procedură legislativă, sinteze și evaluări
proiectele rapoartelor, în vederea verificării lor sub aspectul
respectării normelor de tehnică legislativă;
e) pregătește și întocmește rapoartele și avizele asupra
proiectelor de legi sau propunerilor legislative examinate de
comisie, precum și sintezele și procesele-verbale ale ședințelor
comisiei și le transmite Serviciului pentru lucrări în comisii;
f) transmite Direcției procedură legislativă, sinteze și evaluări,
în format electronic, raportul comisiei, în vederea întocmirii
textului final al legii;
g) asigură asistența de specialitate pentru președintele
comisiei și pentru raportori privind dezbaterea proiectelor de legi
în plenul Camerei Deputaților sau în plenul celor două Camere,
după caz;
h) întocmește tematici, materiale documentare și situații
comparative referitoare la domeniul de activitate al comisiei
respective;
i) asigură lucrările tehnice necesare audierii în comisii a
candidaților a căror numire în funcții și demnități publice se face
cu aprobarea Parlamentului;
j) participă la ședințele comisiilor de mediere și asigură
asistența de specialitate pentru membrii acestora.
Art. 59. — Secretariatul pentru cabinetele președinților
comisiilor permanente are următoarele atribuții principale:
a) asigură asistență de specialitate pentru președintele
comisiei permanente;
b) stabilește relații cu ministerele, cu alte autorități și instituții
publice, cu agenții guvernamentale și neguvernamentale și cu
operatorii economici, din domeniul de activitate al comisiei
permanente;
c) realizează informarea, analiza și programarea activităților
propuse pentru agenda de lucru a președintelui comisiei
permanente;
d) întocmește răspunsurile la petițiile adresate președintelui
comisiei permanente, precum și la cele în legătură cu
corespondența adresată acestuia;
e) menține relațiile cu mass-media;
f) îndeplinește alte atribuții stabilite de președintele comisiei
permanente.
SECȚIUNEA a 3-a
Departamentul secretariatului tehnic

Art. 60. — Departamentul secretariatului tehnic asigură
pregătirea lucrărilor Biroului permanent al Camerei Deputaților,
a lucrărilor birourilor permanente ale celor două Camere și ale
Comitetului liderilor grupurilor parlamentare; urmărește
îndeplinirea de către serviciile Camerei Deputaților a sarcinilor
rezultate din hotărârile Biroului permanent al Camerei
Deputaților, ale birourilor permanente ale celor două Camere,
ale Comitetului liderilor grupurilor parlamentare, precum și din
dispozițiile scrise ale președintelui Camerei Deputaților;
gestionează declarațiile de avere și de interese depuse de
deputați și de funcționarii publici parlamentari, desfășoară
activități pentru protecția informațiilor clasificate din Camera
Deputaților, pentru soluționarea petițiilor adresate acesteia,
precum și pentru gestionarea arhivei.
Art. 61. — Departamentul secretariatului tehnic are în
structura sa următoarele compartimente:

12

MONITORUL OFICIAL AL ROMÂNIEI, PARTEA I, Nr. 450/30.VI.2009

a) Direcția pentru organizarea și evidența lucrărilor Biroului
permanent al Camerei Deputaților;
b) Biroul pentru protecția informațiilor clasificate;
c) Centrul de informare a cetățeanului — Registratura;
d) Arhiva.
Art. 62. — (1) Direcția pentru organizarea și evidența
lucrărilor Biroului permanent al Camerei Deputaților are în
componența sa următoarele compartimente:
a) Serviciul pentru pregătirea lucrărilor Biroului permanent al
Camerei Deputaților și ale Comitetului liderilor grupurilor
parlamentare;
b) Compartimentul evidențe și stenograme.
(2) Direcția pentru organizarea și evidența lucrărilor Biroului
permanent al Camerei Deputaților, prin compartimentele
componente, are următoarele atribuții principale:
a) primește, înregistrează și multiplică materialele pentru
ședințele Biroului permanent al Camerei Deputaților, pentru
ședințele comune ale birourilor permanente ale celor două
Camere și pentru ședințele Comitetului liderilor grupurilor
parlamentare; pregătește mapele de ședință și le difuzează la
cabinetele membrilor Biroului permanent al Camerei Deputaților
și la cabinetele liderilor grupurilor parlamentare;
b) verifică stenogramele ședințelor Biroului permanent al
Camerei Deputaților, cele ale birourilor permanente ale celor
două Camere și ale Comitetului liderilor grupurilor parlamentare;
întocmește sintezele ședințelor Biroului permanent al Camerei
Deputaților; asigură introducerea pe site-ul Camerei Deputaților
a materialelor aprobate, a stenogramelor și sintezelor ședințelor
Biroului permanent al Camerei Deputaților, a materialelor
aprobate și a stenogramelor ședințelor comune ale birourilor
permanente ale celor două Camere, precum și consultarea
acestora de către deputați;
c) comunică deciziile adoptate și urmărește realizarea
măsurilor stabilite de Biroul permanent al Camerei Deputaților,
de birourile permanente ale celor două Camere și de Comitetul
liderilor grupurilor parlamentare;
d) redactează proiecte de hotărâri ale Biroului permanent al
Camerei Deputaților și ale birourilor permanente ale celor două
Camere;
e) prezintă Biroului permanent al Camerei Deputaților
documentele supuse dezbaterii și aprobării acestuia;
f) înregistrează legile promulgate de Președintele României,
moțiunile simple, moțiunile de cenzură, hotărârile adoptate de
Camera Deputaților și de Parlament, hotărârile Biroului
permanent al Camerei Deputaților și ale birourilor permanente
ale celor două Camere, deciziile președintelui Camerei
Deputaților, ordinele emise de secretarul general al Camerei
Deputaților și deciziile emise de secretarii generali adjuncți,
precum și mesajele, declarațiile, rezoluțiile și alte acte politice
adoptate de Camera Deputaților sau de Parlament;
g) comunică unele documente Direcției pentru tehnologia
informației și comunicațiilor, precum și altor compartimente, pe
baza unei note de difuzare aprobate de secretarul general al
Camerei Deputaților;
h) ține evidența rapoartelor prezentate de autoritățile,
organismele și instituțiile a căror activitate se află sub controlul
Parlamentului sau al Camerei Deputaților, potrivit legii, precum
și a rapoartelor întocmite de comisiile speciale și de anchetă;
ține evidența mesajelor adresate Parlamentului de către
Președintele României;
i) ține evidența sigiliilor și ștampilelor; stabilește modelele de
registre, condici de expediție, hârtie de corespondență etc.,
folosite în activitatea Camerei Deputaților;
j) efectuează înregistrarea pe bandă magnetică și
stenografierea dezbaterilor ședințelor Biroului permanent al

Camerei Deputaților, ale ședințelor birourilor permanente ale
celor două Camere și ale ședințelor Comitetului liderilor
grupurilor parlamentare;
k) asigură protocolul pentru ședințele Biroului permanent al
Camerei Deputaților, ale birourilor permanente ale celor două
Camere și ale Comitetului liderilor grupurilor parlamentare,
pentru Cancelaria președintelui Camerei Deputaților, cabinetele
membrilor Biroului permanent al Camerei Deputaților, Cabinetul
secretarului general și cabinetele secretarilor generali adjuncți;
răspunde de gestionarea, păstrarea, conservarea și utilizarea
bunurilor aferente acestei activități.
Art. 63. — Biroul pentru protecția informațiilor clasificate are
următoarele atribuții principale:
a) elaborează normele tehnice privind protecția informațiilor
clasificate, a ghidului de atribuire a claselor și nivelurilor de
secretizare a informațiilor clasificate, a listei cu informațiile
clasificate din Camera Deputaților, urmărind actualizarea
periodică a acestora;
b) inițiază și monitorizează procedurile de autorizare a
accesului la informații clasificate pentru deputații și personalul
din cadrul serviciilor Camerei Deputaților, aprobat de Biroul
permanent al Camerei Deputaților;
c) primește și distribuie corespondența clasificată adresată
personalului autorizat să acceseze informații clasificate;
d) inventariază, arhivează și păstrează documentele
clasificate, conform prevederilor legale;
e) urmărește asigurarea măsurilor de protecție fizică și juridică
a informațiilor clasificate, în colaborare cu departamentele și
direcțiile din cadrul serviciilor Camerei Deputaților;
f) colaborează cu compartimentul similar din cadrul Senatului
României, cu Oficiul Registrului Național al Informațiilor Secrete
de Stat, Serviciul Român de Informații, Serviciul de Informații
Externe, Serviciul de Telecomunicații Speciale și alte structuri
cu atribuții în domeniul informațiilor clasificate;
g) primește și înregistrează declarațiile de avere și de
interese ale deputaților și ale funcționarilor publici parlamentari,
eliberând depunătorului o dovadă de primire;
h) pune la dispoziția deputaților și a funcționarilor publici
parlamentari formularele declarațiilor de avere și de interese și
oferă consultanță pentru completarea corectă a rubricilor din
declarații și pentru depunerea în termen a acestora;
i) evidențiază declarațiile de avere și declarațiile de interese
ale deputaților și ale funcționarilor publici parlamentari în registre
speciale și asigură publicarea și menținerea acestora pe site-ul
Camerei Deputaților, cu sprijinul Direcției pentru tehnologia
informației și comunicațiilor;
j) acordă deputaților și funcționarilor publici parlamentari
consultanță referitor la conținutul și aplicarea prevederilor legale
privind declararea și verificarea averilor, conflictele de interese
și incompatibilitățile;
k) colaborează cu Agenția Națională de Integritate pentru
aplicarea prevederilor legale;
l) aplică prevederile legale privind accesul la propriul dosar și
deconspirarea Securității și colaborează cu Consiliul Național
pentru Studierea Arhivelor Securității.
Art. 64. — Centrul de informare a cetățeanului —
Registratura are următoarele atribuții principale:
a) primește, înregistrează și asigură activitatea de
soluționare a petițiilor adresate Camerei Deputaților, primite
electronic sau prin registratură;
b) întocmește și redactează adresele de îndrumare a
petițiilor, în funcție de obiectul acestora, către comisiile
parlamentare, structurile de specialitate ale Camerei Deputaților
ori către autoritățile și instituțiile publice care au ca atribuții

MONITORUL OFICIAL AL ROMÂNIEI, PARTEA I, Nr. 450/30.VI.2009
rezolvarea problemelor sesizate, precum și comunicările către
petent;
c) întocmește evidența oficială a tuturor aspectelor rezultate
din petiții și audiențe, precum și a răspunsurilor autorităților
abilitate de lege pentru soluționare, materializată în Registrul
unic pentru evidența petițiilor;
d) urmărește modul de soluționare a petițiilor, precum și
respectarea termenului de soluționare;
e) alcătuiește și actualizează baza de date în sistemul
centralizat de urmărire a soluționării petițiilor;
f) întocmește rapoarte periodice cu privire la soluționarea
petițiilor, prezentându-le conducerii Camerei Deputaților;
g) asigură păstrarea documentelor primite, în conformitate
cu prevederile legislației în vigoare;
h) audiază cetățenii care se prezintă la biroul de audiențe;
i) primește și înregistrează corespondența sosită prin curier,
prin poșta specială și civilă de la autorități și instituții publice, de
la persoane juridice și de la persoane fizice;
j) înregistrează și predă, pe bază de condică, corespondența
adresată președintelui Camerei Deputaților, membrilor Biroului
permanent al Camerei Deputaților, comisiilor parlamentare ale
Camerei Deputaților și deputaților, precum și pentru serviciile
Camerei Deputaților;
k) primește de la serviciile Camerei Deputaților
corespondența, pe baza unei condici de predare-primire, pentru
a fi expediată prin poșta specială sau civilă, conform normelor
tehnice privind împachetarea, colectarea, transportul, mânuirea
și distribuirea acestora; asigură predarea telegramelor, coletelor,
notelor telefonice, adresate membrilor Biroului permanent al
Camerei Deputaților, deputaților, secretarului general sau
serviciilor Camerei Deputaților, ținând seama de urgența
acestora; ține evidența adreselor poștale ale autorităților și
instituțiilor publice;
l) efectuează operațiuni de gestiune privind corespondența
civilă.
Art. 65. — Arhiva are următoarele atribuții principale:
a) coordonează și răspunde de activitatea arhivistică din
cadrul Camerei Deputaților în conformitate cu prevederile
legislației arhivistice în vigoare;
b) organizează primirea și arhivarea documentelor de la
structurile Camerei Deputaților pe bază de proces-verbal și
inventare, întocmite conform legislației în vigoare;
c) propune componența Comisiei de selecționare a
documentelor și o convoacă în vederea analizării documentelor
cu termen de păstrare expirat și care pot fi propuse spre
eliminare; întocmește formele prevăzute de lege pentru
confirmarea lucrării de selecționare de către Arhivele Naționale;
d) se ocupă de completarea și ținerea la zi a colecțiilor
ăMonitorul Oficial al României” — părțile I, II, IIc, III și IV,
ăLegislația României”, ăHotărâri ale Guvernului României și alte
acte normative”;
e) inițiază și organizează activitatea de întocmire a
Nomenclatorului arhivistic al Camerei Deputaților și îl
actualizează periodic; asigură legătura cu Arhivele Naționale în
vederea verificării și confirmării nomenclatorului și urmărește
modul de aplicare al acestuia de către structurile Camerei
Deputaților;
f) întocmește inventare pentru documentele fără evidență
aflate în depozit;
g) asigură evidența tuturor documentelor intrate și ieșite din
depozitul de arhivă, pe baza registrelor specifice;
h) cercetează documentele din depozit în vederea eliberării
copiilor și extraselor solicitate de cetățeni, în conformitate cu
legislația arhivistică în vigoare;

13

i) pune la dispoziție pe bază de semnătură și ține evidența
documentelor împrumutate compartimentelor, la restituire
verifică integritatea documentului împrumutat;
j) organizează depozitul de arhivă după criterii prealabil
stabilite, conform prevederilor arhivistice în vigoare; solicită
conducerii Camerei Deputaților dotarea corespunzătoare a
depozitelor, informează conducerea acesteia și propune măsuri
în vederea asigurării condițiilor corespunzătoare de păstrare și
conservare a arhivei;
k) pune la dispoziția delegatului Arhivelor Naționale toate
documentele solicitate cu prilejul efectuării acțiunilor de control
privind situația arhivelor la creatori;
l) pregătește documentele cu valoare istorică și inventarele
acestora, în vederea predării lor la Arhivele Naționale, conform
legislației arhivistice în vigoare.
SECȚIUNEA a 4-a
Departamentul de studii parlamentare și drept comunitar

Art. 66. — Departamentul de studii parlamentare și drept
comunitar are următoarele atribuții principale:
a) elaborează materiale de documentare necesare realizării
funcțiilor, obiectivelor, programelor și acțiunilor Camerei
Deputaților, inclusiv cele legate de participarea la procesul de
adoptare a deciziilor la nivelul Uniunii Europene;
b) urmărește evoluțiile politice, strategice, operaționale din
sfera sa de activitate, informează structurile de autoritate
relevante din Camera Deputaților și propune măsuri pentru
realizarea obiectivelor acesteia;
c) elaborează studii și cercetări destinate activităților
parlamentare, interne, la nivel european și internațional;
d) asigură documentarea structurilor parlamentare și
consultanță de specialitate pentru cei în drept;
e) colaborează cu structuri similare, la nivel național și
internațional, realizând un schimb de informații și bune practici
destinat sporirii expertizei proprii și a calității studiilor elaborate.
Art. 67. — Departamentul de studii parlamentare și drept
comunitar are în componența sa următoarele direcții:
a) Direcția studii și documentare legislativă;
b) Direcția de drept comunitar.
SECȚIUNEA a 5-a
Direcția studii și documentare legislativă

Art. 68. — (1) Direcția studii și documentare legislativă
efectuează studii parlamentare, asigură documentarea
legislativă a structurilor Camerei Deputaților și funcționarea
Bibliotecii parlamentare.
(2) Direcția studii și documentare legislativă are în
componența sa următoarele compartimente:
a) Serviciul studii, cercetări și analize parlamentare;
b) Serviciul documentare și informare legislativă;
c) Biblioteca (serviciu).
Art. 69. — Direcția studii și documentare legislativă, prin
compartimentele componente, are următoarele atribuții
principale:
a) efectuează studii de drept comparat și întocmește dosare
documentare legislative, la cererea membrilor Biroului
permanent al Camerei Deputaților, a liderilor grupurilor
parlamentare și a președinților comisiilor parlamentare;
b) urmărește agenda de lucru a Camerei Deputaților și
elaborează din proprie inițiativă studii documentare, buletine
informative, alte materiale de analiză și sinteză necesare
activității parlamentare;
c) alcătuiește materiale documentare privind probleme de
interes internațional;

14

MONITORUL OFICIAL AL ROMÂNIEI, PARTEA I, Nr. 450/30.VI.2009

d) distribuie structurilor interesate studiile și materialele
documentare elaborate;
e) realizează, la cerere, materiale documentare pentru
delegațiile parlamentare române care efectuează vizite oficiale
în străinătate;
f) acordă, la cerere, consultații pe probleme parlamentare;
g) efectuează documentarea necesară și realizează
schimburi de informații legislative pentru menținerea și
dezvoltarea cooperării interparlamentare cu Centrul European
pentru Cercetare și Documentare Parlamentară (ECPRD), cu
organisme de cercetare și documentare din țară și din
străinătate, cu biblioteci și alte instituții de profil;
h) formulează, la cerere, prin intermediul ECPRD, solicitări
de informații legislative, adresate compartimentelor similare din
cadrul parlamentelor statelor afiliate acestei rețele de informare
interparlamentară;
i) solicită compartimentelor de specialitate din instituțiile
publice competente, ori de câte ori este necesar, informații
specifice, în vederea elaborării studiilor și materialelor
documentare legislative;
j) asigură preluarea și utilizarea informațiilor provenite din
surse electronice;
k) administrează și gestionează propria bază de date;
asigură publicarea pe intranet-ul Camerei Deputaților a
principalelor studii elaborate, precum și a materialelor
documentare care prezintă un interes deosebit, în vederea
difuzării eficiente a acestora;
l) asigură desfășurarea în bune condiții a activității Bibliotecii
parlamentare; propune efectuarea achizițiilor de carte și de alte
mijloace de documentare; gestionează fondul de carte și de
informații parlamentare; disponibilizează on-line catalogul
bibliografic; colaborează cu structuri similare din cadrul
Parlamentului European (Biblioteca și Biroul publicațiilor
oficiale), utilizând și dezvoltând tezaurul Eurovoc, și cu biblioteci
naționale și universitare, în vederea realizării împrumutului
interbibliotecar;
m) colaborează permanent cu structurile și serviciile Camerei
Deputaților, în vederea identificării cerințelor și priorităților de
documentare legislativă.
SECȚIUNEA a 6-a
Direcția de drept comunitar

Art. 70. — (1) Direcția de drept comunitar asigură expertiza
necesară pentru participarea Parlamentului României la
procesul de adoptare a deciziilor Uniunii Europene, pentru
funcționarea sistemului de control parlamentar în domeniul
afacerilor europene și pentru transpunerea normelor europene,
analizează politicile europene și gestionează baze de date
europene. Pe plan extern, colaborează cu structuri similare din
instituțiile europene și din parlamentele naționale ale statelor
membre ale Uniunii Europene, pentru realizarea obiectului său
de activitate.
(2) Direcția de drept comunitar are în structura sa
următoarele compartimente:
a) Serviciul politici ale Uniunii Europene;
b) Serviciul de drept comunitar și jurisprudență comunitară;
c) Biroul pentru gestionarea bazelor de date europene și
traduceri.
Art. 71. — Serviciul politici ale Uniunii Europene are
următoarele atribuții principale:
a) elaborează materiale de informare privind concluziile
reuniunilor Consiliului European, documente de strategie și de
programare ale Uniunii Europene, inclusiv Strategia politică
anuală a Comisiei Europene și Programul legislativ anual al

Comisiei Europene, și identifică tendințele politice care se
manifestă la nivelul Uniunii Europene;
b) realizează materiale documentare, de sinteză și analiză
privind politicile europene, din proprie inițiativă sau la cererea
membrilor Biroului permanent al Camerei Deputaților, a liderilor
grupurilor parlamentare și a președinților comisiilor parlamentare;
c) realizează materiale documentare, de sinteză și analiză
privind propunerile și inițiativele legislative sau nelegislative ale
instituțiilor europene sau ale statelor membre ale Uniunii
Europene, inclusiv cele care privesc revizuirea tratatelor Uniunii
Europene;
d) întocmește fișe de informare, la cererea Comisiei pentru
afaceri europene a Parlamentului României, pentru
documentele europene pentru care s-a declanșat procedura de
examinare parlamentară (scrutiny) sau procedura rezervei
parlamentare;
e) urmărește evoluția negocierilor privind propunerile de acte
europene aflate în procedură de examinare parlamentară
(scrutiny), incluzând amendamentele propuse de Consiliul
Uniunii Europene, de Parlamentul European și de comisiile
Parlamentului European, și informează Comisia pentru afaceri
europene a Parlamentului României;
f) înaintează Comisiei pentru afaceri europene a
Parlamentului României propuneri privind documentele din
Programul legislativ anual al Comisiei Europene ce ar trebui să
fie supuse examinării parlamentare (scrutiny);
g) realizează, la cererea membrilor Biroului permanent al
Camerei Deputaților, a liderilor grupurilor parlamentare și a
președinților comisiilor parlamentare, fișe de impact privind
aplicarea normelor europene a căror transpunere în legislația
națională este obligatorie;
h) întocmește fișe de informare pentru directivele în curs de
transpunere în legislația națională, la cererea comisiilor de
specialitate din Camera Deputaților și a Comisiei pentru afaceri
europene a Parlamentului României sau din proprie inițiativă;
i) stabilește un contact permanent cu structurile
guvernamentale relevante, în vederea informării asupra tuturor
aspectelor specifice Uniunii Europene;
j) ține legătura cu reprezentanța permanentă a Camerei
Deputaților pe lângă Parlamentul European și cu reprezentanța
României pe lângă Uniunea Europeană, în vederea obținerii de
informații relevante pentru documentele europene aflate în
procedura de examinare parlamentară (scrutiny);
k) ține legătura cu serviciile Consiliului Uniunii Europene, ale
Comisiei Europene și ale Parlamentului European, precum și cu
secretariatele comisiilor din Parlamentul European, în vederea
obținerii de informații privind proiectele de legi aflate în
procedura de adoptare, precum și privind evenimentele
organizate cu participarea comună a membrilor Parlamentului
European și a membrilor parlamentelor naționale din statele
membre ale Uniunii Europene;
l) înaintează Comisiei pentru afaceri europene a
Parlamentului României propuneri privind participarea Camerei
Deputaților la dialogul cu Comisia Europeană privind proiecte
de propuneri ale Comisiei Europene și întocmește fișe de
sinteză pentru documentarea punctului de vedere al părții
române, potrivit domeniului său de competență;
m) redactează proiecte de declarații, rezoluții, hotărâri ale
Camerei Deputaților în sfera sa de competență; avizează și
propune amendamente pentru acte de cooperare parlamentară
cu parlamente naționale din statele membre ale Uniunii
Europene sau cu instituții ale Uniunii Europene;
n) redactează și comunică documente de informare privind
implicarea Camerei Deputaților la procesul de adoptare a

MONITORUL OFICIAL AL ROMÂNIEI, PARTEA I, Nr. 450/30.VI.2009
deciziilor la nivelul Uniunii Europene, precum și răspunsul la
chestionare lansate la nivel național și european;
o) în coordonare cu Secretariatul Comisiei pentru afaceri
europene a Parlamentului României și cu compartimentele de
specialitate ale Senatului României documentează lucrările de
evaluare a eventualelor încălcări ale principiilor subsidiarității și
proporționalității și comunică Ministerului Afacerilor Externe,
Departamentului pentru Afaceri Europene, parlamentelor
statelor membre și instituțiilor Uniunii Europene hotărârile în
acest sens ale Parlamentului României;
p) întocmește fișe de informare, potrivit domeniului său de
competență, pentru delegațiile parlamentare participante la
evenimente cu tematică europeană, cum sunt reuniunile
parlamentare comune, reuniunile comune ale comisiilor de
specialitate, COSAC și alte forumuri cu participare
parlamentară, pentru subiectele aflate pe agenda evenimentului
respectiv, pe care le pune la dispoziția structurilor interesate din
cadrul Camerei Deputaților, inclusiv Direcției generale pentru
afaceri externe;
r) asigură informarea membrilor Camerei Deputaților care
participă la dezbaterile privind revizuirea tratatelor Uniunii
Europene și viitorul construcției europene;
s) propune organizarea de dezbateri publice cu participare
națională și internațională, pe teme europene, și participă la
realizarea acestora;
ș) redactează periodic un buletin informativ de sinteză a
politicilor europene și a evoluțiilor din cadrul Uniunii Europene;
t) colaborează, prin intermediul corespondentului Camerei
Deputaților cu Centrul European pentru Cercetare și
Documentare Parlamentară (ECPRD);
ț) colaborează cu Departamentul legislativ al Camerei
Deputaților, cu structuri similare ale Consiliului Legislativ, în
problemele specifice legate de documentele legislative
europene;
u) colaborează cu personalul desemnat de secretariatele
grupurilor parlamentare și de către comisiile permanente pentru
probleme europene, cu Direcția generală pentru afaceri externe,
precum și cu personalul din celelalte servicii din cadrul Camerei
Deputaților, pentru realizarea sarcinilor comune, și oferă
acestora informații privind desfășurarea activităților Uniunii
Europene.
Art. 72. — Serviciul de drept comunitar și jurisprudență
comunitară are următoarele atribuții principale:
a) contribuie cu expertiza necesară la interpretarea unor
prevederi ale dreptului comunitar, la avizarea proiectelor de legi
din punctul de vedere al armonizării cu legislația europeană și
asigură consultanță de specialitate pentru elaborarea proiectelor
de propuneri legislative, de acte ale Camerei Deputaților,
regulamente și altele asemenea, cu impact comunitar, litigii, la
cererea membrilor Biroului permanent al Camerei Deputaților, a
liderilor grupurilor parlamentare, a președinților comisiilor
parlamentare și a serviciilor Camerei Deputaților;
b) realizează la cererea membrilor Biroului permanent al
Camerei Deputaților, a liderilor grupurilor parlamentare și a
președinților comisiilor parlamentare analize de impact asupra
sistemului juridic național, ca urmare a aplicării normelor
europene a căror transpunere în legislația națională este
obligatorie, cu consultarea Departamentului legislativ al Camerei
Deputaților și a Consiliului Legislativ;
c) urmărește principalele hotărâri ale Curții de Justiție a
Comunităților Europene privind interpretarea legislației
comunitare și informează parlamentarii despre acestea din
proprie inițiativă sau la cerere;
d) întocmește fișe de informare privind jurisprudența
comunitară din proprie inițiativă sau la cererea membrilor

15

Biroului permanent al Camerei Deputaților, a liderilor grupurilor
parlamentare și a președinților comisiilor parlamentare;
e) realizează din proprie inițiativă sau la cererea membrilor
Biroului permanent al Camerei Deputaților, a liderilor grupurilor
parlamentare și a președinților comisiilor parlamentare, studii de
impact al hotărârilor Curții de Justiție a Comunităților Europene
asupra normelor interne și asupra drepturilor și obligațiilor
persoanelor juridice și fizice din România;
f) urmărește inițierea și evoluția principalelor proceduri de
încălcare a legislației comunitare și informează parlamentarii
despre acestea din proprie inițiativă sau la cererea membrilor
Biroului permanent al Camerei Deputaților, a liderilor grupurilor
parlamentare și a președinților comisiilor parlamentare;
g) urmărește inițierea și evoluția procedurilor de încălcare de
către România a legislației comunitare, informează Biroul
permanent al Camerei Deputaților și propune măsuri de
conformare;
h) colaborează cu structurile similare din instituțiile europene,
din parlamentele statelor membre ale Uniunii Europene, cu
institute de studii și cercetare în domeniu, pentru stabilirea sau
revizuirea definițiilor unor concepte din dreptul comunitar sau
interpretării unor prevederi din dreptul comunitar;
i) întocmește periodic un buletin de jurisprudență comunitară;
j) urmărește și informează parlamentarii despre modul în
care se aplică hotărârile pronunțate de instanțele Uniunii
Europene împotriva României;
k) colaborează cu Departamentul legislativ al Camerei
Deputaților, cu structuri similare din cadrul Consiliului Legislativ
și din cadrul Guvernului României și al ministerelor;
l) evaluează din punct de vedere juridic conformarea cu
principiile subsidiarității și proporționalității;
m) conlucrează cu Centrul European pentru Cercetare și
Documentare Parlamentară (ECPRD), prin intermediul
corespondentului ECPRD din Camera Deputaților, precum și cu
alte instituții de acest profil din țară și din state membre ale
Uniunii Europene, în domeniul său de competență.
Art. 73. — Biroul pentru gestionarea bazelor de date
europene și traduceri are următoarele atribuții principale:
a) gestionează baza de date I.P.E.X., în limitele impuse de
administratorii acesteia;
b) contribuie la crearea și ulterior gestionează baza de date
pentru Uniunea Europeană a Camerei Deputaților;
c) colaborează cu celelalte servicii ale Camerei Deputaților și
cu structurile similare din cadrul parlamentelor naționale ale
țărilor membre ale Uniunii Europene, pentru realizarea
atribuțiilor de gestionare a bazelor de date;
d) transmite Direcției generale pentru afaceri externe
propuneri privind Programul anual de relații externe în ceea ce
privește relația cu instituțiile europene, potrivit domeniului de
competență;
e) asigură traducerea și retroversiunea în limbile engleză și
franceză a documentelor de competența departamentului,
precum și servicii ocazionale de interpretare.
CAPITOLUL IV
Activitatea privind relațiile cu autoritățile publice,
organizațiile interne și internaționale
SECȚIUNEA 1
Compartimentele cu atribuții în domeniul relațiilor
cu autoritățile publice, organizațiile interne și internaționale

Art. 74. — Compartimentele care exercită atribuțiile pentru
realizarea activității privind relațiile cu autoritățile publice,
organizațiile interne și internaționale sunt:
a) Direcția generală pentru afaceri externe;

16

MONITORUL OFICIAL AL ROMÂNIEI, PARTEA I, Nr. 450/30.VI.2009

b) Direcția pentru relații publice și protocol.
SECȚIUNEA a 2-a
Direcția generală pentru afaceri externe

Art. 75. — (1) Direcția generală pentru afaceri externe
asigură realizarea lucrărilor specifice pentru îndeplinirea
activității de relații externe ale Camerei Deputaților și ale
serviciilor Camerei Deputaților prevăzute în Programul anual de
relații externe ale Parlamentului României sau care se
efectuează în afara acestui program. În acest scop, colaborează
cu Direcția relații parlamentare externe a Senatului, Cancelaria
Președintelui României, Secretariatul General al Guvernului,
precum și cu compartimentele similare din cadrul Ministerului
Afacerilor Externe și din alte instituții centrale implicate în
activitățile de relații externe ale Camerei Deputaților.
(2) Direcția generală pentru afaceri externe întocmește
proiectul Programului anual de relații externe al Parlamentului
României și nota de fundamentare care îl însoțește, împreună
cu compartimentul similar de la Senat, și îl supune aprobării
birourilor permanente ale celor două Camere; defalcă acțiunile
externe ale Camerei Deputaților din acest program și îl
comunică Departamentului economic.
(3) Organizarea acțiunilor de relații externe și efectuarea
cheltuielilor ocazionate de acele acțiuni se fac potrivit
reglementărilor speciale aprobate de birourile permanente ale
celor două Camere ale Parlamentului României.
(4) Direcția generală pentru afaceri externe are în
componența sa următoarele compartimente:
a) Direcția pentru cooperare parlamentară internațională
multilaterală:
— Serviciul de relații cu organizații parlamentare europene și
euroatlantice;
— Compartimentul pentru documentare, analiză și sinteze;
b) Direcția pentru cooperare parlamentară internațională
bilaterală.
Art. 76. — Direcția pentru cooperare parlamentară
internațională multilaterală asigură realizarea obiectivelor de
politică externă ale Camerei Deputaților, prin mijloace și
instrumente specifice diplomației parlamentare, în relația cu
adunările și organizațiile parlamentare internaționale și instituțiile
Uniunii Europene și, în îndeplinirea acestui obiectiv, are
următoarele atribuții principale:
a) planifică, coordonează și răspunde de buna desfășurare
a activităților de relații externe cu adunările și organismele
parlamentare internaționale, precum și cu organizațiile și
structurile interparlamentare ale Uniunii Europene cuprinse în
programul de relații externe aprobat sau care se efectuează în
afara acestui program;
b) urmărește evoluția relațiilor cu adunările și organismele
parlamentare internaționale la care participă delegații
parlamentare române, asigură condițiile pentru întreținerea
contactelor și derularea cooperării cu acestea;
c) asigură condițiile pentru derularea cooperării Camerei
Deputaților cu instituțiile Uniunii Europene în domeniul relațiilor
externe;
d) face propuneri privind realizarea acțiunilor de relații
externe multilaterale — oportunitatea, perioada de desfășurare,
programul activităților, participanții — în România sau în
străinătate, pe baza consultării comisiilor de specialitate și a
celorlalte structuri parlamentare ale Camerei Deputaților,
respectiv a structurilor interesate din cadrul serviciilor Camerei
Deputaților;
e) propune transmiterea unor mesaje sau felicitări cu prilejul
unor evenimente externe ori interne;

f) asigură derularea relațiilor cu structurile specializate ale
adunărilor și organismelor parlamentare internaționale, cu
instituțiile europene, pentru inițierea, perfectarea și derularea
acțiunilor de diplomație parlamentară, potrivit competențelor;
g) întocmește materialele documentare necesare delegațiilor
parlamentare care participă la acțiuni ale adunărilor și
organismelor parlamentare internaționale sau în cazul vizitelor
la Camera Deputaților ale unor delegații ale adunărilor și
organismelor parlamentare internaționale și pregătește, de
asemenea, în colaborare cu Ministerul Afacerilor Externe și alte
structuri specializate ale Guvernului, documentele de poziție
necesare delegațiilor parlamentare permanente sau
parlamentarilor care participă la acțiuni ale adunărilor și
organismelor parlamentare internaționale; materialele
documentare și documentele de poziție vor fi elaborate cu
consultarea structurilor parlamentare competente, precum și cu
serviciile de specialitate din cadrul Camerei Deputaților;
h) asigură secretariatul delegațiilor Camerei Deputaților la
adunările și organismele parlamentare internaționale,
gestionează corespondența și asigură fluxul informațional între
Camera Deputaților, delegațiile parlamentelor naționale la
adunările și organismele parlamentare internaționale și
instituțiile Uniunii Europene, potrivit domeniului de competență;
i) elaborează documentele — proiecte de declarații, de
rezoluții sau de amendamente, reflectând poziția și interesele
României în relațiile cu organizațiile internaționale — necesare
delegațiilor parlamentare participante la acțiunile organismelor
parlamentare internaționale — sesiuni plenare, reuniuni ale
comisiilor etc.;
j) elaborează materiale de sinteză pentru delegațiile
parlamentare participante la diverse manifestări internaționale —
conferințe, simpozioane, sesiuni, mese rotunde, colocvii;
k) întocmește documentele necesare pentru deplasarea în
străinătate a delegațiilor oficiale ale Camerei Deputaților și ale
serviciilor Camerei Deputaților, precum și pentru deplasarea
oficială în străinătate a deputaților și a salariaților, potrivit
reglementărilor legale, pentru acțiunile de relații externe care
intră în atribuțiile sale;
l) gestionează derularea activităților în cadrul acordurilor de
colaborare încheiate între Camera Deputaților și organizațiile
parlamentare internaționale;
m) gestionează activitatea privind participarea la Asociația
Secretarilor Generali de Parlamente din cadrul Uniunii
Interparlamentare (UIP), la Asociația Secretarilor Generali de
Parlamente Francofone, precum și la celelalte forme de
colaborare multilaterală a secretarilor generali din parlamentele
naționale;
n) în realizarea activității de relații externe de care răspunde
asigură contactele de lucru și colaborarea cu Administrația
Prezidențială, Ministerul Afacerilor Externe, cu autoritățile
publice centrale și locale, cu misiunile diplomatice ale României
în străinătate, cu misiunile diplomatice și reprezentanțele străine
la București, precum și cu comisiile de specialitate ale Camerei
Deputaților și cu departamentul similar de la Senat;
o) păstrează o relație permanentă cu Comisia pentru politică
externă a Camerei Deputaților și cu Comisia pentru afaceri
europene a Parlamentului României, pentru a se asigura
coordonarea și armonizarea pozițiilor și reprezentarea
corespunzătoare a interesului național în acțiunile de diplomație
parlamentară multilaterală;
p) asigură asistență de specialitate în ceea ce privește
diplomația parlamentară, potrivit domeniului de competență,
pentru toate comisiile permanente ale Camerei Deputaților și
pentru Comisia pentru afaceri europene a Parlamentului
României;

MONITORUL OFICIAL AL ROMÂNIEI, PARTEA I, Nr. 450/30.VI.2009
r) întocmește documentele necesare pentru deplasarea în
străinătate a reprezentanților Camerei Deputaților și ai serviciilor
Camerei Deputaților, potrivit reglementărilor legale, pentru
acțiunile de relații externe care intră în atribuțiile sale.
Art. 77. — Direcția pentru cooperare parlamentară
internațională bilaterală gestionează susținerea și apărarea, prin
mijloacele și instrumentele specifice diplomației parlamentare, a
intereselor generale ale țării în raporturile sale cu parlamentele
naționale și, în îndeplinirea acestui obiectiv, are următoarele
atribuții principale:
a) efectuează planificarea, execută coordonarea și răspunde
de buna desfășurare a activităților de relații externe cu
parlamentele naționale, potrivit programului de relații externe
aprobat sau care se efectuează în afara acestui program;
b) urmărește evoluțiile politice din celelalte țări, în vederea
promovării relațiilor parlamentare internaționale bilaterale;
c) întreține raporturi de lucru cu structurile specializate ale
parlamentelor naționale pentru inițierea, perfectarea și derularea
acțiunilor de relații externe care intră în atribuțiile sale;
d) face propuneri privind realizarea acțiunilor de relații
externe bilaterale — oportunitatea, perioada de desfășurare,
programul activităților, participanții — în România sau în
străinătate, pe baza consultării comisiilor de specialitate și a
celorlalte structuri parlamentare ale Camerei Deputaților,
respectiv a structurilor interesate din cadrul serviciilor Camerei
Deputaților;
e) asigură documentarea solicitată de membrii Biroului
permanent al Camerei Deputaților sau, după caz, de președinții
comisiilor de specialitate pentru efectuarea primirilor înalților
demnitari din alte state și participă, după caz, la întâlnirile
organizate cu această ocazie;
f) sprijină activitatea grupurilor parlamentare de prietenie;
g) gestionează derularea activităților în cadrul acordurilor de
colaborare încheiate între Camera Deputaților și parlamentele
naționale;
h) gestionează, coordonează și organizează activitățile de
relații externe bilaterale la nivelul serviciilor Camerei Deputaților;
i) întocmește materialele documentare necesare delegațiilor
parlamentare române care efectuează vizite în străinătate,
respectiv primirii delegațiilor străine care vizitează Camera
Deputaților și pregătește, de asemenea, în colaborare cu
Ministerul Afacerilor Externe și cu alte instituții specializate ale
statului, documentele de poziție necesare reprezentanților
Camerei Deputaților care participă la aceste acțiuni;
j) asigură secretariatul delegațiilor parlamentare ale Camerei
Deputaților cu ocazia vizitelor și activităților de relații externe
bilaterale organizate în străinătate, precum și însoțirea
delegațiilor parlamentare străine în România;
k) propune transmiterea unor mesaje sau felicitări cu prilejul
unor evenimente externe ori interne, potrivit domeniului de
competență;
l) coordonează și răspunde de buna organizare în România
a acțiunilor de relații parlamentare bilaterale cu participare
externă;
m) în realizarea activității de relații externe de care răspunde,
asigură contactele de lucru și colaborarea cu Administrația
Prezidențială, Ministerul Afacerilor Externe, cu autoritățile
publice centrale și locale, cu misiunile diplomatice ale României
în străinătate, cu misiunile diplomatice și reprezentanțele străine
la București, precum și cu comisiile de specialitate ale Camerei
Deputaților și cu departamentul similar de la Senat;
n) întocmește documentele necesare pentru deplasarea în
străinătate a reprezentanților Camerei Deputaților și ai serviciilor
Camerei Deputaților, potrivit reglementărilor legale, pentru
acțiunile de relații externe care intră în atribuțiile sale.

17

SECȚIUNEA a 3-a
Direcția pentru relații publice și protocol

Art. 78. — (1) Direcția pentru relații publice și protocol asigură
relația Camerei Deputaților cu mass-media și cu organizațiile
societății civile, acționând pentru promovarea unei imagini
corecte a activității parlamentare, transmite prin mijloace
specifice de comunicare obiectivele și mesajele forului legislativ
asupra cărora acesta dorește să comunice, organizează
activități educative pentru tineri, furnizează informații de interes
public în conformitate cu prevederile Legii nr. 544/2001 privind
liberul acces la informațiile de interes public, cu modificările și
completările ulterioare, asigură activitățile de protocol și
ceremonial.
(2) Direcția pentru relații publice și protocol are în structura
sa următoarele compartimente:
a) Serviciul pentru evaluarea imaginii;
b) Serviciul protocol;
c) Serviciul multimedia;
d) Serviciul pentru informare publică și relația cu societatea
civilă;
e) Centrul educațional și publicații.
Art. 79. — Serviciul pentru evaluarea imaginii are
următoarele atribuții:
a) monitorizează presa scrisă și audiovideo în vederea
elaborării de analize de tip sociologic referitoare la modul în care
mass-media reflectă imaginea Camerei Deputaților și a
structurilor acesteia;
b) elaborează buletine care sintetizează informațiile difuzate
de presa audiovideo referitoare la Camera Deputaților și
structurile acesteia;
c) pregătește și furnizează membrilor Biroului permanent al
Camerei Deputaților, liderilor de grup parlamentar, președinților
de comisii și secretarului general baza documentară de
susținere a comunicării interne și externe;
d) realizează evaluări punctuale de imagine, sinteze și
dosare tematice de presă la solicitarea membrilor Biroului
permanent al Camerei Deputaților, a grupurilor parlamentare, a
comisiilor parlamentare sau a secretarului general;
e) colaborează cu instituții, organizații specializate și structuri
ale serviciilor Camerei Deputaților la acțiuni de evaluare și/sau
promovare a imaginii Camerei Deputaților;
f) contribuie la gestionarea și actualizarea site-ului Camerei
Deputaților, alături de celelalte compartimente ale serviciilor
Camerei Deputaților cu atribuții în domeniu;
g) face propuneri privind promovarea imaginii Camerei
Deputaților prin intermediul site-ului Camerei Deputaților, alături
de celelalte compartimente din cadrul serviciilor Camerei
Deputaților cu atribuții în domeniu;
h) colaborează cu celelalte structuri ale serviciilor Camerei
Deputaților în vederea elaborării unor strategii de comunicare
internă.
Art. 80. — Serviciul protocol are următoarele atribuții
principale:
a) aplică și respectă normele specifice de protocol și
ceremonial, pe baza reglementărilor naționale și practicii
internaționale, la acțiunile organizate de Camera Deputaților;
b) colaborează cu structurile de protocol ale Administrației
Prezidențiale, Guvernului României, Senatului, Ministerului
Afacerilor Externe, precum și ale altor instituții centrale, în
vederea aplicării unitare a normelor de protocol și ceremonial;
c) colaborează cu autoritățile civile și militare în rezolvarea
detaliilor legate de organizarea activităților oficiale în vederea
schimbului de informații necesar aprecierii oportunității și
asigurării protecției demnitarilor străini, stabilirii traseului etc.;

18

MONITORUL OFICIAL AL ROMÂNIEI, PARTEA I, Nr. 450/30.VI.2009

d) organizează, din punct de vedere protocolar, ședințele
solemne și festive ale Camerei Deputaților; colaborează cu
structurile similare din Senat pentru pregătirea ședințelor
comune solemne și festive ale celor două Camere ale
Parlamentului;
e) colaborează cu Direcția generală pentru afaceri externe
pentru organizarea primirilor la conducerea Camerei Deputaților,
conform standardelor de protocol;
f) colaborează cu structurile Direcției generale pentru afaceri
externe, pe linie de protocol, în vederea realizării în bune condiții
a activităților de diplomație parlamentară aprobate de Biroul
permanent al Camerei Deputaților sau de președintele Camerei
Deputaților;
g) colaborează cu structurile Direcției generale pentru afaceri
externe în organizarea ceremoniilor de semnare a unor acorduri,
convenții, protocoale de către conducerea Camerei Deputaților
sau a serviciilor Camerei Deputaților;
h) colaborează cu Cancelaria președintelui Camerei
Deputaților, cabinetele membrilor Biroului permanent al Camerei
Deputaților, Cabinetul secretarului general, structurile Direcției
generale pentru afaceri externe, cu toate serviciile din Camera
Deputaților care au competențe în domeniu, pentru soluționarea
unor probleme specifice de protocol;
i) colaborează cu Direcția generală pentru afaceri externe la
organizarea primirilor de către președintele Camerei Deputaților
și membrii Biroului permanent al Camerei Deputaților a
reprezentanților Corpului Diplomatic, a delegațiilor oficiale,
precum și a altor personalități ale vieții publice interne și
internaționale;
j) realizează demersurile necesare în vederea eliberării
pașapoartelor diplomatice sau de serviciu și obținerii vizelor
necesare pentru membrii delegațiilor parlamentare, deputații și
personalul din serviciile Camerei Deputaților, care călătoresc în
misiuni oficiale în afara țării; organizează protocolul plecărilor și
sosirilor pentru președintele Camerei Deputaților, membrii
Biroului permanent al Camerei Deputaților, secretarul general,
delegațiile oficiale care vizitează România la invitația Camerei
Deputaților;
k) colaborează cu instituțiile abilitate, în vederea organizării
ceremonialului unor acțiuni la care participă membri ai Biroului
permanent al Camerei Deputaților;
l) participă la întruniri/misiuni pregătitoare împreună cu
reprezentanți ai altor compartimente interne și externe, în
vederea planificării, organizării și coordonării activităților cu
caracter protocolar;
m) menține legătura pe probleme de protocol cu
reprezentanți ai misiunilor României în străinătate, misiunilor
diplomatice și organizațiilor internaționale din București, pentru
organizarea evenimentelor care antrenează activitatea
Serviciului protocol;
n) elaborează, la solicitarea conducerii Camerei Deputaților,
a secretarului general și a Direcției generale pentru afaceri
externe, materialele documentare privind regulile, cutumele și
uzanțele protocolare din diferite state;
o) elaborează documentația necesară, inclusiv devizul
estimativ de cheltuieli pentru acțiunile de diplomație
parlamentară ce se desfășoară de către Camera Deputaților, la
solicitarea și pe baza proiectului de program pus la dispoziție
de structurile Direcției generale pentru afaceri externe, precum
și pentru alte acțiuni cu caracter protocolar;
p) elaborează propuneri privind cadourile simbolice care se
oferă cu prilejul acțiunilor de diplomație parlamentară în
conformitate cu reglementările în vigoare, la solicitarea
Cancelariei președintelui Camerei Deputaților, cabinetelor

membrilor Biroului permanent al Camerei Deputaților și a
secretarului general;
r) face propuneri pentru achiziționarea unor cadouri
reprezentative și gestionează fondul de obiecte de protocol;
s) propune transmiterea unor mesaje sau felicitări cu prilejul
unor evenimente externe ori interne;
ș) menține și actualizează lista cu coordonatele membrilor
Parlamentului, membrilor Guvernului, Corpului Diplomatic,
reprezentanților organizațiilor internaționale în România și ale
altor personalități;
t) elaborează proiectele unor tipărituri cu caracter protocolar:
invitații, felicitări, programe, meniuri, mape, bannere,
consumabile personalizate, precum și altele asemenea.
Art. 81. — Serviciul multimedia are următoarele atribuții
principale:
a) asigură buna desfășurare a conferințelor de presă ale
membrilor Biroului permanent al Camerei Deputaților, ale
grupurilor parlamentare, ale comisiilor parlamentare și ale
deputaților;
b) acordă, la cerere, asistență de specialitate pentru
redactarea și transmiterea comunicatelor de presă, după
susținerea unei conferințe de presă de către deputați;
c) asigură acreditarea și invitarea reprezentanților massmedia la activitățile Camerei Deputaților, conform
reglementărilor în vigoare. Mediatizează toate acțiunile
organizate de Camera Deputaților sau în parteneriat cu aceasta;
d) comunică reprezentanților mass-media acreditați, prin
mijloacele tehnice pe care le are la dispoziție, programul
Camerei Deputaților (ședințe în plen, activitatea comisiilor
parlamentare, conferințe de presă);
e) furnizează, la cererea ziariștilor acreditați, declarațiile
politice ale deputaților, prezentate în ședințele de plen;
f) redactează și transmite comunicate de presă care se
referă la activitățile Camerei Deputaților;
g) monitorizează presa scrisă cotidiană națională și
realizează, pe baza abonamentelor de presă aprobate de
conducerea Camerei Deputaților, buletinele ăRevista presei” și
ăActivitatea președintelui Camerei Deputaților”, care cuprind, cu
prioritate, referiri și comentarii privind activitatea parlamentară și
a partidelor politice parlamentare;
h) redactează răspunsuri la unele articole apărute în presă
referitoare la Camera Deputaților, în exercitarea dreptului la
replică, la solicitarea președintelui, a secretarului general și a
membrilor Biroului permanent al Camerei Deputaților;
i) intermediază contacte ale mass-media cu membrii Biroului
permanent al Camerei Deputaților, ai comisiilor și ai grupurilor
parlamentare, cu reprezentanți ai conducerii compartimentelor
din structura serviciilor Camerei Deputaților;
j) aprobă, la nivelul conducerii direcției, transmisiunile de
televiziune în direct;
k) pune la dispoziție reprezentanților mass-media materiale
informative referitoare la desfășurarea procesului legislativ, alte
informații de interes public despre activitățile care se desfășoară
la Camera Deputaților;
l) redactează, administrează, actualizează și stochează
electronic comunicatele de presă și galeria foto din secțiunile
ăRelații publice” și ăPagina președintelui Camerei Deputaților”,
precum și ăRevista presei” și ăSinteza săptămânală a activității
Camerei Deputaților”;
m) coordonează activitatea Centrului de presă;
n) centralizează necesarul privind abonamentele la presa
scrisă pe baza solicitărilor primite de la Cabinetul președintelui
Camerei Deputaților, Biroul permanent al Camerei Deputaților,
grupurile și comisiile parlamentare, precum și de la direcțiile
Camerei Deputaților, în vederea promovării spre aprobare în

MONITORUL OFICIAL AL ROMÂNIEI, PARTEA I, Nr. 450/30.VI.2009
Biroul permanent al Camerei Deputaților; urmărește derularea
contractelor și distribuirea publicațiilor către abonați, alături de
celelalte compartimente specializate, după aprobarea
abonamentelor de către Biroul permanent al Camerei
Deputaților;
o) administrează și actualizează zilnic informațiile referitoare
la relația Camerei Deputaților cu presa, disponibile pe site-ul
Camerei Deputaților;
p) coordonează desfășurarea conferințelor de presă care au
loc în sala Spiru Haret, în baza rezervărilor scrise ale
reprezentanților Camerei Deputaților.
Art. 82. — Serviciul pentru informare publică și relația cu
societatea civilă are următoarele atribuții principale:
a) asigură accesul la informațiile de interes public prevăzute
a se comunica din oficiu, potrivit Legii nr. 544/2001, cu
modificările și completările ulterioare, în format scris, pe suport
electronic și pe site-ul Camerei Deputaților, după caz, și publică
aceste informații în Buletinul informativ al Camerei Deputaților;
b) răspunde cererilor formulate în temeiul Legii nr. 544/2001,
cu modificările și completările ulterioare, pe baza datelor puse la
dispoziție de structurile Camerei Deputaților care dețin
informațiile solicitate;
c) pune la dispoziție solicitanților proiecte de legi, propuneri
legislative, rapoarte ale comisiilor de specialitate, stenograme
ale ședințelor în plen, lista vorbitorilor, date despre activitatea
deputaților și a grupurilor parlamentare, programul săptămânal,
ordinea de zi, precum și alte documente care se dau publicității;
d) elaborează și actualizează o bază de date cu solicitanții de
informații publice și modul în care sunt rezolvate cererile
acestora;
e) organizează punctul de informare-documentare și asigură
accesul publicului în cadrul acestuia;
f) editează, împreună cu celelalte compartimente ale
serviciilor Camerei Deputaților, Raportul de activitate al Camerei
Deputaților, pentru publicarea în Monitorul Oficial al României,
Partea a III-a;
g) întocmește și dă publicității Raportul privind accesul la
informațiile de interes public, în conformitate cu prevederile
legale;
h) asigură comunicarea cu organizațiile societății civile în
cadrul proiectelor pe care Camera Deputaților le realizează în
parteneriat cu acestea;
i) asigură primirea și înregistrarea propunerilor de proiecte,
corespondența și comunicarea cu aplicanții, verificarea
conformității documentației depuse cu cerințele din Ghidul
solicitantului și înaintează comisiei de evaluare propunerile de
proiecte, în cadrul procedurilor de finanțare nerambursabilă
derulate de Camera Deputaților potrivit Legii nr. 350/2005 privind
regimul finanțărilor nerambursabile din fonduri publice alocate
pentru activități nonprofit de interes general, cu modificările și
completările ulterioare, și îndeplinește atribuțiile prevăzute la
art. 5 și 6 pentru această activitate;
j) propune secretarului general al Camerei Deputaților
structura comisiei de evaluare pentru atribuirea contractelor de
finanțare pe baza selecției publice de oferte, prevăzută la art. 5
din Legea nr. 350/2005, cu modificările și completările ulterioare;
comisia este formată din specialiști ai compartimentelor din
cadrul serviciilor Camerei Deputaților și se aprobă prin ordin al
secretarului general;
k) organizează, la cerere, întâlniri tematice cu organizațiile
neguvernamentale;
l) participă la întâlniri, seminarii, mese rotunde, precum și la
alte acțiuni organizate de reprezentanți ai societății civile;

19

m) primește cererile și dosarele de acreditare ale
organizațiilor neguvernamentale la activitățile Camerei
Deputaților;
n) înaintează secretarului general al Camerei Deputaților
propunerile de aprobare a acreditării pentru organizațiile
neguvernamentale solicitante, centralizează lista persoanelor
acreditate și eliberează legitimațiile de acreditare;
o) ține evidența asociațiilor, fundațiilor, altor persoane juridice
fără scop patrimonial care se adresează Camerei Deputaților
prin intermediul serviciului și administrează repertoarul
organizațiilor neguvernamentale interesate de activitatea
legislativă, publicat pe site;
p) transmite membrilor Biroului permanent al Camerei
Deputaților, comisiilor, grupurilor parlamentare și secretarului
general observațiile și propunerile cu privire la inițiativele
legislative dezbătute, în legătură cu desfășurarea procedurii de
legiferare, precum și cu alte aspecte pe care reprezentanții
societății civile le semnalează;
r) întocmește anual un raport privind relația cu societatea
civilă, pe baza activităților desfășurate în cadrul serviciului;
s) administrează conținutul paginii proprii de pe site-ul
Camerei Deputaților.
Art. 83. — Centrul educațional și publicații are următoarele
atribuții principale:
a) desfășoară activități care să stimuleze interesul și
dezvoltarea cunoștințelor tinerilor față de activitatea Camerei
Deputaților;
b) organizează, în colaborare cu celelalte compartimente ale
serviciilor Camerei Deputaților, programe educative adresate
elevilor, studenților, precum și altor grupuri sociale interesate,
privind procesul legislativ la Camera Deputaților;
c) propune programe educative în colaborare cu organizații
specializate, instituții și operatori economici;
d) propune și realizează, cu aprobarea conducerii Camerei
Deputaților, buletine, publicații, periodice, care să prezinte
activitatea Camerei Deputaților și a structurilor sale;
e) propune și realizează, cu aprobarea conducerii Camerei
Deputaților, buletine, publicații cu ocazia diferitelor evenimente
importante organizate de Camera Deputaților;
f) propune și realizează, cu aprobarea conducerii Camerei
Deputaților, volume de prezentare a Palatului Parlamentului;
g) propune și realizează pliante, afișe, broșuri, calendare și
consumabile personalizate, necesare activităților specifice
Camerei Deputaților și programelor educative.
CAPITOLUL V
Activitatea privind resursele
SECȚIUNEA 1
Compartimentele cu atribuții în domeniul resurselor

Art. 84. — Compartimentele care exercită atribuțiile pentru
realizarea activității privind utilizarea resurselor sunt:
a) Departamentul economic;
b) Direcția generală pentru dezvoltare;
c) Direcția resurse umane;
d) Direcția pentru tehnologia informației și comunicațiilor.
SECȚIUNEA a 2-a
Departamentul economic

Art. 85. — (1) Departamentul economic are următoarele
atribuții principale:
a) fundamentează și elaborează, sub coordonarea
chestorilor Camerei Deputaților, proiectul bugetului Camerei
Deputaților;

20

MONITORUL OFICIAL AL ROMÂNIEI, PARTEA I, Nr. 450/30.VI.2009

b) asigură evidența angajamentelor bugetare și legale;
c) ține evidența contabilă sintetică și analitică a patrimoniului,
efectuează plățile în conformitate cu prevederile bugetare
aprobate;
d) întocmește situațiile financiare la termenele prevăzute de
lege și răspunde de înregistrarea corectă a operațiunilor
patrimoniale;
e) urmărește utilizarea, potrivit normelor legale, a resurselor
alocate deputaților și asigură serviciile necesare pentru
desfășurarea activității acestora;
f) aplică prevederile legale cu privire la sistemul de
salarizare, calculează și acordă indemnizațiile și celelalte
drepturi ale personalului serviciilor Camerei Deputaților, precum
și alte operațiuni privind drepturile deputaților și salariaților;
g) achiziționează principalele bunuri, servicii și lucrări privind
reparațiile curente și capitale, altele decât cele gestionate de
Direcția generală pentru dezvoltare, necesare Camerei
Deputaților, gestionând cu eficiență resursele financiare, în limita
prevederilor bugetare aprobate și a Programului anual aprobat
al achizițiilor publice;
h) ține evidența tehnico-operativă a bunurilor achiziționate
pentru activitatea Camerei Deputaților și pentru activitatea
deputaților în cadrul birourilor parlamentare, urmărește modul
de utilizare și integritatea acestora.
(2) Departamentul economic are în componența sa
următoarele compartimente:
a) Direcția financiar-contabilă;
b) Direcția decontări pentru deputați;
c) Direcția de salarizare;
d) Direcția achiziții publice;
e) Serviciul pentru evidența tehnico-operativă a gestiunii.
Art. 86. — (1) Direcția financiar-contabilă fundamentează și
elaborează, sub coordonarea chestorilor Camerei Deputaților,
proiectul bugetului Camerei Deputaților, pe baza propunerilor
compartimentelor de specialitate, în vederea prezentării
acestuia spre aprobare, potrivit legii, asigură evidența
angajamentelor bugetare și legale, ține evidența contabilă
sintetică și analitică a patrimoniului, efectuează plățile în
conformitate cu prevederile bugetare aprobate, întocmește
situațiile financiare la termenele prevăzute de lege și răspunde
de înregistrarea corectă a operațiunilor patrimoniale.
(2) Direcția financiar-contabilă are în componența sa
următoarele compartimente:
a) Serviciul financiar;
b) Serviciul contabilitate;
c) Serviciul contabilitate bunuri;
d) Serviciul financiar-contabil pentru activități finanțate din
venituri proprii.
(3) Direcția financiar-contabilă are următoarele atribuții
principale:
a) fundamentează și elaborează proiectul bugetului Camerei
Deputaților, având ca sursă de finanțare credite bugetare și
venituri proprii, pe baza propunerilor compartimentelor serviciilor
Camerei Deputaților;
b) urmărește execuția bugetului, întocmește rapoarte
periodice cu privire la aceasta și elaborează contul anual de
execuție a bugetului, în vederea prezentării spre aprobare
plenului Camerei Deputaților, potrivit legii;
c) întocmește notele contabile pentru operațiunile
patrimoniale, precum și balanțe de verificare sintetice și
analitice, atât pentru operațiunile aferente activităților finanțate
din buget, cât și a celor finanțate din venituri proprii;
d) înregistrează operațiile patrimoniale în evidența contabilă
sintetică și analitică privind cheltuielile curente, activele

nefinanciare și cele pentru activitățile finanțate din venituri
proprii;
e) urmărește reflectarea în contabilitate a debitelor create și
provenite din drepturi de personal, bunuri și servicii, active
nefinanciare și se ocupă de lichidarea acestora;
f) evidențiază rezultatele inventarierii anuale a patrimoniului,
consemnate în procese-verbale de inventariere care se
înregistrează atât în evidența tehnico-operativă, cât și în
contabilitate; toate elementele de activ și de pasiv inventariate
și grupate după natura lor, conform posturilor din bilanțul
contabil, se înregistrează în registrul inventar; datele înregistrate
în contabilitate și în bilanțul contabil sunt puse de acord cu
situația reală a elementelor patrimoniale stabilite pe baza
inventarierii anuale;
g) urmărește reflectarea în contabilitate a rezultatelor casării
bunurilor, potrivit reglementărilor legale;
h) efectuează plata cheltuielilor din bugetul Camerei
Deputaților pe baza documentelor de angajare, lichidare și
ordonanțare aprobate de persoanele împuternicite; întocmește
instrumentele de plată aferente și le depune în termenele legale
pentru efectuarea plății;
i) ține evidența angajamentelor legale și bugetare, potrivit
legii;
j) verifică și avizează pentru control financiar preventiv
operațiunile privind deschiderea, repartizarea și modificarea
creditelor bugetare;
k) întocmește lista de dotări independente, în baza
solicitărilor fundamentate ale compartimentelor utilizatoare, pe
care o supune aprobării, potrivit competențelor;
l) calculează și înregistrează în contabilitate amortizarea
capitalului imobilizat;
m) asigură, în cadrul procedurilor de finanțare
nerambursabilă derulate de Camera Deputaților, potrivit Legii
nr. 350/2005, cu modificările și completările ulterioare, activitățile
specifice de natură economico-financiară, conform prevederilor
legale, pe baza avizelor comisiei de evaluare;
n) asigură, în cadrul procedurilor de finanțare din fonduri
externe nerambursabile postaderare, activitățile specifice de
natură economico-financiară, conform prevederilor legale.
Art. 87. — (1) Contabilul-șef este directorul Direcției financiarcontabile.
(2) În domeniul evidenței contabile, contabilul-șef are
obligația să respecte prevederile Legii contabilității, ale altor
reglementări legale, precum și instrucțiunile Ministerului
Finanțelor Publice.
(3) Contabilul-șef răspunde de următoarele activități
principale:
a) exercită controlul financiar preventiv asupra operațiunilor
legate de deschiderea, repartizarea și modificarea creditelor
bugetare;
b) evidența contabilă a patrimoniului și evidența
angajamentelor;
c) evidența plăților cheltuielilor din bugetul Camerei
Deputaților, conform clasificației bugetare, precum și
înregistrarea contabilă a acestora.
Art. 88. — (1) Contabilul-șef se numește în funcție de
secretarul general cu respectarea criteriilor și condițiilor unitare
aprobate prin ordin al ministrului finanțelor publice.
(2) Destituirea, suspendarea sau schimbarea din funcție a
contabilului-șef se face numai cu aprobarea secretarului
general.
Art. 89. — (1) Direcția decontări pentru deputați urmărește
utilizarea, potrivit normelor legale, a resurselor alocate
deputaților și asigură serviciile necesare pentru desfășurarea
activității acestora.

MONITORUL OFICIAL AL ROMÂNIEI, PARTEA I, Nr. 450/30.VI.2009
(2) În îndeplinirea obiectivelor prevăzute la alin. (1), Direcția
decontări pentru deputați întocmește documentele privind
angajarea, lichidarea și ordonanțarea cheltuielilor prevăzute în
bugetul Camerei Deputaților pentru domeniul său de activitate și
răspunde de respectarea normelor legale respective.
(3) Direcția decontări pentru deputați are în componență
următoarele compartimente:
a) Serviciul decontări;
b) Biroul servicii generale.
(4) Activitățile Direcției decontări pentru deputați sunt:
a) acordarea drepturilor bănești cuvenite deputaților, cu
excepția indemnizației, în funcție de domiciliile acestora și
circumscripțiile electorale în care au fost aleși;
b) acordarea drepturilor cuvenite deputaților și salariaților
serviciilor Camerei Deputaților în vederea deplasării în
străinătate;
c) asigurarea decontărilor pentru reparația autoturismelor din
patrimoniul Camerei Deputaților, repartizate birourilor
parlamentare;
d) asigurarea serviciilor de cazare în București, transport
intern și alte servicii solicitate de deputați;
e) organizarea și urmărirea modului de rezervare și
procurare a biletelor de odihnă prin sistemul administrat de Casa
Națională de Pensii și Alte Drepturi de Asigurări Sociale,
conform legislației, pentru personalul Camerei Deputaților, cu
sprijinul sindicatelor;
f) organizarea și urmărirea modului de rezervare și procurare
a biletelor de odihnă pentru deputați prin unitățile RA-APPS.
(5) Direcția decontări pentru deputați are următoarele atribuții
principale:
a) dimensionează fondurile bugetare necesare desfășurării
activității specifice direcției, respectiv pentru: suma forfetară,
diurna de deplasare pentru prezența la lucrările Parlamentului,
cheltuielile de cazare ale deputaților care nu domiciliază în
București, cheltuielile de deplasare în circumscripțiile electorale
și în țară, cheltuielile pentru reparațiile curente ale autoturismelor
din dotarea birourilor parlamentare;
b) ține evidența fondului de cheltuieli destinat activității
deputaților în circumscripțiile electorale — suma forfetară;
c) verifică legalitatea cheltuielilor efectuate din suma
forfetară, conform prevederilor Normelor privind modul de
utilizare și justificare a sumei forfetare;
d) întocmește și verifică decontarea cheltuielilor privind
diurna, cazarea și transportul deputaților în circumscripțiile
electorale și în țară; întocmește centralizatoarele de plată a
acestor drepturi;
e) verifică deconturile privind cheltuielile cu întreținerea și
reparațiile autoturismelor din patrimoniul administrat de Camera
Deputaților repartizate în scopul exercitării mandatului de către
deputați; verifică și înregistrarea unor cheltuieli din bugetul
Camerei Deputaților pentru întreținerea și repararea bunurilor
achiziționate pentru activitatea deputaților în circumscripțiile
electorale;
f) verifică concordanța dintre datele de deplasare a
deputaților în teritoriu, prezența la lucrări și datele cuprinse în
facturile de transport emise de Societatea Comercială
ăCompania Națională de Transporturi Aeriene Române” TAROM —
S.A. și Societatea Națională a Căilor Ferate Române —
S.N.C.F.R. — R.A.; întocmește notele de reținere pentru
eventualele neconcordanțe;
g) întocmește și verifică documentația pentru plata drepturilor
de cazare a deputaților care nu au domiciliul în București și care
nu beneficiază de cazare gratuită;

21

h) întocmește și verifică statele de plată lunare pentru
cheltuieli interne, referitoare la diurna de deplasare și cazare ale
deputaților;
i) întocmește, în baza memorandumurilor și a devizelor de
cheltuieli aprobate, documentația necesară procurării valutei și
documentelor de transport internațional și cazare; asigură
predarea acestora și a avansului de diurnă deputaților și
salariaților serviciilor Camerei Deputaților; verifică deconturile
de deplasări externe și întocmește documentația necesară
pentru înregistrarea în contabilitatea Camerei Deputaților a
acestor cheltuieli;
j) întocmește documentele de plată către unitățile bancare,
respectiv borderourile cu drepturile bănești ale deputaților, altele
decât indemnizația, pentru deputații care posedă conturi de card
și conturi bancare deschise la respectivele unități bancare, în
baza convențiilor încheiate, și ordinele de plată privind
efectuarea acestor plăți;
k) depune la unitățile bancare cererile privind emiterea de
carduri ale deputaților; distribuie cardurile emise și ține legătura
cu banca pentru acordarea facilităților de trezorerie (overdraft)
ori de câte ori este cazul;
l) asigură cazarea în București a deputaților cu domiciliul în
provincie; asigură transportul, rezervarea și procurarea biletelor
de transport intern;
m) răspunde de urmărirea derulării corespunzătoare a
contractelor privind transportul intern (aerian și pe calea ferată)
al deputaților;
n) gestionează carnetele cu bilete de călătorie pentru
deputați pe rutele C.F.R.;
o) întocmește memorandumurile pentru plățile efectuate din
fondul președintelui Camerei Deputaților;
p) întocmește documentele de angajare, lichidare și
ordonanțare a cheltuielilor din bugetul Camerei Deputaților
aferente domeniilor de activitate menționate.
Art. 90. — (1) Direcția de salarizare aplică prevederile legale
cu privire la sistemul de salarizare, calculează și acordă
indemnizațiile și celelalte drepturi ale personalului serviciilor
Camerei Deputaților, precum și alte operațiuni privind drepturile
deputaților și salariaților; întocmește proiectul de buget privind
cheltuielile cu salariile, numărul maxim de posturi în structura
de personal propusă și fondul aferent salariilor de bază.
(2) În îndeplinirea obiectivelor prevăzute la alin. (1),
întocmește documentele privind angajarea, lichidarea și
ordonanțarea cheltuielilor prevăzute în bugetul Camerei
Deputaților pentru domeniul său de activitate și răspunde de
respectarea normelor legale respective.
(3) Direcția de salarizare are în componența sa următoarele
compartimente:
a) Serviciul stat de funcții și salarizare personal din cadrul
birourilor parlamentare;
b) Serviciul salarizare administrație centrală.
Art. 91. — (1) Serviciul stat de funcții și salarizare personal
din cadrul birourilor parlamentare are următoarele atribuții
principale:
a) întocmește și verifică statele de funcții nenominalizate, în
conformitate cu structura organizatorică aprobată, în limita
prevederilor bugetare, precum și statele de funcții nominalizate
cuprinzând încadrarea personalului pe funcții, grade și trepte de
salarizare, atât pentru funcționarii publici parlamentari, cât și
pentru salariații din serviciile Camerei Deputaților și din cadrul
birourilor parlamentare; actualizează statele de funcții în
conformitate cu dispozițiile legale;
b) întocmește documentele necesare calculului și acordării
drepturilor legale cuvenite salariaților și colaboratorilor din cadrul
birourilor parlamentare;

22

MONITORUL OFICIAL AL ROMÂNIEI, PARTEA I, Nr. 450/30.VI.2009

c) avizează referatele pentru angajarea, promovarea,
acordarea salariilor de merit, reevaluarea salariilor de bază,
precum și pentru sancționarea și eliberarea din funcție a
personalului;
d) verifică și răspunde de aplicarea normelor de evaluare a
performanțelor profesionale individuale ale salariaților, conform
actelor normative în vigoare, și stabilește salariile de bază;
e) întocmește statele de plată în vederea acordării drepturilor
bănești cuvenite salariaților și colaboratorilor din cadrul birourilor
parlamentare; întocmește centralizatorul statelor de salarii,
situația recapitulativă și stabilește suma netă de plată cuvenită
salariaților și colaboratorilor din cadrul birourilor parlamentare;
f) întocmește și supune spre aprobare memorandumul intern
privind acordarea premiului anual și compensărilor de concediu
de odihnă, potrivit prevederilor legale în vigoare, pentru înalții
funcționari publici parlamentari, funcționarii publici parlamentari
și salariații din serviciile Camerei Deputaților;
g) calculează, reține și virează obligațiile de plată la bugetul
general consolidat: impozitul pe venituri din salarii și contribuțiile
pentru asigurările sociale, asigurările pentru șomaj, asigurările
sociale de sănătate și asigurările pentru accidente de muncă și
boli profesionale, precum și alte obligații prevăzute de lege
suportate de angajator, pentru salariații și colaboratorii din cadrul
birourilor parlamentare; stabilește sumele cuvenite terților;
calculează și transmite Direcției financiar-contabile aprobarea
de ordonanțare pentru efectuarea plăților;
h) întocmește documentele de plată privind efectuarea
viramentelor reprezentând contribuții sociale la Trezoreria
operativă a Sectorului 5 București pentru salariații și
colaboratorii din cadrul birourilor parlamentare;
i) ține evidența individuală a drepturilor salariale și de
personal acordate în cursul anului salariaților și colaboratorilor
din cadrul birourilor parlamentare și eliberează, la cerere,
adeverințe cu veniturile realizate de aceștia;
j) ține evidența lunară a veniturilor din salarii și indemnizații
realizate de salariații și colaboratorii din cadrul birourilor
parlamentare, a impozitului și contribuțiilor sociale calculate,
reținute și virate; întocmește fișe fiscale pentru fiecare salariat și
colaborator din cadrul birourilor parlamentare, în condițiile legii;
efectuează regularizări lunare privind calculul și virarea
impozitului și a contribuțiilor sociale, cu respectarea prevederilor
legale, pe venitul realizat din salarii;
k) întocmește și depune lunar declarația privind evidența
nominală a asiguraților și a contribuției de plată datorate pentru
asigurările sociale, pentru asigurările sociale de sănătate,
asigurările pentru șomaj, precum și declarația privind obligațiile
de plată către bugetul Fondului național unic de asigurări sociale
de sănătate pentru asigurări sociale de sănătate și pentru
concedii și indemnizații; eliberează adeverințe privind plata
contribuției de asigurări sociale pentru întocmirea dosarului de
pensie, a contribuției la bugetul asigurărilor pentru șomaj și a
contribuției la bugetul asigurărilor sociale de sănătate;
l) întocmește și actualizează evidența salariaților și
colaboratorilor din cadrul birourilor parlamentare privind
asigurările sociale de sănătate, în funcție de opțiunile acestora;
m) participă la furnizarea informațiilor necesare proiectării
lucrărilor și sistemelor informatice în domeniul salarizării,
exploatează aplicațiile informatice privitoare la asigurările
sociale elaborate de autoritățile în domeniu și anumite aplicații
specifice salarizării;
n) răspunde la solicitările salariaților și colaboratorilor din
cadrul birourilor parlamentare pentru anumite relații și precizări
privind aplicarea legislației în vigoare în domeniul salarizării;
o) verifică și certifică stagiile de cotizare asimilate potrivit
datelor înscrise în certificatele medicale și în statele de plată a

salariilor, în vederea includerii în declarațiile nominale privind
asigurații și validării Declarației FNUASS la Casa de Sănătate a
Municipiului București;
p) fundamentează baza de calcul în vederea stabilirii și
actualizării pensiei de serviciu potrivit prevederilor Legii
nr. 7/2006, republicată.
(2) Serviciul salarizare administrație centrală are următoarele
atribuții principale:
a) gestionează fondul de salarii și fondul pentru ajutoare
sociale în numerar, aprobate anual în baza legii bugetului de
stat; întocmește documentele necesare calculului și acordării
drepturilor salariale legale; asigură estimarea programării
cheltuielilor cu salariile aprobate anual, pe trimestre și luni,
respectiv monitorizarea lunară a acestor cheltuieli, inclusiv a
numărului de posturi utilizate în raport cu cele aprobate;
b) întocmește statele de plată pentru indemnizațiile
deputaților și statele de plată pentru salariile și alte drepturi
bănești ale înalților funcționari publici parlamentari, funcționarilor
publici parlamentari și salariaților din serviciile Camerei
Deputaților; întocmește centralizatorul statelor de salarii, situația
recapitulativă și stabilește suma netă de plată cuvenită
deputaților, înalților funcționari publici parlamentari, funcționarilor
publici parlamentari, salariaților și colaboratorilor din serviciile
Camerei Deputaților;
c) calculează și plătește decadal, cu titlul de avans,
indemnizațiile de concediu de odihnă și primele de concediu
cuvenite, în baza aprobărilor date de cei în drept și a
programului lunar de plăți stabilit;
d) întocmește și supune spre aprobare memorandumul
intern privind acordarea premiilor trimestriale, finanțate din buget
și venituri proprii, și întocmește statul de plată în baza
propunerilor primite de la compartimente;
e) calculează premiul anual, pe cele două surse de finanțare
și în baza memorandumului intern aprobat, în funcție de nivelul
salariului de bază realizat în ultima lună pentru anul în care se
face plata și în funcție de timpul efectiv lucrat și întocmește statul
de plată pentru acordarea acestuia;
f) întocmește statul de plată pentru acordarea recompenselor
acordate în condițiile legii, finanțate din fondul președintelui
Camerei Deputaților;
g) întocmește situațiile privind acordarea drepturilor rezultate
din efectuarea de funcționarii publici parlamentari și salariați a
orelor suplimentare și a orelor de noapte și le include în statele
de plată;
h) calculează și virează obligațiile de plată la bugetul general
consolidat, pe cele două surse de finanțare, respectiv: impozitul
pe venituri din salarii și contribuțiile pentru asigurările sociale,
asigurările pentru șomaj, asigurările sociale de sănătate și
asigurările pentru accidente de muncă și boli profesionale,
precum și alte obligații prevăzute de lege suportate de Camera
Deputaților, de deputați și de înalții funcționari publici
parlamentari, funcționarii publici parlamentari, salariații și
colaboratorii din serviciile Camerei Deputaților; stabilește
sumele cuvenite terților; calculează reținerile din indemnizațiile
deputaților, salariile funcționarilor publici parlamentari și
salariaților și ale colaboratorilor din serviciile Camerei
Deputaților; transmite Direcției financiar-contabile aprobarea de
ordonanțare pentru efectuarea plăților;
i) întocmește documentele de plată pentru unitățile bancare,
respectiv borderoul cu drepturile bănești ale deputaților și ale
funcționarilor publici parlamentari, salariaților și colaboratorilor
din serviciile Camerei Deputaților cu conturi de card deschise la
respectivele unități bancare în baza convențiilor încheiate,
inclusiv ordinele de plată privind efectuarea acestor plăți;

MONITORUL OFICIAL AL ROMÂNIEI, PARTEA I, Nr. 450/30.VI.2009
j) depune la unitățile bancare, în baza convențiilor de prestări
de servicii bancare încheiate, cererile privind emiterea de carduri
pentru noii angajați, distribuie funcționarilor publici parlamentari
și salariaților cardurile emise de aceste bănci, depune lunar
situația persoanelor cărora le-a încetat contractul individual de
muncă și a documentațiilor privind acordarea facilităților de
trezorerie (overdraft) ori de câte ori este cazul;
k) ține evidența individuală a drepturilor salariale și de
personal acordate în cursul anului deputaților, funcționarilor
publici parlamentari, salariaților și colaboratorilor din serviciile
Camerei Deputaților și eliberează, la cerere, adeverințe cu
veniturile realizate de aceștia;
l) ține evidența lunară a veniturilor din indemnizații și salarii
realizate de deputați, funcționari publici parlamentari, salariați și
colaboratori din serviciile Camerei Deputaților, a impozitului și
contribuțiilor sociale calculate, reținute și virate; întocmește fișe
fiscale pentru fiecare deputat, funcționar public parlamentar,
salariat și colaborator din serviciile Camerei Deputaților, în
condițiile legii; efectuează regularizări lunare privind calculul și
virarea impozitului și a contribuțiilor sociale, cu respectarea
prevederilor legale, pe venitul realizat din salarii și alte venituri
asimilate salariului;
m) transmite lunar datele cu privire la contribuțiile sociale pe
fiecare persoană, în vederea întocmirii de către Serviciul stat de
funcții și salarizare personal din cadrul birourilor parlamentare a
declarației privind evidența nominală a asiguraților și a
contribuției de plată datorate pentru asigurările sociale, pentru
asigurările sociale de sănătate, asigurările pentru șomaj,
precum și declarația privind obligațiile de plată către bugetul
Fondului național unic de asigurări sociale de sănătate pentru
asigurări sociale de sănătate și pentru concedii și indemnizații;
n) întocmește și actualizează evidența salariaților privind
asigurările sociale de sănătate, în funcție de opțiunile acestora;
o) participă la proiectarea lucrărilor și sistemelor informatice
în domeniul salarizării de către Direcția pentru tehnologia
informației și comunicațiilor și efectuează anumite programe
informatice cu avizul acestei direcții;
p) întocmește chestionare statistice lunare, semestriale și
anuale privind fondul de salarii, structura personalului și alți
indicatori de muncă și salarii;
r) răspunde la solicitările deputaților, funcționarilor publici
parlamentari, salariaților și colaboratorilor din serviciile Camerei
Deputaților pentru relații și precizări privind aplicarea legislației
în vigoare în domeniul salarizării;
s) calculează indemnizația cuvenită funcționarilor publici
parlamentari și salariaților din serviciile Camerei Deputaților
acordată la încetarea raportului de serviciu/de muncă în baza
prevederilor Legii nr. 7/2006, republicată; calculează, reține și
virează contribuțiile sociale și impozitul datorate de persoanele
beneficiare, respectiv Camera Deputaților, și întocmește statele
de plată pentru acordarea indemnizației nete cuvenite; răspunde
la solicitările persoanelor pentru relații și precizări privind modul
de calcul și acordare a indemnizației prevăzute de Legea
nr. 7/2006, republicată.
Art. 92. — (1) Direcția achiziții publice achiziționează
principalele bunuri, servicii și lucrări privind reparațiile curente
necesare Camerei Deputaților, gestionând cu eficiență resursele
financiare, în limita prevederilor bugetare aprobate și a
Programului anual aprobat al achizițiilor publice.
(2) Direcția achiziții publice are în componența sa
următoarele compartimente:
a) Serviciul contractări;
b) Serviciul achiziții publice.
(3) Direcția achiziții publice are următoarele atribuții
principale:

23

a) întocmește proiectul programului anual al achizițiilor
publice, în baza solicitărilor fundamentate ale compartimentelor
utilizatoare ce au stat la baza proiectului de buget, pe care îl
supune aprobării, potrivit competențelor;
b) efectuează studiul de piață și realizează baza proprie de
date cu privire la furnizorii de bunuri și prestatorii de servicii,
respectând întocmai regulile de publicitate, astfel cum sunt
prevăzute de legislația privind achizițiile publice;
c) derulează, în baza programului de achiziții publice aprobat
potrivit competențelor, procedurile de achiziție publică pentru
achizițiile de bunuri, servicii și lucrări în conformitate cu legislația
în materie;
d) asigură întocmirea documentației de atribuire a
contractelor, în baza caietelor de sarcini elaborate de
compartimentele utilizatoare, în concordanță cu prevederile
legislației în materie;
e) întocmește dosarul achiziției, pentru fiecare procedură de
achiziție publică și cumpărare directă;
f) întocmește proiectele de contracte de bunuri, servicii și
lucrări privind reparațiile curente; derulează contractele de
bunuri, urmărind executarea lor, sesizează partenerii
contractuali asupra nerespectării termenelor sau altor obligații
contractuale și propune măsuri pentru recuperarea eventualelor
prejudicii; transmite contractele de servicii și lucrări utilizatorilor,
pentru derulare și executare;
g) urmărește ca bunurile livrate și recepționate să fie în
concordanță din punctul de vedere al cantității, calității și valorii
cu prevederile contractuale sau comenzile emise, după caz.
Art. 93. — Serviciul pentru evidența tehnico-operativă a
gestiunii are următoarele atribuții principale:
a) ține evidența tehnico-operativă a bunurilor achiziționate
pentru activitatea Camerei Deputaților și pentru activitatea
deputaților în circumscripțiile electorale, urmărirea modului de
utilizare și a integrității acestora;
b) răspunde de recepționarea, gestionarea, depozitarea și
păstrarea bunurilor din magaziile aflate în coordonare;
c) asigură distribuirea bunurilor achiziționate pentru
activitatea Camerei Deputaților și pentru activitatea deputaților
în circumscripțiile electorale; controlează integritatea acestora;
d) urmărește casarea sau declasarea acestora;
e) operațiunile menționate se efectuează în baza avizelor și
aprobărilor date potrivit competențelor stabilite;
f) asigură coordonarea activității gestiunilor;
g) fundamentează necesarul anual de rechizite și materiale
de papetărie încadrate pe coduri CPSA/CPV, pe care îl
transmite Direcției financiar-contabile pentru cuprinderea în
bugetul anual și Direcției achiziții publice pentru cuprinderea în
Programul anual al achizițiilor publice;
h) întocmește referatele de necesitate pentru achiziția de
rechizite și materiale de papetărie și le supune aprobării potrivit
competențelor;
i) asigură situații/liste ale bunurilor aflate în patrimoniu ce
urmează a fi inventariate, solicitate de către compartimentul de
specialitate din cadrul Direcției de control, cu toate informațiile
necesare pentru identificarea fără echivoc a bunurilor. Preia din
documentele de inventariere toate informațiile care modifică
evidența tehnico-operativă;
j) pregătește evidența tehnico-operativă a gestiunilor, în
vederea declanșării inventarelor, în timpul anului și la sfârșit de
an, atât pentru bunurile achiziționate pentru activitatea Camerei
Deputaților, cât și pentru activitatea deputaților în cadrul
birourilor parlamentare;
k) asigură înregistrarea în evidența tehnico-operativă a
rezultatelor inventarierii, casării și declasării bunurilor;

24

MONITORUL OFICIAL AL ROMÂNIEI, PARTEA I, Nr. 450/30.VI.2009

l) organizează evidența tehnico-operativă prin sistem
informatic pentru bunurile primite prin sponsorizări, donații etc.
SECȚIUNEA a 3-a
Direcția generală pentru dezvoltare

Art. 94. — (1) Direcția generală pentru dezvoltare
gestionează și răspunde de activitatea de investiții și reparații
capitale aferente construcției la obiectivele aflate în
administrarea Camerei Deputaților, în concordanță cu normele
legale, utilizând fondurile de investiții și reparații capitale alocate
prin bugetul Camerei Deputaților potrivit destinațiilor aprobate
de Biroul permanent al Camerei Deputaților, la propunerea
compartimentelor de exploatare.
(2) În îndeplinirea obiectivelor prevăzute la alin. (1), Direcția
generală pentru dezvoltare întocmește documentele privind
angajarea, lichidarea și ordonanțarea cheltuielilor din bugetul
Camerei Deputaților, prevăzute pentru obiectivele aflate în
administrarea Camerei Deputaților, și răspunde pentru
respectarea normelor legale respective.
Art. 95. — Direcția generală pentru dezvoltare are în
componența sa următoarele structuri:
a) Direcția pentru pregătirea lucrărilor de investiții;
b) Direcția pentru urmărirea și recepția lucrărilor de investiții;
c) Serviciul carte tehnică.
Art. 96. — (1) Direcția pentru pregătirea lucrărilor de investiții
are în componența sa următoarele compartimente:
a) Serviciul pentru implementarea lucrărilor de investiții și
reparații capitale aferente construcției;
b) Serviciul pentru contractarea lucrărilor de investiții și
reparații capitale aferente construcției.
(2) Direcția pentru pregătirea lucrărilor de investiții are
următoarele atribuții principale:
a) răspunde de întocmirea documentației tehnico-economice
pentru lucrări noi și reparații capitale aferente construcțiilor,
efectuează programarea și contractează lucrările de investiții și
reparații capitale aferente construcțiilor, în limita fondurilor
alocate prin bugetul Camerei Deputaților și conform aprobărilor
date, potrivit competențelor;
b) propune avizarea documentației tehnice și economice de
către Consiliul tehnico-economic al Camerei Deputaților;
c) gestionează devizele generale ale obiectivelor de investiții
ale Camerei Deputaților pe care le actualizează periodic, în
vederea aprobării lor, potrivit normelor legale;
d) organizează, împreună cu Direcția achiziții publice,
procedurile privind achizițiile de bunuri pentru prima dotare și
răspunde de respectarea reglementărilor legale privind achizițiile
publice, referitoare la aceste proceduri;
e) asigură secretariatul Consiliului interdepartamental;
întocmește materialele scrise necesare; efectuează convocarea
Consiliului interdepartamental și a factorilor implicați; întocmește
proiectele de hotărâre ale Consiliului interdepartamental;
f) răspunde de aplicarea procedurilor legale privind atribuirea
contractelor pentru executarea lucrărilor de investiții și reparații
capitale aferente construcției sau pentru încheierea actelor
adiționale, după caz;
g) gestionează și depozitează bunurile achiziționate
reprezentând prima dotare, prevăzute în devizul general,
răspunde de integritatea și păstrarea bunurilor gestionate,
manipulează bunurile și materialele gestionate, asigură
conservarea acestora;
h) fundamentează necesarul anual de lucrări, servicii și
bunuri de primă dotare încadrate pe coduri CPV, pe care îl
transmite Direcției financiar-contabile pentru cuprinderea în
bugetul anual și Direcției achiziții publice pentru cuprinderea în
Programul anual al achizițiilor publice;

i) răspunde de derularea contractelor de achiziții de servicii
de proiectare pentru lucrările de investiții și reparații capitale
aferente construcțiilor.
Art. 97. — (1) Direcția pentru urmărirea și recepția lucrărilor
de investiții are în componența sa următoarele compartimente:
a) Serviciul recepție;
b) Biroul diriginți.
(2) Direcția pentru urmărirea și recepția lucrărilor de investiții
are următoarele atribuții principale:
a) verifică calitatea lucrărilor de investiții și reparații capitale
aferente construcțiilor executate în baza unui program de control
aprobat; ia măsurile ce se impun pentru eliminarea deficiențelor
constatate în operațiuni de executare a lucrărilor;
b) verifică dacă, în execuție, s-au folosit produsele și
procedeele prevăzute în proiect, conform prevederilor legale;
consemnează și semnalează lucrările necorespunzătoare;
c) sesizează asupra neconformităților și neconcordanțelor
constatate în proiecte și în execuție; solicită efectuarea
remedierilor și urmărește ca soluționarea acestora să se
efectueze pe baza soluțiilor stabilite de proiectant;
d) propune măsuri pentru remedierea defectelor calitative,
atât în perioada de execuție, cât și în perioada de garanție;
e) răspunde de întocmirea corectă a tuturor documentelor
necesare (caiete de măsurători/atașamente, situații de lucrări,
borderouri etc.) pentru lucrările de investiții și reparații capitale
aferente construcțiilor, precum și de stabilirea corectă a valorii
situațiilor de plată potrivit reglementărilor legale;
f) organizează recepția pe faze și recepția finală a lucrărilor
de investiții și reparații capitale aferente construcțiilor;
efectuează predarea către beneficiarii de folosință a părților de
construcție care pot funcționa independent;
g) urmărește și răspunde din punct de vedere tehnic și
economic pentru realizarea lucrărilor de construcții-montaj
contractate în termenele stabilite; avizează documentele
întocmite privind recepția acestora; urmărește permanent
respectarea criteriilor calitative;
h) răspunde de derularea contractelor de achiziții de lucrări
de investiții, reparații capitale aferente construcțiilor și bunuri de
primă dotare prevăzute în devizul general și în proiectele de
execuție;
i) recepționează bunurile achiziționate și le predă
beneficiarului de folosință, potrivit reglementărilor legale.
Art. 98. — Serviciul carte tehnică are următoarele atribuții
principale:
a) întocmește cartea tehnică a construcției pe capitolele
privind proiectarea, execuția, recepția și exploatarea,
întreținerea, repararea și urmărirea comportării în exploatare și
intervențiile în timp asupra construcției;
b) colaborează cu direcțiile de specialitate ale Camerei
Deputaților ce au calitatea de administratori sau utilizatori ai
construcției în vederea preluării documentației, atât a celei care
nu se regăsește în arhiva de Carte tehnică a Direcției generale
pentru dezvoltare, cât și a informațiilor legate de lucrările
efectuate de administrator în procesul de exploatare, întreținere,
reparare, intervenții asupra construcției și urmărirea comportării
în timp, precum și a oricăror altor evenimente necesar a fi
înscrise în Jurnalul evenimentelor;
c) arhivează în format electronic documentația de proiectare
aferentă Cărții tehnice a construcției;
d) gestionează, completează, scanează și prelucrează
documentația aferentă Cărții tehnice a construcției;
e) organizează primirea, selecția, clasificarea, opisarea și
gruparea documentelor specifice constituirii Cărții tehnice și le
arhivează în spațiile amenajate conform normelor arhivistice

MONITORUL OFICIAL AL ROMÂNIEI, PARTEA I, Nr. 450/30.VI.2009
prevăzute de Legea Arhivelor Naționale nr. 16/1996, cu
modificările și completările ulterioare;
f) organizează și ține la zi evidența documentației specifice
Cărții tehnice și pune la dispoziția utilizatorilor pentru studiu și
analiză cu privire la exploatarea, modernizarea, mentenanța și
intervenția la clădire, numai a documentelor scanate, originalele
rămânând în păstrare și conservare în cadrul arhivei Cărții
tehnice;
g) organizează și asigură condiții corespunzătoare privind
păstrarea documentelor Cărții tehnice pe suport hârtie,
asigurându-le împotriva distrugerii, degradării, sustragerii sau
înstrăinării;
h) solicită asistență tehnică reprezentanților Arhivelor
Naționale, în legătură cu modul de păstrare, depozitare,
conservare și urmărire a documentațiilor Cărții tehnice, întrucât
acestea fac parte din Fondul Arhivistic Național;
i) pune la dispoziția compartimentelor de exploatare, la
cerere, o copie a documentației tehnice aferente spațiilor aflate
în exploatare.
SECȚIUNEA a 4-a
Direcția resurse umane

Art. 99. — (1) Direcția resurse umane are atribuții și
răspunderi în următoarele domenii de activitate:
a) în domeniul resurselor umane organizează acțiunile de
recrutare și selecție a personalului în conformitate cu posturile
prevăzute în statul de funcții aprobat;
b) asigură gestionarea resurselor umane pentru serviciile
Camerei Deputaților și birourile parlamentare ale deputaților din
circumscripțiile electorale;
c) organizează activitatea de formare profesională în
conformitate cu planul întocmit pe baza recensământului
nevoilor de formare profesională ale salariaților și
compartimentelor.
(2) Direcția resurse umane are în componența sa
următoarele compartimente:
a) Serviciul administrare resurse umane;
b) Serviciul pentru dezvoltare profesională.
(3) Serviciul pentru dezvoltare profesională are în
componența sa Compartimentul recrutare și selecție personal,
Compartimentul formare resurse umane și Compartimentul
managementul performanței.
Art. 100. — Serviciul administrare resurse umane are
următoarele atribuții principale:
a) gestionează carnetele de muncă și dosarele profesionale
și personale ale salariaților serviciilor Camerei Deputaților și
birourilor parlamentare, în conformitate cu normele legale în
vigoare;
b) ține evidența perioadelor asimilate vechimii în muncă și
întocmește situații lunare pentru oficiile de muncă și protecție
socială;
c) eliberează adeverințe la solicitarea deputaților și
salariaților;
d) eliberează și vizează legitimațiile de serviciu pentru
salariații serviciilor Camerei Deputaților și ai birourilor
parlamentare;
e) calculează procentul sporului de vechime în muncă și
procentul sporului pentru stabilitate potrivit înscrierilor din
carnetele de muncă și le transmite în scris Direcției de
salarizare;
f) gestionează concediile de odihnă și concediile medicale;
g) verifică pontajele prezentate de compartimentele din
structura serviciilor Camerei Deputaților;
h) întocmește formalitățile de angajare, modificare și de
încetare a contractelor individuale de muncă pentru personalul

25

serviciilor Camerei Deputaților și cel încadrat la birourile
parlamentare;
i) stabilește funcțiile gestionare pentru care urmează a se
reține garanție, precum și, împreună cu Departamentul
economic, cuantumul garanției;
j) întocmește formalitățile de angajare, modificare și de
încetare a raporturilor de serviciu pentru funcționarii publici
parlamentari din cadrul serviciilor Camerei Deputaților;
k) ține evidența înregistrărilor în carnetele de muncă ale
deputaților și eliberează adeverințe în acest sens;
l) întocmește dosare de pensionare la cererea deputaților
sau a angajaților din serviciile Camerei Deputaților și din birourile
parlamentare, cu aprobarea secretarului general;
m) întocmește formalitățile de încetare a raporturilor de
serviciu și a contractelor individuale de muncă la comunicarea
deciziilor de pensionare;
n) întocmește și eliberează adeverințe privind stabilirea și
actualizarea pensiilor, conform Legii nr. 96/2006 privind Statutul
deputaților și al senatorilor, republicată, precum și în baza Legii
nr. 7/2006, republicată;
o) gestionează și administrează baza de date specifică
înregistrărilor Direcției resurse umane.
Art. 101. — Serviciul pentru dezvoltare profesională are
următoarele atribuții principale:
a) organizează concursurile sau examenele pentru
selecționarea personalului și ocuparea posturilor vacante;
b) elaborează planul de formare a personalului întocmit pe
baza recensământului nevoilor de formare profesională ale
salariaților și compartimentelor;
c) organizează cursuri de perfecționare profesională;
d) organizează sistemul de includere a personalului nouangajat în cadrul serviciilor Camerei Deputaților;
e) organizează sistemul de mobilitate a personalului în cadrul
serviciilor Camerei Deputaților;
f) organizează sistemul de evaluare a performanței
personalului din cadrul serviciilor Camerei Deputaților;
g) organizează și gestionează procedura de promovare a
funcționarilor publici parlamentari.
SECȚIUNEA a 5-a
Direcția pentru tehnologia informației și comunicațiilor

Art. 102. — (1) Direcția pentru tehnologia informației și
comunicațiilor asigură resursele informatice și de comunicații și
elaborează specificații tehnice sau caiete de sarcini pentru
Sistemul Informatic General (SIG) al Camerei Deputaților;
asigură implementarea și exploatarea acestuia și a
subsistemelor SIG; întocmește caietele de sarcini pentru
achiziționarea bunurilor și serviciilor din domeniul tehnologiei
informației și comunicațiilor și stabilește criteriul de achiziție
aplicabil; stabilește sistemul de punctaj al factorilor de evaluare
și algoritmul de calcul; asigură asistența și pregătirea informatică
a utilizatorilor sistemului.
(2) În îndeplinirea obiectivelor prevăzute la alin. (1), Direcția
pentru tehnologia informației și comunicațiilor întocmește
documentele privind angajarea, lichidarea și ordonanțarea
cheltuielilor prevăzute în bugetul Camerei Deputaților pentru
domeniul său de activitate și răspunde de respectarea normelor
legale respective.
(3) Direcția pentru tehnologia informației și comunicațiilor are
în componența sa următoarele compartimente:
a) Serviciul pentru managementul rețelei informatice,
logistică și internet;
b) Serviciul pentru comunicații;
c) Serviciul pentru tehnologia informațiilor administrative;
d) Serviciul pentru gestionarea bazelor de date legislative.

26

MONITORUL OFICIAL AL ROMÂNIEI, PARTEA I, Nr. 450/30.VI.2009

(4) Serviciile prevăzute la alin. (3) lit. c) și d) se află în
subordinea unui director adjunct.
Art. 103. — Direcția pentru tehnologia informației și
comunicațiilor are următoarele atribuții principale:
a) generează teme de proiect pentru componentele SIG,
atunci când este cazul; achiziționează sau realizează
subsistemele din cadrul SIG al Camerei Deputaților;
b) întocmește caiete de sarcini pentru realizarea
componentelor SIG și specificații tehnice pentru subsistemele
din cadrul SIG;
c) implementează sistemul global și subsistemele din cadrul
SIG;
d) elaborează, cu forțe proprii sau pe bază de contract, studii
de dezvoltare tehnologică;
e) propune și realizează interconectarea cu baze de date
externe;
f) administrează și gestionează infrastructura de comunicații
de date a Camerei Deputaților, asigurând desfășurarea activității
în condiții de protecție și siguranță;
g) administrează, gestionează și întreține componentele
hardware ale SIG;
h) asigură instalarea, configurarea și întreținerea pentru
software-ul de bază și de aplicații din cadrul SIG;
i) acordă asistență tehnică pentru utilizatorii SIG; asigură
pregătirea și perfecționarea informatică a acestora;
j) asigură dezvoltarea, administrarea și suportul tehnic pentru
actualizarea bazelor de date publice accesibile pe site-ul
Camerei Deputaților pentru urmărirea procesului legislativ,
dezbateri în plen și comisii, documente electronice, înregistrări
audiovideo, vot electronic, structuri parlamentare, baza de date
legislativă, precum și alte baze de date accesibile din intranetul
Camerei Deputaților;
k) asigură dezvoltarea, implementarea, exploatarea și
adaptarea aplicațiilor informatice pentru activități din domeniile
financiar, contabilitate, gestiune patrimoniu, salarizare și
deconturi deputați, potrivit cerințelor formulate de compartimente
sau ca urmare a modificărilor care apar în legislație;
l) răspunde de activitatea de exploatare a centralei telefonice
digitale; asigură efectuarea convorbirilor telefonice în interior,
directe și de urgență, în condiții de securitate;
m) asigură afișarea pe site-ul Camerei Deputaților a
informațiilor privind procedurile electronice de prezență și de vot;
n) analizează sistemul informațional existent și face
propuneri privind perfecționarea acestuia;
o) fundamentează și întocmește proiectul de dotare în
domeniul informaticii și comunicațiilor pentru serviciile Camerei
Deputaților și pentru birourile parlamentare din teritoriu;
fundamentează necesarul anual de bunuri și servicii încadrate
pe coduri CPV, pe care îl transmite Direcției financiar-contabile
pentru cuprinderea în bugetul anual și Direcției pentru achiziții
publice pentru cuprinderea în Programul anual al achizițiilor
publice;
p) urmărește derularea contractelor de servicii din domeniul
său de activitate și efectuează recepția acestora;
r) recepționează, instalează și asigură suportul tehnic pentru
funcționarea programelor informatice achiziționate la
propunerea direcției sau realizate de aceasta;
s) coordonează și asigură asistența tehnică pentru dotările
informatice și pentru serviciile de comunicații ale birourilor
parlamentare din teritoriu.

CAPITOLUL VI
Activitatea de control intern
SECȚIUNEA 1
Compartimente cu atribuții în domeniul controlului intern

Art. 104. — Activitatea de control intern se realizează prin
următoarele compartimente:
a) Direcția de control;
b) Serviciul juridic;
c) Serviciul audit;
d) consilierii — experți contabili de pe lângă cabinetele
chestorilor Camerei Deputaților.
SECȚIUNEA a 2-a
Direcția de control

Art. 105. — (1) Direcția de control execută verificarea și
investigarea tuturor sesizărilor și reclamațiilor primite de către
secretarul general al Camerei Deputaților. Prin acțiunile
executate se vor identifica natura deficiențelor, a încălcărilor
prevederilor legale constatate, cauzele și împrejurările
producerii acestora, actele normative încălcate sau eludate,
consecințele încălcărilor produse, precum și răspunderea
persoanelor care se fac vinovate de cele de mai sus, permițând
în acest mod luarea măsurilor necesare în raport cu cele
constatate, în conformitate cu legislația în vigoare.
(2) Direcția de control are în componența sa următoarele
compartimente:
a) Serviciul control administrativ;
b) Serviciul control de gestiune;
c) Serviciul control financiar preventiv.
Art. 106. — (1) Serviciul control administrativ are următoarele
atribuții principale:
a) urmărește și controlează îndeplinirea de către
compartimentele din structura serviciilor Camerei Deputaților a
sarcinilor prevăzute în prezentul regulament, precum și în ordine
și dispoziții scrise ale secretarului general;
b) efectuează controale interne, dispuse de conducătorul
ierarhic superior sau de secretarul general;
c) gestionează activitățile de implementare a sistemelor de
management financiar și de control la nivelul Camerei
Deputaților.
(2) Personalul Serviciului control administrativ are acces, în
condițiile legii, la toate datele și informațiile, inclusiv la cele
existente în format electronic pe care le consideră relevante
pentru determinarea stării de fapt, în legătură cu scopul și
obiectivele precizate în ordinul de serviciu.
Art. 107. — Serviciul control de gestiune răspunde de
efectuarea inventarierii patrimoniului la gestiunile Camerei
Deputaților situate în clădirea Palatului Parlamentului și a
spațiilor anexe, cât și a bunurilor din dotarea birourilor
parlamentare și în îndeplinirea acestui obiectiv are următoarele
atribuții principale:
a) verifică respectarea normelor legale cu privire la existența
și utilizarea mijloacelor materiale și bănești;
b) verifică respectarea normelor legale cu privire la
gestionarea și apărarea patrimoniului, precum și a celor
referitoare la evidența și controlul acestora;
c) verifică respectarea normelor legale cu privire la încasări
și vărsăminte, realitatea obligațiilor bănești în lei sau în valută;
d) verifică realitatea datelor înscrise în bilanțurile contabile și
în conturile de execuție;
e) efectuează operațiunile de inventariere a patrimoniului
Camerei Deputaților;

MONITORUL OFICIAL AL ROMÂNIEI, PARTEA I, Nr. 450/30.VI.2009
f) efectuează inventarieri inopinate la gestiunile din sediul
Camerei Deputaților și la cele din circumscripțiile electorale, cu
respectarea prevederilor legale și în cadrul strict al ordinelor sau
deciziilor primite;
g) face propuneri pentru stabilirea rezultatelor inventarierii
anuale a patrimoniului, consemnate în procesele-verbale de
inventariere, care se înregistrează atât în evidența tehnicooperativă, cât și în contabilitate;
h) îndeplinește orice altă sarcină primită de la conducătorii
ierarhici superiori, cu respectarea prevederilor legale în vigoare;
i) în cazuri speciale, conform ordinelor primite, colaborează
direct cu secretarul general al Camerei Deputaților;
j) întocmește situații privind: degradările, scoaterea din uz,
valorificarea unor bunuri existente în gestiuni sau în folosință,
precum și stocurile fără mișcare, cu mișcare lentă sau
neutilizabile.
Art. 108. — (1) Serviciul control financiar preventiv execută
verificarea sistematică a proiectelor de operațiuni care fac
obiectul acestuia, având ca scop identificarea operațiunilor care
nu respectă condițiile de legalitate și regularitate sau de
încadrare în limitele și destinația creditelor bugetare și de
angajament prin a căror efectuare s-ar prejudicia patrimoniul sau
fondurile alocate Camerei Deputaților.
(2) Controlul financiar preventiv se execută asupra tuturor
operațiunilor care afectează fondurile și/sau patrimoniul Camerei
Deputaților și care vizează în principal:
— angajamentele legale și angajamentele bugetare;
— ordonanțarea cheltuielilor;
— alte categorii de operațiuni stabilite prin ordin al
secretarului general al Camerei Deputaților.
(3) Controlul financiar preventiv se exercită, prin viză de
control financiar preventiv, acordare sau refuz de viză, de către
persoanele desemnate în acest sens.
(4) Nicio cheltuială nu poate fi aprobată fără viza prealabilă
de control financiar preventiv.
(5) Personalul desemnat să exercite această activitate nu
poate fi implicat prin sarcinile de serviciu în aprobarea,
efectuarea și înregistrarea acestora și trebuie să îndeplinească
cerințele unui cod deontologic și moral specific.
(6) Activitatea de control financiar preventiv se organizează
și se desfășoară pe baza legilor și reglementărilor specifice.
SECȚIUNEA a 3-a
Serviciul juridic

Art. 109. — Serviciul juridic exercită atribuții de avizare și
control privind legalitatea și conformitatea ordinelor secretarului
general al Camerei Deputaților și a altor documente stabilite de
prezentul regulament și de secretarul general; respinge în scris
avizarea dacă documentele respective nu îndeplinesc condițiile
normelor legale.
Art. 110. — Serviciul juridic are următoarele atribuții
principale:
a) avizează contractele în care Camera Deputaților este
parte;
b) avizează contractele de muncă încheiate pe perioadă
determinată în cadrul birourilor parlamentare;
c) avizează contractele civile încheiate între deputați și
persoane fizice;
d) avizează ordinele secretarului general, precum și deciziile
secretarilor generali adjuncți;
e) avizează deciziile de sancționare disciplinară emise de
secretarul general;
f) avizează orice alte lucrări cu caracter juridic dispuse de
secretarul general;

27

g) colaborează la întocmirea regulamentelor, ordinelor și
instrucțiunilor care au ca obiect activitatea serviciilor Camerei
Deputaților;
h) reprezintă Camera Deputaților în fața instanțelor
judecătorești, putând pune concluzii la instanțele de judecată de
toate gradele, la organele de urmărire penală, precum și la toate
autoritățile și organele administrative cu atribuții jurisdicționale,
pe bază de împuternicire;
i) ține evidența litigiilor pe rol în care este parte Camera
Deputaților;
j) redactează, în baza documentelor comunicate de
compartimentele implicate, acțiunile în justiție, punerile în
întârziere, întâmpinările, concluziile scrise, precum și orice alte
acte procedurale în cadrul derulării proceselor aflate pe rol;
k) propune exercitarea căilor de atac sau renunțarea
motivată la exercitarea acestora;
l) exercită procedura concilierii directe în vederea soluționării
debitelor înregistrate în evidența contabilă și comunicate de
Direcția financiar-contabilă;
m) face demersurile necesare obținerii titlurilor executorii pe
care le comunică Direcției financiar-contabile în vederea punerii
în executare și lichidării debitelor.
SECȚIUNEA a 4-a
Serviciul audit

Art. 111. — Activitatea Serviciului audit se organizează și se
desfășoară pe baza legilor și reglementărilor specifice.
Art. 112. — (1) Serviciul audit își desfășoară activitatea în
baza planului anual și pe termen lung, aprobat de secretarul
general al Camerei Deputaților, utilizând metodologii specifice
care cuprind standarde de audit și proceduri formalizate pe
activități.
(2) Serviciul audit desfășoară o activitate funcțional
independentă și obiectivă, menită să dea asigurări și consiliere
conducerii pentru buna administrare a veniturilor și cheltuielilor
publice; ajută entitatea publică să își îndeplinească obiectivele
printr-o abordare sistematică și metodică, care evaluează și
îmbunătățește eficiența și eficacitatea sistemului de conducere
bazat pe gestiunea riscului, a controlului intern și a proceselor
de administrare.
(3) Serviciul audit efectuează misiuni de audit intern și
consiliere asupra tuturor activităților și serviciilor Camerei
Deputaților, inclusiv asupra entităților sub autoritate, care, prin
atribuțiile ce le revin, inițiază și execută operațiuni de utilizare a
resurselor financiare, materiale și umane, precum și asupra
evaluării managementului și controlului intern al acestora.
(4) Serviciul audit efectuează și alte misiuni nonaudit dispuse
de secretarul general al Camerei Deputaților.
(5) Serviciul audit este un compartiment independent care
nu poate fi implicat în activitățile și în compartimentele pe care
le auditează sau le consiliază.
(6) Serviciul audit nu poate fi implicat în activitatea
procedurală și efectivă de control intern din cadrul serviciilor
Camerei Deputaților.
(7) Serviciul audit este subordonat nemijlocit secretarului
general al Camerei Deputaților.
Art. 113. — Serviciul audit are următoarele atribuții principale:
a) evaluează angajamentele bugetare și legale din care
derivă direct sau indirect obligații de plată, inclusiv din fondurile
comunitare;
b) evaluează plățile asumate prin angajamente bugetare și
legale, inclusiv din fondurile comunitare;
c) examinează legalitatea, regularitatea și conformitatea
operațiunilor, identificând erorile, risipa, gestiunea defectuoasă

28

MONITORUL OFICIAL AL ROMÂNIEI, PARTEA I, Nr. 450/30.VI.2009

și frauduloasă, propune măsuri și soluții secretarului general al
Camerei Deputaților;
d) examinează modul de constituire a veniturilor proprii, din
servicii, concesionarea, închirierea de bunuri din domeniul
public al statului, donații și sponsorizări, urmărind evaluarea
economicității, eficacității și eficienței utilizării resurselor
financiare, umane și materiale pentru îndeplinirea obiectivelor
și obținerea rezultatelor stabilite;
e) examinează alocarea creditelor bugetare;
f) examinează sistemul contabil și fiabilitatea acestuia ca
principal instrument de cunoaștere, gestiune și control
patrimonial, examinează și evaluează rezultatele;
g) examinează regularitatea sistemelor de fundamentare a
deciziilor, planificarea, programarea, organizarea și coordonarea
deciziilor, precum și urmărirea și controlul îndeplinirii acestora;
h) identifică slăbiciunile sistemelor de conducere și control,
precum și riscurile asociate unor astfel de sisteme, ale unor
proiecte sau ale unor operațiuni, propune măsuri pentru
corectarea acestora și eliminarea riscurilor, după caz;
i) evaluează sistemele informatice;
j) efectuează unele misiuni dispuse de secretarul general al
Camerei Deputaților, care nu au fost nominalizate în planul de
audit pe anul respectiv;
k) elaborează norme metodologice specifice de audit intern;
l) elaborează proiectele planului anual și planului strategic
pe termen lung;
m) elaborează raportul anual pentru activitatea auditului
intern;
n) raportează Unității Centrale de Armonizare pentru Audit
din cadrul Ministerului Finanțelor Publice despre cazurile de
neimplementare a recomandărilor rezultate din misiunile de
audit;
o) auditorii interni au acces la toate datele și informațiile,
inclusiv la cele existente în format electronic, pe care le
consideră relevante pentru scopul și obiectivele precizate în
ordinul de serviciu;
p) auditorii interni pot solicita date, informații, precum și copii
ale documentelor certificate pentru conformitate de la
persoanele aflate în legătură cu structura auditată, iar acestea
au obligația de a le pune la dispoziție;
r) în cadrul misiunilor pe care le realizează, în baza probelor
de audit, auditorii interni pot face constatări și recomandări și
altor structuri din cadrul serviciilor Camerei Deputaților decât cea
auditată în mod expres;
s) auditorii interni pot efectua orice fel de reverificări
financiare și contabile legate de activitățile de control intern la
care acestea au fost supuse;
ș) auditorii interni, în cazul identificării unor iregularități,
neconformități sau posibile prejudicii, raportează de îndată
secretarului general al Camerei Deputaților și structurii de
control abilitate.
SECȚIUNEA a 5-a
Experți contabili de pe lângă cabinetele chestorilor
Camerei Deputaților

Art. 114. — (1) Pe lângă cabinetele chestorilor funcționează
2 consilieri având calitatea de experți contabili.
(2) Experții contabili prevăzuți la alin. (1) sunt subordonați
chestorilor Camerei Deputaților, exercită atribuții de control și
asigură asistența de specialitate pentru îndeplinirea de către
chestori a atribuțiilor de control financiar, bugetar și patrimonial
prevăzute în Regulamentul Camerei Deputaților, republicat, cu
modificările ulterioare.

Art. 115. — (1) Experții contabili de pe lângă cabinetele
chestorilor Camerei Deputaților au următoarele atribuții
principale:
a) verifică modul de gestionare a patrimoniului;
b) verifică funcționarea și calitatea serviciilor Camerei
Deputaților, din însărcinarea și cu obiectivele stabilite de
chestori;
c) exercită control financiar asupra cheltuielilor efectuate;
d) verifică proiectul de buget și contul de încheiere a
exercițiului bugetar anual ale Camerei Deputaților, care se
prezintă Biroului permanent al Camerei Deputaților de către
chestori;
e) îndeplinesc și alte atribuții stabilite de chestorii Camerei
Deputaților prin fișa postului.
(2) Obiectivele de control și verificare se stabilesc în Planul
anual de control aprobat de chestorii Camerei Deputaților.
(3) Concluziile verificărilor efectuate se consemnează în acte
de control, procese-verbale, note de prezentare, note
confidențiale, informări și referate.
(4) Evaluarea activității experților contabili se face de către
chestori cel puțin o dată pe an.
CAPITOLUL VII
Activitatea administrativă
SECȚIUNEA 1
Compartimentele cu atribuții în domeniul administrativ

Art. 116. — Compartimentele care exercită atribuțiile pentru
realizarea activității administrative sunt următoarele:
a) Departamentul administrativ, infrastructură și întreținere;
b) Direcția afaceri interne;
c) Centrul Internațional de Conferințe.
d) Direcția pentru transporturi.
SECȚIUNEA a 2-a
Departamentul administrativ, infrastructură și întreținere

Art. 117. — (1) Departamentul administrativ, infrastructură și
întreținere administrează, gestionează, exploatează, asigură
mentenanța și totalitatea modernizărilor aferente imobilului
Palatul Parlamentului, ale spațiilor, utilajelor și instalațiilor
acestuia, precum și ale bunurilor date în folosință pentru a
asigura condițiile optime necesare activităților parlamentare și
altor activități care se desfășoară în Palatul Parlamentului.
(2) În îndeplinirea obiectivelor prevăzute la alin. (1),
întocmește documentele privind angajarea, lichidarea și
ordonanțarea cheltuielilor prevăzute în bugetul Camerei
Deputaților pentru domeniul său de activitate și răspunde de
respectarea normelor legale respective.
Art. 118. — Departamentul administrativ, infrastructură și
întreținere are în componența sa următoarele compartimente:
a) Direcția tehnică;
b) Direcția administrativă;
c) Serviciul întreținere.
Art. 119. — (1) Direcția tehnică are în componența sa
următoarele compartimente:
a) Serviciul tehnic;
b) Serviciul energetic;
c) Serviciul audiovideo;
d) Serviciul automatizări și ascensoare;
e) Serviciul dispecerat tehnic și audit energetic.
(2) Direcția tehnică are următoarele atribuții principale:
a) organizează activitățile privind mentenanța și
modernizarea, în cadrul spațiilor administrate de Camera
Deputaților, a stației de hidrofoare, a punctului termic, a stațiilor

MONITORUL OFICIAL AL ROMÂNIEI, PARTEA I, Nr. 450/30.VI.2009
de transformare a energiei electrice și a tablourilor de corp, a
centralelor de ventilație și instalațiilor de climatizare, a aparatelor
de aer condiționat de tip split, a ascensoarelor, a echipamentelor
de multiplicare/fax, a receptoarelor TV și răspunde de buna
funcționare a acestora; asigură executarea reparațiilor curente
și capitale ale acestor instalații, echipamente, inclusiv a rețelelor
conexe;
b) exploatează instalațiile și rețelele aferente spațiilor
administrate de Camera Deputaților (sanitare, termice, electrice
etc.) și răspunde de funcționarea acestora; asigură executarea
reparațiilor curente, capitale și modernizarea acestora;
c) organizează activitățile de lăcătușărie și tâmplărie în
cadrul spațiilor administrate de Camera Deputaților; asigură
executarea reparațiilor curente și capitale de această natură;
d) asigură distribuția cu agent termic, energie electrică și apă
de consum în cadrul spațiilor administrate de Camera
Deputaților, buna funcționare a instalațiilor electrice, sanitare,
menajere și de stins incendiul; asigură executarea reparațiilor
curente, capitale și modernizarea acestora;
e) răspunde de integritatea și funcționarea normală și în
condiții de siguranță a ascensoarelor de marfă și persoane din
imobil; asigură executarea reparațiilor curente, capitale și
modernizarea acestora;
f) asigură buna funcționare a instalației de televiziune cu
circuit închis din imobil și a celor de sonorizare/amplificare și
asigură efectuarea lucrărilor de reparații capitale, curente și
modernizarea acestora; efectuează și păstrează înregistrările
audio și video ale ședințelor din sala de plen a Camerei
Deputaților și pe cele aferente conferințelor de presă și le pune
la dispoziția Departamentului legislativ și, la solicitare, altor
persoane, în conformitate cu prevederile Regulamentului
Camerei Deputaților, republicat, cu modificările ulterioare;
asigură transmisia audiovideo a ședințelor în plen, a ședințelor
comisiilor parlamentare și a diverselor evenimente de interes
public pe instalația de televiziune cu circuit închis și către
televiziunile acreditate;
g) asigură buna funcționare, efectuarea lucrărilor de reparații
curente, capitale și modernizarea sistemului integrat de
conferință, vot electronic, sonorizare, traducere simultană,
comunicații audio/video și de date ale ședințelor în plen ale
Camerei Deputaților și ale ședințelor comisiilor parlamentare;
configurează și actualizează ori de câte ori este nevoie baza de
date a sistemului de vot electronic; programează și
inscripționează cartelele de vot ale deputaților; asigură
transmiterea rezultatelor procedurilor electronice de prezență și
de vot Direcției pentru tehnologia informației și comunicațiilor,
în vederea afișării acestora;
h) asigură distribuția în cadrul imobilului Palatul
Parlamentului a programelor de televiziune;
i) asigură multiplicarea unor documente; asigură
funcționarea și întreținerea aparatelor proprii de multiplicare și a
celor care funcționează în cadrul compartimentelor; asigură
executarea reparațiilor curente, capitale și modernizarea
acestora;
j) asigură instalarea, configurarea și întreținerea
echipamentelor de tip multiplicare/fax din dotarea imobilului;
asigură executarea reparațiilor curente, capitale și modernizarea
acestora;
k) răspunde de utilizarea pieselor de schimb și a materialelor
scoase din magazie pentru efectuarea unor lucrări specifice și
face propuneri pentru completarea stocurilor;
l) răspunde de gestionarea bunurilor primite în folosință de
către salariații din cadrul direcției;
m) avizează din punct de vedere tehnic contractele de
furnizare a bunurilor, serviciilor și lucrărilor privitoare la

29

întreținerea echipamentelor și a instalațiilor din cadrul imobilului
pe care le exploatează; urmărește din punct de vedere tehnic
executarea contractelor încheiate; înaintează Departamentului
economic documentația referitoare la creanțele rezultate din
nerespectarea clauzelor contractuale;
n) elaborează, fundamentează și susține studii și analize
tehnico-economice privitoare la modul de eficientizare a
funcționării și modernizare a echipamentelor și instalațiilor de
care răspunde; gestionează problematica aferentă auditului
energetic al imobilului; susține și implementează programe și
măsuri de îmbunătățire a eficienței energetice asupra imobilului
Palatul Parlamentului, pe termen scurt, mediu și lung.
Art. 120. — (1) Direcția administrativă are în componența sa
următoarele compartimente:
a) Sectorul administrativ zona I;
b) Sectorul administrativ zona II;
c) Sectorul administrativ zona III;
d) Sectorul administrativ zona IV;
e) Sectorul horticol.
(2) Delimitarea zonelor prevăzute la alin. (1) se aprobă de
secretarul general adjunct.
(3) Direcția administrativă are următoarele atribuții principale:
a) preia în exploatare de la Direcția generală pentru
dezvoltare spațiile la care investiția a fost finalizată, precum și
dotările aferente acestora, după efectuarea probelor și a
recepțiilor finale, pe baza documentației tehnice, potrivit
procedurii legale în vigoare;
b) organizează și răspunde de activitățile privind gestionarea
bunurilor, mijloace fixe și obiecte de inventar cu specific
administrativ aflate în patrimoniul Camerei Deputaților, în
clădirea Palatului Parlamentului;
c) ține evidența tehnico-operativă a bunurilor, mijloace fixe și
obiecte de inventar aflate în patrimoniul Camerei Deputaților, pe
spațiile administrate;
d) organizează și răspunde de activitatea de curățenie pe
spațiile date în folosință aparținând Camerei Deputaților, asigură
condiții optime de desfășurare a activităților parlamentare și a
altor activități care se desfășoară în Palatul Parlamentului,
organizate de Camera Deputaților sub acest aspect;
e) organizează activitatea administrativă pe zone de lucru,
asigurând desfășurarea eficientă a acesteia pe toate spațiile de
lucru ale Camerei Deputaților, precum și pe spațiile verzi din
zona Palatului Parlamentului, aflate în administrarea Camerei
Deputaților;
f) ține evidența spațiilor de lucru aferente activității Camerei
Deputaților, întocmește analize și propuneri privind utilizarea
eficientă a acestora de către toate compartimentele beneficiare
ale Camerei Deputaților;
g) întocmește analize și propuneri privind dotarea spațiilor
cu bunuri, mijloace fixe și obiecte de inventar necesare
desfășurării optime a activității pe aceste spații;
h) amenajează și asigură funcționarea neîntreruptă a sălilor,
saloanelor, cabinetelor și birourilor, spațiilor de circulație,
grupurilor sanitare și a altor anexe cu caracter social, pentru
activitățile ce se desfășoară în cadrul Camerei Deputaților;
i) asigură curățenia și întreținerea spațiilor în care
funcționează Centrul Internațional de Conferințe; organizează
și răspunde de gestionarea bunurilor pe aceste spații; execută
amenajarea și deamenajarea spațiilor în cadrul activităților
organizate de Centrul Internațional de Conferințe;
j) răspunde de întreținerea curățeniei la garajul subteran, pe
spațiile cu destinație de birou, sală de ședință, holuri de acces,
grupuri sanitare care sunt administrate de Camera Deputaților;
k) răspunde de gestionarea, conservarea, manipularea și
modul de mișcare a materialelor, obiectelor de inventar și

30

MONITORUL OFICIAL AL ROMÂNIEI, PARTEA I, Nr. 450/30.VI.2009

mijloacelor fixe în vederea prevenirii degradării, distrugerii,
sustragerii sau folosirii neraționale a acestora;
l) avizează contractele de achiziții de bunuri și servicii
aferente Direcției administrative; urmărește derularea
contractelor de servicii din domeniul său de activitate și
efectuează recepția acestora;
m) întocmește referatele de specialitate pentru eliberarea de
mijloace fixe, obiecte de inventar, piese de schimb și materiale
consumabile necesare activităților ce se desfășoară pe spațiile
Camerei Deputaților;
n) răspunde de activitatea atelierului de tapițerie cu privire la
montarea și demontarea perdelelor și de remedierea defectelor
la perdele, draperii, mochete și la mobilierul tapițat din
patrimoniul Camerei Deputaților;
o) organizează și răspunde de lucrările de întreținere și
ambientare a spațiilor verzi administrate de Camera Deputaților,
din curtea Palatului Parlamentului;
p) asigură ambientarea cu flori naturale a sălilor de ședințe,
cabinetelor, birourilor, spațiilor de circulație, produce și întreține
plantele naturale la ghiveci, răsaduri de flori anuale și bienale;
r) participă alături de celelalte direcții din cadrul serviciilor
Camerei Deputaților la campania de prevenire și înlăturare a
efectelor înzăpezirii, viscolului și poleiului în perioada de iarnă,
pe căile de acces, parcări, alei pietonale și scări exterioare din
incinta Palatului Parlamentului, conform Planului de măsuri
aprobat de secretarul general al Camerei Deputaților;
s) organizează activitatea de reparații și întreținere a
mașinilor și utilajelor necesare la lucrările de întreținere a
spațiilor verzi, aflate în dotarea serviciului horticol;
ș) organizează activitatea de colectare selectivă a deșeurilor
menajere din spațiile administrate de Camera Deputaților, în
clădirea Palatului Parlamentului;
t) administrează și gestionează activele necorporale
(programe informatice etc.) achiziționate de Direcția pentru
tehnologia informației și comunicațiilor.
Art. 121. — (1) Serviciul întreținere este compartimentul de
specialitate al serviciilor Camerei Deputaților care organizează,
coordonează și răspunde de activitățile de intervenții în timp,
lucrări de întreținere, reparații curente etc. la elementele de
construcție și infrastructură, necesare exploatării eficiente a
spațiilor din imobilul Palatul Parlamentului administrate de
Camera Deputaților.
(2) Serviciul întreținere are următoarele atribuții principale:
a) efectuează intervențiile în timp (lucrări de întreținere,
reparații curente etc.) necesare la elementele de construcție și
arhitectură (zidărie, vopsitorii, zugrăveli, închideri, construcții
metalice, terase, căi de acces, placaje și pardoseli și altele
asemenea), asigurând funcționarea acestora conform cerințelor
esențiale ale construcțiilor;
b) elaborează datele — planuri de cheltuieli anuale,
trimestriale, lunare; liste de materiale, piese de schimb și dotări —
necesare desfășurării intervențiilor specifice pentru asigurarea
condițiilor normale și normate de funcționare a spațiilor ce fac
obiectul intervențiilor;
c) elaborează planurile de reparații curente pentru spațiile
deservite și execută lucrările respective conform normativelor în
vigoare, pe baza programelor de urmărire a comportării în
exploatare și de intervenții în timp pentru spațiile din imobilul
Palatul Parlamentului administrate de Camera Deputaților;
d) urmărește executarea și modul de derulare a lucrărilor de
intervenții în timp efectuate de către terți, face verificările și
corecțiile necesare pe parcursul executării lucrărilor,
organizează și efectuează recepția pe faze și recepția finală a
lucrărilor de intervenții în timp; participă la efectuarea probelor și
recepției lucrărilor de investiții, precum și la preluarea în
exploatare a respectivelor spații, după terminarea lucrărilor;

e) elaborează, fundamentează și susține studii și analize
tehnico-economice referitoare la domeniul specific de activitate;
f) răspunde de utilizarea materialelor în execuția lucrărilor
specifice și face demersurile necesare pentru completarea
stocurilor;
g) îndeplinește și alte atribuții prevăzute de reglementările
legale sau la solicitarea conducerii ierarhice.
SECȚIUNEA a 3-a
Direcția afaceri interne

Art. 122. — (1) Direcția afaceri interne este structura de
specialitate a serviciilor Camerei Deputaților care asigură
ordinea la Palatul Parlamentului și participă la realizarea
siguranței acestuia, în colaborare cu forțele aparținând
instituțiilor de stat cu atribuții în domeniul apărării, siguranței
naționale și ordinii publice.
(2) Direcția afaceri interne are în componența sa următoarele
compartimente:
a) Serviciul pentru paza bunurilor și acces;
b) Serviciul echipamente de supraveghere și control;
c) Serviciul pază și supraveghere parcaj subteran;
d) Biroul situații de urgență, securitate și sănătate în muncă
și evidență.
(3) Serviciul prevăzut la alin. (2) lit. c), precum și activitățile
privind situațiile de urgență și cele privind sănătatea și
securitatea în muncă se află în subordinea unui director adjunct.
(4) Direcția afaceri interne are următoarele atribuții principale:
a) asigură permanent măsurile necesare pentru accesul,
circulația, protecția persoanelor și răspunde de paza bunurilor și
valorilor din patrimoniul Camerei Deputaților în Palatul
Parlamentului, parcajul subteran și incintă;
b) elaborează și ține evidența documentelor pentru accesul
persoanelor în clădirea Palatului Parlamentului, precum și al
mijloacelor auto în curtea acestuia, în conformitate cu aprobările
date, potrivit competențelor;
c) răspunde, împreună cu structurile abilitate, conform
convențiilor încheiate, pentru circulația în parcajul subteran și în
curtea Palatului Parlamentului;
d) asigură întâmpinarea și însoțirea persoanelor invitate la și
de la Cabinetul președintelui Camerei Deputaților și cabinetele
membrilor Biroului permanent al Camerei Deputaților, ale
președinților comisiilor Camerei Deputaților și liderilor grupurilor
parlamentare, conform metodologiei stabilite;
e) asigură însoțirea la și de la lojile rezervate în sala de
ședințe a persoanelor care participă la ședințele în plen ale
Camerei Deputaților, precum și monitorizarea acestora pe
parcursul prezenței lor în Palatul Parlamentului;
f) răspunde de menținerea ordinii necesare desfășurării în
condiții normale a activităților parlamentare și extraparlamentare
în Palatul Parlamentului;
g) ia măsuri pentru monitorizarea invitaților, vizitatorilor și
turiștilor pe parcursul desfășurării vizitelor în Palatul
Parlamentului;
h) asigură comunicarea cu structurile specializate ale
Serviciului de Protecție și Pază, ale Ministerului Administrației
și Internelor și ale Senatului României, conform protocoalelor
încheiate cu acestea, în vederea asigurării ordinii și siguranței la
Palatul Parlamentului;
i) răspunde de exploatarea specifică și întreținerea
echipamentelor de supraveghere video și control acces, precum
și a echipamentelor de semnalizare incendiu;
j) asigură gestionarea bazelor de date specifice sistemului
informatic de control acces;

MONITORUL OFICIAL AL ROMÂNIEI, PARTEA I, Nr. 450/30.VI.2009
k) prezintă propuneri pentru elaborarea sau completarea
normelor de prevenire și stingere a incendiilor și de dotare
specifică în Palatul Parlamentului;
l) ia primele măsuri, în cazul unor calamități naturale sau
catastrofe, conform procedurilor în vigoare;
m) ține evidența salariaților cu obligații militare, care sunt
mobilizați la locul de muncă;
n) verifică efectuarea controlului medical al salariaților, la
angajarea în muncă și periodic, pe durata executării contractului
individual de muncă, conform prevederilor legale;
o) asigură instruirea, testarea și perfecționarea profesională
periodică a persoanelor cu atribuții în domeniul protecției muncii
din cadrul structurilor organizatorice ale serviciilor Camerei
Deputaților; efectuează instructajul introductiv general, la
încadrare, privind protecția muncii;
p) ia măsuri pentru autorizarea exercitării meseriilor și a
profesiilor prevăzute în normele de protecția muncii și ține
evidența locurilor de muncă cu condiții deosebite, a accidentelor
de muncă și a bolilor profesionale;
r) elaborează, în colaborare cu responsabilii pe probleme de
protecția muncii din cadrul departamentelor și direcțiilor
serviciilor Camerei Deputaților, normativele de acordare a
echipamentelor de protecție, de lucru și a materialelor igienicosanitare, în concordanță cu normativul-cadru în vigoare;
s) urmărește asigurarea necesarului de echipamente
individuale de protecție, de lucru și a materialelor igienicosanitare și repartizarea acestora către salariați și centralizează
propunerile privind bugetul de cheltuieli pentru protecția muncii;
ș) verifică, la locurile de muncă, cunoașterea și aplicarea de
către toți salariații a măsurilor tehnice, sanitare, organizatorice
și a prevederilor legale în domeniul protecției muncii;
t) colaborează cu celelalte compartimente ale serviciilor
Camerei Deputaților în vederea ducerii la îndeplinire a sarcinilor
specifice Direcției afaceri interne.
SECȚIUNEA a 4-a
Centrul Internațional de Conferințe

Art. 123. — (1) Centrul Internațional de Conferințe
organizează, în spațiile destinate acestuia, acțiuni specifice
interne și internaționale și asigură serviciile de alimentație pentru
deputați, salariați și pentru acțiunile organizate în cadrul
Centrului Internațional de Conferințe.
(2) În îndeplinirea obiectivelor prevăzute la alin. (1),
întocmește documentele privind angajarea, lichidarea și
ordonanțarea cheltuielilor prevăzute în bugetul Camerei
Deputaților pentru domeniul său de activitate și răspunde de
respectarea normelor legale respective.
(3) Acțiunile specifice și serviciile de alimentație se
organizează, respectiv se asigură, îndeosebi, în regim
extrabugetar.
(4) Centrul Internațional de Conferințe are în componența sa
următoarele compartimente:
a) Direcția pentru promovare, contractare și organizare;
b) Direcția pentru alimentație.
Art. 124. — (1) Direcția pentru promovare, contractare și
organizare are în componența sa următoarele compartimente:
a) Serviciul promovare-contractare;
b) Serviciul de organizare și prestații.
(2) Direcția pentru promovare, contractare și organizare are
următoarele atribuții principale:
a) stabilește, în funcție de solicitările Direcției generale
afaceri externe și ale Direcției afaceri europene, proiectul
programului anual de activități cu caracter parlamentar și
proiectul altor reuniuni;
b) elaborează propuneri de tarife, în lei și în valută, pentru
prestările de servicii sau pentru alte activități desfășurate de
Centrul Internațional de Conferințe;

31

c) studiază cerințele pieței în domeniul de activitate al
Centrului Internațional de Conferințe și elaborează planuri de
ansamblu și de detaliu ale activității promoționale;
d) stabilește relații cu organizațiile naționale și internaționale
de profil la care acesta este afiliat sau intenționează să se
afilieze și cu centrele similare din țară și străinătate;
e) asigură aplicarea regulilor specifice de protocol la acțiunile
desfășurate în cadrul Centrului Internațional de Conferințe;
f) răspunde de utilizarea corespunzătoare a dotărilor și de
recuperarea pagubelor;
g) coordonează programul de vizitare; stabilește traseul de
vizitare;
h) organizează, împreună cu alte compartimente implicate
ale serviciilor Camerei Deputaților, vizite ale cetățenilor în Palatul
Parlamentului;
i) urmărește acoperirea integrală a cheltuielilor din venituri,
astfel încât, în situația nerealizării veniturilor prevăzute în
bugetele activităților finanțate integral din venituri proprii,
cheltuielile să fie efectuate în limita veniturilor realizate.
Art. 125. — (1) Direcția pentru alimentație are în componența
sa următoarele compartimente:
a) Serviciul aprovizionare;
b) Serviciul bucătărie-cofetărie;
c) Serviciul de desfacere (restaurante și bufete);
d) Compartimentul tehnologic.
(2) Direcția pentru alimentație are următoarele atribuții
principale:
a) asigură pregătirea și servirea mesei pentru parlamentari,
personalul din Palatul Parlamentului, alți participanți la acțiunile
Camerei Deputaților, pentru acțiuni ale Centrului Internațional
de Conferințe, precum și pentru terți;
b) răspunde de asigurarea condițiilor de igienă și sanitarveterinare în spațiile în care își desfășoară activitatea;
c) întocmește proiectul planului anual de achiziții pentru
mărfuri și asigură realizarea acestuia după aprobare; efectuează
achizițiile respective cu respectarea prevederilor legale privind
achizițiile publice;
d) urmărește îmbunătățirea aprovizionării unităților cu un
sortiment complet de mărfuri de calitate;
e) întocmește lista de preparate de bucătărie, cofetărie,
patiserie și de bar, urmărind înscrierea corectă a denumirii și a
prețului produselor comercializate;
f) asigură și răspunde de buna desfășurare a activității
restaurantelor, bufetelor, punctelor de desfacere a mărfurilor și
a celorlalte activități comerciale aflate în subordinea direcției;
g) răspunde de gestionarea, păstrarea, conservarea și
utilizarea bunurilor aferente acestei activități;
h) răspunde de utilizarea resurselor, în conformitate cu
prevederile legale;
i) fundamentează necesarul anual de alimente și prestări de
servicii (curățătorie chimică), încadrate pe coduri CPV; inițiază
și desfășoară procedurile de achiziții publice;
j) urmărește acoperirea integrală a cheltuielilor din venituri,
astfel încât, în situația nerealizării veniturilor prevăzute în
bugetele activităților finanțate integral din venituri proprii,
cheltuielile să fie efectuate în limita veniturilor realizate.
SECȚIUNEA a 5-a
Direcția pentru transporturi

Art. 126. — (1) Direcția pentru transporturi asigură mijloacele
de transport necesare structurilor și serviciilor Camerei
Deputaților, răspunde de gestiunea parcului auto și de utilizarea
eficientă a acestuia.
(2) În îndeplinirea obiectivelor prevăzute la alin. (1), Direcția
pentru transporturi întocmește documentele privind angajarea,
lichidarea și ordonanțarea cheltuielilor prevăzute în bugetul

32

MONITORUL OFICIAL AL ROMÂNIEI, PARTEA I, Nr. 450/30.VI.2009

Camerei Deputaților pentru domeniul său de activitate și
răspunde de respectarea normelor legale respective.
(3) Direcția pentru transporturi are în componența sa
următoarele compartimente:
a) Serviciul dispecerat și exploatare auto;
b) Serviciul pentru mecanizare și transporturi diverse;
c) Serviciul pentru întreținere și reparații auto.
Art. 127. — Direcția pentru transporturi are următoarele
atribuții principale:
a) elaborează propuneri pentru completarea parcului auto
central și din circumscripțiile electorale; efectuează propuneri
pentru scoaterea din uz a autovehiculelor;
b) face propuneri pentru planul anual de achiziții cu piesele
de schimb și materialele necesare întreținerii și reparației
autovehiculelor;
c) gestionează parcul auto și inventarul din dotarea acestuia;
d) asigură mijloacele auto (midibuzele și microbuzele)
necesare transportului deputaților în București și în provincie și
mijloacele de transport pentru acțiunile de protocol;
e) răspunde de utilizarea, potrivit normelor aprobate, a
autovehiculelor de transport marfă și a autospecialelor;
f) răspunde de starea tehnică și estetică a autovehiculelor;
execută întreținerea și reparația autovehiculelor; execută
reviziile și inspecțiile tehnice periodice pentru autovehiculele
pentru care a obținut autorizare; efectuează recepția tehnică
privind întreținerea și repararea autovehiculelor;
g) aprobă eliberarea din magazie și utilizarea pieselor și
materialelor necesare pentru întreținerea și repararea
autovehiculelor, potrivit normelor legale;
h) elaborează propuneri de normare a consumului de
carburanți;
i) răspunde de gestionarea combustibililor pe baza
consumurilor normate și utilizarea acestora potrivit
reglementărilor în vigoare; asigură decontarea combustibililor
conform normelor interne și legislației în vigoare;
j) ține evidența activității șoferilor și autovehiculelor pe baza
foilor de parcurs și a pontajelor, întocmește situația orelor
prestate peste programul normal de lucru de către șoferi;
k) întocmește documentele de necesitate și recepție pentru
reparațiile ce se efectuează în afara atelierului propriu;
l) urmărește, din punct de vedere tehnic, modul de
exploatare, întreținere și reparație a autoturismelor destinate
deputaților pentru activitatea din circumscripțiile electorale;
m) întocmește documentația tehnică în vederea recuperării
sumelor de la societățile de asigurări.
CAPITOLUL VIII
Fișa postului
Art. 128. — (1) Postul este componenta de bază a structurii
organizatorice a serviciilor Camerei Deputaților, căruia i se
stabilesc obiective individuale, sarcini, competențe și
responsabilități care, în mod regulat, revin spre executare unui
salariat.

(2) Cerințele, sarcinile și competențele postului, precum și
lucrările ce trebuie executate sau avizate de ocupantul postului
se stabilesc în fișa postului.
Art. 129. — (1) Fișa postului trebuie să cuprindă date privind
prezentarea postului, cerințele generale ale postului, precum și
cerințele specifice pentru fiecare compartiment.
(2) În prezentarea postului se menționează compartimentul
la care este repartizat postul, condițiile privind pregătirea,
experiența și abilitățile pe care trebuie să le aibă persoana care
ocupă postul respectiv și ce sarcini și lucrări trebuie să
îndeplinească persoana care îl ocupă.
(3) Descrierea postului potrivit prevederilor alin. (2) servește
și pentru selectarea, angajarea și evaluarea salariaților.
Art. 130. — (1) Se întocmește câte o fișă a postului pentru
totalitatea posturilor care prezintă aceleași caracteristici
principale, care au aceleași sarcini și responsabilități și care se
regăsesc în același compartiment.
(2) Fișa postului se întocmește separat pentru funcțiile de
conducere și separat pentru funcțiile de execuție.
Art. 131. — (1) Fișa postului pentru funcția de execuție se
întocmește de către șeful compartimentului în care este
repartizat postul respectiv, se avizează de către funcția ierarhic
superioară acestuia și se aprobă de secretarul general,
respectiv de secretarul general adjunct, după caz.
(2) Fișa postului pentru funcția de conducere se întocmește
de șeful ierarhic și se aprobă de secretarul general.
(3) Fișa postului se semnează de titularul postului.
(4) Fișa postului poate fi modificată și actualizată în funcție de
modificările intervenite în repartizarea sarcinilor.
(5) Fișa postului se întocmește în 3 exemplare, din care unul
rămâne la salariatul care ocupă postul, unul la șeful
compartimentului, iar unul la Direcția resurse umane.
Art. 132. — (1) Fișele postului se grupează pe
compartimentele prevăzute în prezentul regulament.
(2) Atribuțiile stabilite pentru fiecare compartiment, astfel cum
sunt prevăzute în prezentul regulament, împreună cu fișele
postului din compartimentul respectiv formează un modul al
obiectivelor, activităților, atribuțiilor, sarcinilor, lucrărilor și
competențelor ce revin compartimentului și salariaților din
compartimentul respectiv.
(3) Direcția resurse umane păstrează fișele postului
întocmite, semnate și aprobate, care constituie anexe la
atribuțiile compartimentelor, astfel cum sunt stabilite în prezentul
regulament.
Art. 133. — Fișa postului cuprinde atribuțiile și competențele
rezultate din aplicarea reglementărilor legale privind finanțele
publice și cele referitoare la controlul intern; fișa postului se
modifică potrivit acestor prevederi legale.
Art. 134. — Pentru aplicarea prevederilor legale privind
finanțele publice și controlul intern, secretarul general emite
ordine de aprobare a normelor specifice.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 450/30.VI.2009 conține 32 de pagini.

Prețul: 6,40 lei

&JUYDGY|431720]
ISSN 1453—4495

