Anul 177 (XXI) — Nr. 174

PARTEA I

LEGI, DECRETE, HOTĂRÂRI ȘI ALTE ACTE

Joi, 19 martie 2009

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 258 din 24 februarie 2009 referitoare la excepția de
neconstituționalitate a dispozițiilor art. 2 și art. 20 din
Legea nr. 146/1997 privind taxele judiciare de timbru,
precum și ale art. 29 alin. (6) din Legea nr. 47/1992
privind organizarea și funcționarea Curții Constituționale

290.

291.

294.

— Hotărâre privind exercitarea, cu caracter temporar,
a funcției publice de subprefect al județului Arad de
către domnul Remețan Florin ....................................

13

296.

— Hotărâre privind încetarea exercitării de către
domnul Todor Albert a funcției publice de subprefect al
județului Bihor, ca urmare a reluării activității de către
titularul postului ..........................................................

14

— Hotărâre privind dispunerea reluării activității de
către domnul Sârb Gheorghe în funcția publică de
subprefect al județului Bihor ......................................

14

— Hotărâre privind exercitarea, cu caracter temporar,
a funcției publice de subprefect al județului Iași de
către domnul Angheluță Cristian-Marian ....................

15

2–3
297.

— Ordonanță de urgență privind înființarea Autorității
Naționale pentru Administrare și Reglementare în
Comunicații ................................................................

4–11

— Hotărâre privind încetarea exercitării funcției publice
de subprefect al județului Alba de către domnul Popa
Romul ........................................................................

12

— Hotărâre privind exercitarea, cu caracter temporar,
a funcției publice de subprefect al județului Alba de
către domnul Jidveian Ovidiu-Viorel ..........................
— Hotărâre privind modificarea raportului de serviciu
al subprefectului județului Arad, doamna Ila MonicaCarmen, prin transfer la cerere într-o funcție publică
de conducere vacantă în cadrul Instituției Prefectului
din județul Arad ..........................................................

Pagina

295.

ORDONANȚE ȘI HOTĂRÂRI
ALE GUVERNULUI ROMÂNIEI
22.

Nr.

304.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
513.

12

— Ordin al ministrului finanțelor publice privind
stabilirea ratei dobânzii la termen pentru certificatele
de trezorerie transformate în depozite la termen la
Trezoreria Statului ......................................................

15

ACTE ALE BĂNCII NAȚIONALE A ROMÂNIEI
9.
13

— Circulară privind ratele dobânzilor plătite la
rezervele minime obligatorii începând cu perioada de
aplicare 24 februarie—23 martie 2009 ......................

16

2

MONITORUL OFICIAL AL ROMÂNIEI, PARTEA I, Nr. 174/19.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 258
din 24 februarie 2009

referitoare la excepția de neconstituționalitate a dispozițiilor art. 2 și art. 20
din Legea nr. 146/1997 privind taxele judiciare de timbru, precum și ale art. 29 alin. (6)
din Legea nr. 47/1992 privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 2 și art. 20 din Legea nr. 146/1997 privind
taxele judiciare de timbru, precum și ale art. 29 alin. (6) din
Legea nr. 47/1992 privind organizarea și funcționarea Curții
Constituționale, excepție ridicată de Petrică Herăscu în Dosarul
nr. 9.167/233/2006 al Judecătoriei Galați — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 12 septembrie 2008, pronunțată în
Dosarul nr. 9.167/233/2006, Judecătoria Galați — Secția civilă
a sesizat Curtea Constituțională cu excepția de
neconstituționalitate a dispozițiilor art. 2 și art. 20 din Legea
nr. 146/1997 privind taxele judiciare de timbru, precum și
ale art. 29 alin. (6) din Legea nr. 47/1992 privind organizarea
și funcționarea Curții Constituționale.
Excepția a fost ridicată de Petrică Herăscu într-o cauză civilă
având ca obiect pretenții.
În motivarea excepției de neconstituționalitate autorul
acesteia consideră că art. 2 și art. 20 din Legea nr. 146/1997
sunt contrare prevederilor constituționale ale art. 16, art. 20
alin. (1), art. 21, cu raportare la art. 52 alin. (2) și art. 126
alin. (6), și art. 24, precum și art. 6 paragraful 1 din Convenția
pentru apărarea drepturilor omului și a libertăților fundamentale.
În acest sens, consideră că ăinstanța de fond are obligația să
soluționeze cauza sub toate aspectele, fără să condiționeze
accesul la un proces echitabil de achitarea unei taxe de timbru
în prealabil”.
În ceea ce privește art. 29 alin. (6) din Legea nr. 47/1992,
susține că acesta înfrânge prevederile constituționale ale
art. 16, art. 21, art. 24 și art. 146 lit. d), precum și art. 6
paragraful 1 din Convenția pentru apărarea drepturilor omului și
a libertăților fundamentale, deoarece cenzurarea de către
instanța de judecată a unei excepții de neconstituționalitate
reprezintă ăo îngrădire la liberul acces la justiție în materie de

neconstituționalitate, singura instanță competentă fiind Curtea
Constituțională”.
Instanța de judecată apreciază excepția de neconstituționalitate ca fiind nefondată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise ale autorului excepției, depuse în motivarea
acesteia, concluziile procurorului, dispozițiile de lege criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și art. 20 din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997, modificată și completată prin
Ordonanța Guvernului nr. 34/2001, publicată în Monitorul Oficial
al României, Partea I, nr. 511 din 28 august 2001, aprobată prin
Legea nr. 742/2001, publicată în Monitorul Oficial al României,
Partea I, nr. 807 din 17 decembrie 2001, și prin Ordonanța de
urgență a Guvernului nr. 212/2008, publicată în Monitorul Oficial
al României, Partea I, nr. 837 din 12 decembrie 2008, precum și
dispozițiile art. 29 alin. (6) din Legea nr. 47/1992 privind
organizarea și funcționarea Curții Constituționale, republicată în
Monitorul Oficial al României, Partea I, nr. 643 din 16 iulie 2004.
Aceste dispoziții de lege au următorul conținut:
— Art. 2 din Legea nr. 146/1997: ă(1) Acțiunile și cererile
evaluabile în bani, introduse la instanțele judecătorești, se
taxează astfel: [... ]
(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, chiar dacă nu se solicită și
repunerea părților în situația anterioară, precum și cererilor
privind constatarea existenței sau inexistenței unui drept
patrimonial.
(2) În cazul contestației la executarea silită, taxa se
calculează la valoarea bunurilor a căror urmărire se contestă
sau la valoarea debitului urmărit, când acest debit este mai mic
decât valoarea bunurilor urmărite. Taxa aferentă acestei
contestații nu poate depăși suma de 194 lei, indiferent de
valoarea contestată.

MONITORUL OFICIAL AL ROMÂNIEI, PARTEA I, Nr. 174/19.III.2009
(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28
alin. (2) din prezenta lege.”;
— Art. 20 din Legea nr. 146/1997: ă(1) Taxele judiciare de
timbru se plătesc anticipat.
(2) Dacă taxa judiciară de timbru nu a fost plătită în
cuantumul legal, în momentul înregistrării acțiunii sau cererii, ori
dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată, în
cazul când se micșorează valoarea pretențiilor formulate în
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.
(3) Neîndeplinirea obligației de plată până la termenul stabilit
se sancționează cu anularea acțiunii sau a cererii.
(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va trebui
soluționată, în limitele în care taxa judiciară de timbru s-a plătit
în mod legal.
(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de
timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților teritoriale
subordonate Ministerului Finanțelor Publice în a căror rază
teritorială își are domiciliul sau sediul debitorul, potrivit legislației
privind executarea silită a creanțelor bugetare.”;
— Art. 29 alin. (6) din Legea nr. 47/1992: ăDacă excepția este
inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale. Încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16, art. 20 alin. (1), art. 21, cu raportare la art. 52 alin. (2)
și art. 126 alin. (6), art. 24 și art. 146 lit. d), precum și art. 6
paragraful 1 din Convenția pentru apărarea drepturilor omului și
a libertăților fundamentale.

3

Examinând excepția de neconstituționalitate, Curtea
constată că, deși, ulterior sesizării sale, art. 2 din lege a fost
completat cu un nou alineat, (11), introdus prin art. I pct. 1 din
Ordonanța de urgență a Guvernului nr. 212/2008, soluția
legislativă criticată nu a fost modificată.
Astfel, Curtea reține că asupra obligativității plății anticipate
a taxelor judiciare de timbru s-a mai pronunțat prin numeroase
decizii, statuând că prevederile legale menționate sunt conforme
Legii fundamentale. În acest sens sunt, spre exemplu, Decizia
nr. 354 din 5 iulie 2005, publicată în Monitorul Oficial al
României, Partea I, nr. 771 din 24 august 2005, Decizia nr. 372
din 28 septembrie 2004, publicată în Monitorul Oficial al
României, Partea I, nr. 936 din 13 octombrie 2004, și Decizia
nr. 473 din 4 noiembrie 2004, publicată în Monitorul Oficial al
României, Partea I, nr. 27 din 10 ianuarie 2005.
În aceste decizii Curtea a reținut că nicio dispoziție
constituțională nu interzice stabilirea taxelor de timbru în justiție,
fiind justificat ca persoanele care se adresează autorităților
judecătorești să contribuie la acoperirea cheltuielilor prilejuite de
realizarea actului de justiție.
Plata taxelor judiciare de timbru fiind o condiție legală pentru
începerea proceselor civile, obligația la plata anticipată a acestor
taxe (în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora.
De asemenea, la finalul procesului judiciar sarcina suportării
cheltuielilor judiciare, inclusiv a celor constând în plata taxelor de
timbru, revine persoanei care a căzut în pretenții sau care, în
cauzele nelitigioase, a beneficiat de prestațiile efectuate, în
condițiile legii, de organele de justiție.
În ceea ce privește critica de neconstituționalitate a art. 29
alin. (6) din Legea nr. 47/1992, Curtea s-a pronunțat în repetate
rânduri, statuând, în esență, că aceste prevederi sunt
constituționale, reprezentând norme de procedură pe care
instanța care a fost sesizată cu excepția de neconstituționalitate
este obligată să le aplice, în vederea selectării doar a acelor
excepții care, potrivit legii, pot face obiectul controlului de
constituționalitate exercitat de Curtea Constituțională, unica
autoritate de jurisdicție constituțională.
În aceste condiții, soluția adoptată și considerentele deciziilor
citate sunt valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.
Curtea atrage atenția că autorul excepției a invocat în
numeroase cauze neconstituționalitatea acestor dispoziții de
lege, cu motivare identică.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 și art. 20 din Legea nr. 146/1997 privind taxele judiciare de
timbru, precum și ale art. 29 alin. (6) din Legea nr. 47/1992 privind organizarea și funcționarea Curții Constituționale, excepție
ridicată de Petrică Herăscu în Dosarul nr. 9.167/233/2006 al Judecătoriei Galați — Secția civilă.
Definitivă și general obligatorie.
Pronunțată în ședința publică din data de 24 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

4

MONITORUL OFICIAL AL ROMÂNIEI, PARTEA I, Nr. 174/19.III.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind înființarea Autorității Naționale pentru Administrare și Reglementare în Comunicații
Luând în considerare că în scrisoarea de punere în întârziere din data de 29 ianuarie 2009 (Cauza nr. 2008/2.366) Comisia
Europeană atrage atenția asupra faptului că au fost încălcate prevederile Directivei 2002/21/CE privind un cadru de reglementare
comun pentru rețelele și serviciile de comunicații electronice (Directiva-cadru),
având în vedere că Guvernul României este invitat să răspundă la scrisoarea de punere în întârziere din cadrul acțiunii
declanșate până în data de 2 aprilie 2009 și, în aceste condiții, elaborarea unui act normativ care să consfințească înființarea,
organizarea și funcționarea autorității de reglementare în domeniul comunicațiilor electronice sub controlul Parlamentului este o
soluție ce va aduce stabilitate instituțională autorității naționale de reglementare în domeniul comunicațiilor electronice, adoptarea
proiectului de act normativ fiind în măsură, totodată, să creeze premisele închiderii procedurii de încălcare a normelor comunitare
înainte de următoarea fază a acestei proceduri,
ținând seama de acțiunile demarate la nivelul Comisiei Europene, în vederea asigurării stabilității și independenței autorității
de reglementare din domeniul comunicațiilor electronice (principii reclamate și de necesitatea asigurării unei imparțialități în luarea
deciziilor de reglementare de către autoritate), singura modalitate de a pune capăt procedurilor de încălcare a dreptului comunitar
o reprezintă adoptarea, în regim de urgență, a unui act normativ care să așeze pe noi principii statutul, organizarea și funcționarea
autorității de reglementare în domeniu. Urgența adoptării actului normativ este pe deplin justificată și prin raportare la prevederile
art. 115 alin. (4) din Constituția României, republicată.
Având în vedere necesitatea dezvoltării unui concept unitar și deschis asupra tehnologiei informației la nivel național,
astfel încât beneficiile societății informaționale să fie materializate,
ținând seama de posibilitatea reducerii cheltuielilor printr-o acțiune coordonată în scopul dezvoltării serviciilor societății
informaționale și, pentru aceasta, de necesitatea realizării condițiilor pentru implementarea eficientă a politicilor din domeniu,
activitate ce poate fi realizată numai prin intermediul unui unic coordonator al acestora,
având în vedere lipsa unei coordonări naționale în ceea ce privește informatizarea administrației publice, materializată prin
suprapuneri de proiecte, dezvoltări în discordanță cu cerințele utilizatorilor sau cu evoluția tehnologică,
ținând seama de impactul specific al noilor tehnologii asupra administrației publice, incluzând reducerea cheltuielilor
guvernamentale prin utilizarea de programe mai eficiente, creșterea eficienței și îmbunătățirea productivității prin utilizarea
tehnologiilor informației și comunicațiilor (TIC), fapt care favorizează simplificarea procesului administrativ și schimbul de informații
interinstituțional,
având în vedere imposibilitatea exercitării de către Autoritatea Națională pentru Comunicații a funcției de administrare la
nivel național a TLD (top level domain) ă.ro” și a SLD (second level domain) ă.eu” pentru numele de domenii rezervate de România,
care, pentru a asigura continuitatea acordării numelor de domenii, este în continuare exercitată de către Institutul Național de
Cercetare-Dezvoltare în Informatică — I.C.I. București, fapt ce se situează în afara cadrului legal existent,
întrucât, în lipsa unor reglementări imediate, există riscul creșterii cheltuielilor bugetare, cu implicații asupra deficitului
bugetar,
ținând cont că aceste elemente vizează interesul public și constituie situații extraordinare și de urgență, a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se înființează Autoritatea Națională pentru
Administrare și Reglementare în Comunicații, denumită în
continuare ANCOM, ca autoritate publică autonomă cu
personalitate juridică, sub control parlamentar, finanțată integral
din venituri proprii, prin reorganizarea Autorității Naționale pentru
Comunicații, care se desființează.
(2) ANCOM are sediul central în municipiul București,
precum și structuri teritoriale necesare desfășurării obiectului
său de activitate.
Art. 2. — (1) ANCOM are ca rol punerea în aplicare a politicii
naționale în domeniul comunicațiilor electronice, comunicațiilor
audiovizuale și al serviciilor poștale, inclusiv prin reglementarea
pieței și reglementarea tehnică în aceste domenii.
(2) ANCOM administrează și gestionează resursele limitate
din domeniul comunicațiilor electronice, incluzând, dar fără a se
limita la acestea, spectrul de frecvențe radio, resursele de
numerotație și alte resurse tehnice asociate, și monitorizează
benzile de frecvențe radio cu utilizare neguvernamentală.
(3) ANCOM controlează îndeplinirea cerințelor esențiale
privind compatibilitatea electromagnetică, a obligațiilor privind
utilizarea eficientă a spectrului de frecvențe radio cu utilizare

neguvernamentală, controlează îndeplinirea obligațiilor privind
utilizarea resurselor de numerotație și a resurselor tehnice
asociate, realizează controlul pieței echipamentelor radio și
echipamentelor terminale de telecomunicații.
(4) În vederea elaborării politicii naționale în domeniu,
ANCOM va pune la dispoziția Ministerului Comunicațiilor și
Societății Informaționale, denumit în continuare MCSI, rapoarte,
studii și analize realizate de aceasta. Pentru buna coordonare a
reprezentării României în organismele internaționale, ANCOM
are obligația de a informa lunar MCSI despre rezultatele
întâlnirilor internaționale unde a fost reprezentată.
Art. 3. — În vederea realizării rolurilor sale, ANCOM
îndeplinește următoarele funcții:
a) de punere în aplicare a politicii și strategiei sectoriale
elaborate de MCSI în domeniul comunicațiilor electronice,
comunicațiilor audiovizuale și al serviciilor poștale, în special
prin emiterea reglementărilor sectoriale secundare în domeniu,
reglementarea activităților în domeniul comunicațiilor electronice
și al serviciilor poștale, prin adoptarea și implementarea de
decizii cu caracter normativ și individual, precum și de proceduri
funcționale, operaționale și financiare prin care se pun în

MONITORUL OFICIAL AL ROMÂNIEI, PARTEA I, Nr. 174/19.III.2009
aplicare politicile în domeniu, de urmărire și control al respectării
acestora;
b) de administrare și de gestionare a resurselor limitate, prin
care planifică, alocă, urmărește și evaluează utilizarea acestora
pentru punerea în aplicare a politicilor în domeniu prin:
1. administrarea spectrului radio prin planificarea, atribuirea,
alocarea benzilor de frecvențe, asignarea și monitorizarea
frecvențelor radio din benzile de frecvențe cu utilizare
neguvernamentală, precum și coordonarea la nivel național a
gestionării frecvențelor radio în conformitate cu Tabelul național
de atribuire a benzilor de frecvență, denumit în continuare
TNABF, și cu acordurile internaționale la care România este
parte;
2. gestionarea eficientă a benzilor de frecvențe radio cu
atribuire neguvernamentală în conformitate cu TNABF, prin
alocarea și/sau asignarea frecvențelor radio, în scopul asigurării
unei utilizări raționale și eficiente a acestora;
3. administrarea și alocarea resurselor de numerotație și a
resurselor tehnice asociate pentru rețele și servicii de
comunicații electronice, inclusiv prin elaborarea Planului național
de numerotație, denumit în continuare PNN, și a altor planuri în
acest sens;
4. gestionarea resurselor de numerotație la nivel național, în
vederea utilizării raționale și eficiente a acestora;
5. administrarea și gestionarea altor resurse limitate în
domeniul comunicațiilor electronice;
c) de reglementare a activităților în domeniul comunicațiilor
electronice, comunicațiilor audiovizuale și al serviciilor poștale,
prin adoptarea și implementarea de decizii cu caracter normativ
și individual, precum și de proceduri funcționale, operaționale și
financiare, prin care se pun în aplicare politicile în domeniu, de
urmărire și control al respectării acestora;
d) de elaborare și adoptare de norme specifice în domeniul
comunicațiilor electronice și al serviciilor poștale;
e) de reprezentare în organismele și organizațiile naționale,
regionale și internaționale, ca autoritate de stat pentru domeniul
comunicațiilor electronice și al serviciilor poștale, precum și de
comunicare cu acestea;
f) de colaborare și comunicare cu celelalte structuri ale
administrației publice, cu societatea civilă și cu cetățenii, precum
și cu furnizorii de rețele și de servicii în domeniul comunicațiilor
electronice, comunicațiilor audiovizuale și al serviciilor poștale;
g) de organ de decizie în soluționarea litigiilor dintre furnizorii
de rețele și de servicii în domeniul comunicațiilor electronice, în
scopul asigurării liberei concurențe și al protecției intereselor
utilizatorilor pe piețele acestor servicii;
h) de supraveghere și control al respectării de către utilizatorii
resurselor limitate a obligațiilor ce le revin potrivit legii și actelor
administrative prin care au dobândit dreptul de a le utiliza;
i) de elaborare de proceduri și norme cu caracter tehnic
specifice activității ANCOM;
j) de supraveghere a pieței echipamentelor radio și
echipamentelor terminale de telecomunicații;
k) de control pentru îndeplinirea cerințelor esențiale de
compatibilitate electromagnetică și de utilizare eficientă a
spectrului radio.
Art. 4. — (1) În îndeplinirea rolului și funcțiilor sale legale,
ANCOM se consultă și colaborează cu Consiliul Concurenței și
cu Autoritatea Națională pentru Protecția Consumatorilor,
inclusiv prin furnizarea reciprocă de informații necesare aplicării
atât a prevederilor legislației concurenței, cât și a prevederilor
legislației din domeniul comunicațiilor electronice și al serviciilor
poștale.

5

(2) ANCOM promovează concurența în sectorul
comunicațiilor electronice și al serviciilor poștale, acționând în
special în următoarele direcții:
a) prevenirea acțiunilor ce au ca obiect sau pot avea ca efect
distorsionarea ori restrângerea concurenței în domeniul
comunicațiilor electronice, al serviciilor poștale și al tehnologiei
informației;
b) luarea tuturor măsurilor necesare pentru ca utilizatorii,
inclusiv cei cu handicap sau cu nevoi sociale speciale, să obțină
un maximum de beneficii în condițiile unei piețe concurențiale,
în ceea ce privește diversitatea ofertei, tarifele și calitatea
serviciilor;
c) încurajarea investițiilor eficiente în infrastructură și
promovarea inovației;
d) încurajarea utilizării eficiente și asigurarea administrării
eficiente a resurselor limitate pe care le gestionează.
Art. 5. — ANCOM asigură utilizarea eficientă a resurselor
limitate din domeniul comunicațiilor electronice și serviciilor
poștale, acționând în special în următoarele direcții:
a) evitarea tezaurizării resurselor limitate, datorată neutilizării
acestora la nivelul alocării din licențe;
b) încurajarea investițiilor eficiente în infrastructură și
promovarea inovației.
Art. 6. — (1) ANCOM contribuie la dezvoltarea pieței interne
a Comunității Europene, în special prin:
a) înlăturarea barierelor în calea furnizării la nivel european
a rețelelor și serviciilor de comunicații electronice, a
infrastructurii asociate și a serviciilor poștale, inclusiv prin
armonizarea TNABF, a PNN și a planurilor de perspectivă cu
European Common Table for Frequency Band Allocation
(ECTFBA) — Planul comun european de alocare a benzilor de
frecvență, European Telephony Numbering Space (ETNS) —
Planul european de numerotație telefonică și cu alte norme
paneuropene de aplicare;
b) încurajarea stabilirii și dezvoltării de rețele transeuropene,
a interoperabilității serviciilor paneuropene și a conectivității
dintre utilizatorii finali;
c) respectarea principiului nediscriminării în ceea ce privește
tratamentul aplicat furnizorilor de rețele și servicii de comunicații
electronice, informației sau furnizorilor de servicii poștale aflați
în situații similare;
d) cooperarea într-o manieră transparentă cu autoritățile
naționale de reglementare cu atribuții similare din străinătate,
precum și cu Comisia Europeană, în vederea dezvoltării unei
practici de reglementare coerente și a aplicării unitare și
concertate a legislației naționale armonizate cu normele
adoptate la nivelul Uniunii Europene.
(2) ANCOM promovează interesele utilizatorilor finali din
Uniunea Europeană, în special prin:
a) asigurarea unui nivel înalt de protecție a utilizatorilor finali
în relațiile acestora cu furnizorii;
b) implicarea în asigurarea unui nivel înalt de protecție a
drepturilor persoanelor, în special a dreptului la viața privată, cu
privire la prelucrarea datelor cu caracter personal;
c) promovarea furnizării de informații clare, în special în ceea
ce privește transparența tarifelor și a condițiilor de utilizare a
serviciilor de comunicații electronice destinate publicului;
d) asigurarea condițiilor de exercitare a dreptului de acces la
serviciul universal, astfel cum acesta este prevăzut de Legea
nr. 304/2003 pentru serviciul universal și drepturile utilizatorilor
cu privire la rețelele și serviciile de comunicații electronice,
republicată, și de Ordonanța Guvernului nr. 31/2002 privind
serviciile poștale, aprobată cu modificări și completări prin Legea
nr. 642/2002, cu modificările și completările ulterioare;
e) promovarea intereselor specifice ale utilizatorilor cu
handicap și ale celor cu nevoi sociale speciale;

6

MONITORUL OFICIAL AL ROMÂNIEI, PARTEA I, Nr. 174/19.III.2009

f) asigurarea protejării integrității și securității rețelelor publice
de comunicații electronice.
Art. 7. — (1) În activitatea sa, ANCOM are în vedere
respectarea principiului neutralității tehnologice, prin prisma
fenomenului convergenței tehnologiilor, și contribuie, în limitele
competențelor sale, la asigurarea implementării politicilor care
urmăresc promovarea diversității culturale și lingvistice, precum
și a pluralismului media.
(2) În îndeplinirea atribuțiilor sale, ANCOM urmărește
atingerea obiectivelor prevăzute la art. 4—6, luând în acest sens
măsuri rezonabile, cu respectarea principiilor proporționalității,
nediscriminării, transparenței și deplinei obiectivități.
Art. 8. — (1) ANCOM va încuraja utilizarea standardelor
și/sau a specificațiilor tehnice pentru furnizarea serviciilor,
interfețelor tehnice și/sau funcțiilor rețelelor, publicate în Jurnalul
Oficial al Uniunii Europene, în măsura strict necesară asigurării
interoperabilității serviciilor și îmbunătățirii posibilităților de
alegere pentru utilizatori, cu excepția cazului în care utilizarea
unor standarde sau specificații a fost declarată obligatorie de
Comisia Europeană.
(2) Până la publicarea standardelor și specificațiilor
prevăzute la alin. (1), ANCOM va încuraja implementarea
standardelor și a specificațiilor adoptate de organizațiile
europene de standardizare sau, în lipsa acestora, a standardelor
și recomandărilor adoptate de Uniunea Internațională a
Telecomunicațiilor, de Organizația Internațională de
Standardizare sau de Comisia Electrotehnică Internațională.
(3) Prezentul articol nu se aplică în cazul cerințelor esențiale,
specificațiilor interfețelor și standardelor armonizate prevăzute în
Hotărârea Guvernului nr. 88/2003 privind echipamentele radio și
echipamentele terminale de telecomunicații și recunoașterea
mutuală a conformității acestora, republicată.
Art. 9. — (1) În cazul în care Comisia Europeană adoptă
recomandări în vederea asigurării aplicării armonizate a
normelor comunitare în domeniul comunicațiilor electronice,
ANCOM va ține seama în cel mai înalt grad de aceste
recomandări în exercitarea atribuțiilor sale.
(2) Dacă ANCOM optează să nu aplice o recomandare, va
transmite o informare motivată Comisiei Europene.
Art. 10. — (1) ANCOM exercită următoarele atribuții generale
în domeniile comunicațiilor electronice, comunicațiilor
audiovizuale, echipamentelor radio și echipamentelor terminale
de telecomunicații, inclusiv din punctul de vedere al
compatibilității electromagnetice, și serviciilor poștale:
1. elaborează și adoptă norme tehnice, în domeniul
comunicațiilor electronice, comunicațiilor audiovizuale,
echipamentelor radio și echipamentelor terminale de
telecomunicații, inclusiv din punctul de vedere al compatibilității
electromagnetice, și serviciilor poștale, precum și pentru
utilizarea resurselor de numerotație;
2. asigură reprezentarea în instituții și în organizații
internaționale din domeniul reglementării comunicațiilor
electronice, comunicațiilor audiovizuale, echipamentelor radio
și echipamentelor terminale de telecomunicații, inclusiv din
punctul de vedere al compatibilității electromagnetice, și
serviciilor poștale, susținând în cadrul acestora politica și
strategia națională în domeniu;
3. colaborează cu instituții și organizații naționale și
internaționale din domeniul comunicațiilor electronice,
comunicațiilor audiovizuale, echipamentelor radio și
echipamentelor terminale de telecomunicații, inclusiv din punctul
de vedere al compatibilității electromagnetice, și serviciilor
poștale, dezvoltă și stimulează relațiile cu acestea; cooperează
cu autorități de reglementare din domeniul comunicațiilor
electronice și al serviciilor poștale din străinătate, inclusiv prin
încheierea de acorduri de colaborare și schimb de informații;

4. aplică acordurile internaționale în domeniul comunicațiilor
electronice, comunicațiilor audiovizuale, echipamentelor radio
și al echipamentelor terminale de telecomunicații, inclusiv din
punctul de vedere al compatibilității electromagnetice, și
serviciilor poștale;
5. colaborează cu MCSI în toate domeniile în care expertiza
ANCOM este necesară sau utilă;
6. înaintează ministerului de specialitate propuneri privind
modificarea cadrului legislativ pentru stimularea dezvoltării
sectoarelor de comunicații electronice, comunicații audiovizuale,
echipamente radio și echipamente terminale de telecomunicații,
inclusiv din punctul de vedere al compatibilității
electromagnetice, și servicii poștale;
7. avizează proiectele de acte normative prin care se
reglementează activități din domeniul comunicațiilor electronice,
comunicațiilor audiovizuale, echipamentelor radio și
echipamentelor terminale de telecomunicații, inclusiv din punctul
de vedere al compatibilității electromagnetice, cu respectarea
dispozițiilor legale incidente în materie;
8. prognozează, planifică și programează în proiectul de
buget propriu resursele financiare necesare în vederea realizării
politicilor în domeniile sale de competență;
9. coordonează derularea programelor de asistență
financiară de la Uniunea Europeană în domeniul comunicațiilor
electronice, comunicațiilor audiovizuale, echipamentelor radio
și echipamentelor terminale de telecomunicații, inclusiv din
punctul de vedere al compatibilității electromagnetice, și
serviciilor poștale, care vizează capacitatea instituțională a
ANCOM;
10. elaborează și publică rapoarte, studii, analize și altele
asemenea în domeniul comunicațiilor electronice, comunicațiilor
audiovizuale, echipamentelor radio și echipamentelor terminale
de telecomunicații, inclusiv din punctul de vedere al
compatibilității electromagnetice, și serviciilor poștale, în special
pentru evaluarea necesității și oportunității emiterii de noi
reglementări, pentru evaluarea și controlul implementării
politicilor și reglementărilor, precum și al conducerii programelor
și proiectelor, organizează seminarii și mese rotunde, acțiuni
promoționale de imagine, informare și de conștientizare a
publicului, putând contracta în aceste scopuri servicii de
consultanță, expertiză, asistență tehnică și altele asemenea, în
conformitate cu reglementările legale în vigoare;
11. urmărește și controlează aplicarea prevederilor cuprinse
în actele normative în vigoare sau în acordurile internaționale în
domeniul comunicațiilor electronice, comunicațiilor audiovizuale,
echipamentelor radio și echipamentelor terminale de
telecomunicații, inclusiv din punctul de vedere al compatibilității
electromagnetice, și serviciilor poștale, luând măsuri pentru
prevenirea, înlăturarea și sancționarea nerespectării acestor
prevederi, potrivit competenței recunoscute de acestea;
12. soluționează litigiile dintre furnizorii din domeniul
comunicațiilor electronice, în scopul asigurării liberei concurențe
și al protecției intereselor utilizatorilor finali.
(2) ANCOM exercită următoarele atribuții specifice în
domeniul comunicațiilor electronice, comunicațiilor audiovizuale
și al serviciilor poștale:
1. elaborează și actualizează autorizațiile generale;
2. monitorizează și controlează respectarea obligațiilor
impuse furnizorilor de rețele și de servicii de comunicații
electronice prin autorizațiile generale;
3. promovează și sprijină armonizarea la nivel european a
utilizării resurselor de numerotație, în conformitate cu
instrumentele juridice în vigoare în cadrul Uniunii Europene;
4. adoptă PNN și orice modificări ale acestuia, sub rezerva
restricțiilor impuse din motive de siguranță națională; înainte de
adoptarea PNN, ANCOM are obligația de a informa și de a
consulta MCSI în legătură cu modificările aduse;

MONITORUL OFICIAL AL ROMÂNIEI, PARTEA I, Nr. 174/19.III.2009
5. gestionează la nivel național resursele de numerotație și
frecvențele radio din benzile alocate pentru utilizare
neguvernamentală;
6. gestionează la nivel național resursele tehnice necesare în
vederea furnizării serviciilor de comunicații electronice destinate
publicului sau operării rețelelor publice de comunicații
electronice;
7. administrează și coordonează la nivel național gestionarea
frecvențelor radio în conformitate cu TNABF și cu acordurile
internaționale la care România este parte;
8. acordă licențele de utilizare a resurselor de numerotație,
stabilește și încasează tarifele pentru emiterea licențelor, în
conformitate cu legislația în vigoare și în concordanță cu
costurile administrative aferente emiterii acestora;
9. stabilește și încasează tarifele de utilizare a resurselor de
numerotație, în conformitate cu legislația în vigoare;
10. emite reglementări privind modul de utilizare a resurselor
de numerotație și a frecvențelor radio din benzile atribuite pentru
utilizare neguvernamentală;
11. pune la dispoziția MCSI datele necesare în vederea
elaborării, modificării și completării TNABF;
12. acordă licențele de utilizare a frecvențelor radio pentru
furnizarea de rețele și servicii de comunicații electronice care
utilizează spectrul radio, precum și licențele de emisie și
stabilește și încasează tarifele de utilizare a spectrului. În cadrul
comisiilor desemnate prin ordin al președintelui ANCOM pentru
elaborarea documentației aferente procedurii de licitație și
evaluarea ofertelor depuse în vederea atribuirii licențelor, MCSI
poate desemna 2 reprezentanți, fără ca aceștia să constituie o
majoritate, în scopul asigurării concordanței dintre strategiile
naționale în domeniu și condițiile impuse participanților la
licitațiile organizate pentru acordarea de licențe de utilizare a
frecvențelor radio pentru furnizarea de rețele și servicii de
comunicații electronice care utilizează spectrul radio;
13. alocă și asignează frecvențele radio în benzile cu
atribuire neguvernamentală, exclusivă sau în partaj, prevăzute
în TNABF, cu respectarea reglementărilor, acordurilor și
protocoalelor naționale și internaționale, și implementează
procedurile de coordonare stabilite prin acordurile internaționale;
14. acordă avizele tehnice, autorizațiile de asignare a
frecvențelor radio și autorizațiile tehnice de funcționare, cu
respectarea reglementărilor în vigoare;
15. realizează expertizele tehnice necesare utilizării raționale
și eficiente a frecvențelor radio, în scopul determinării posibilității
de alocare a benzilor de frecvențe radio, în condițiile legii;
16. analizează și realizează expertizarea tehnică a utilizării
frecvențelor
radio
pentru
asigurarea
compatibilității
electromagnetice dintre stațiile și rețelele de radiocomunicații
autorizate, precum și pentru prevenirea perturbațiilor
prejudiciabile, în scopul evaluării posibilității de asignare a
acestora, în urma solicitărilor;
17. alocă și asignează codurile de identificare pentru unele
servicii de radiocomunicații, certifică personalul de operare a
stațiilor de radiocomunicații și asigură activitățile de evidență
conexe acestor activități;
18. asigură evidența permanentă a utilizării frecvențelor radio
prin asigurarea evidenței asignărilor de frecvențe și întreținerea
permanentă a bazelor de date specializate care formează
Registrul național al frecvențelor asignate/alocate;
19. monitorizează spectrul de frecvențe radio cu atribuire
neguvernamentală;
20. supraveghează și controlează respectarea obligațiilor
cuprinse în licențele de utilizare a frecvențelor radio sau în
licențele de emisie ori în reglementările din domeniul
radiocomunicațiilor;

7

21. identifică piețele relevante din sectorul comunicațiilor
electronice;
22. efectuează analizele de piață în situațiile în care acestea
sunt obligatorii, potrivit legii;
23. desemnează furnizorii de rețele și de servicii de
comunicații electronice cu putere semnificativă pe piață;
24. impune în sarcina furnizorilor de rețele sau de servicii de
comunicații electronice cu putere semnificativă pe piață
obligațiile prevăzute la art. 9—13 din Ordonanța Guvernului
nr. 34/2002 privind accesul la rețelele publice de comunicații
electronice și la infrastructura asociată, precum și
interconectarea acestora, aprobată cu modificări și completări
prin Legea nr. 527/2002, cu modificările și completările
ulterioare, și la art. 15—18 din Legea nr. 304/2003, republicată;
25. desemnează furnizorii de serviciu universal în domeniul
comunicațiilor electronice și serviciilor poștale și impune obligații
corespunzătoare în sarcina acestora;
26. gestionează mecanismele de finanțare a obligațiilor
legate de asigurarea serviciului universal, prevăzute de legislația
specială;
27. stabilește măsurile necesare pentru implementarea
portabilității numerelor;
28. controlează îndeplinirea obligațiilor impuse furnizorilor de
serviciu universal în temeiul prevederilor legislației speciale;
29. exercită atribuțiile stabilite prin Legea nr. 506/2004 privind
prelucrarea datelor cu caracter personal și protecția vieții private
în sectorul comunicațiilor electronice, cu modificările și
completările ulterioare;
30. exercită atribuțiile care revin autorității de reglementare în
temeiul prevederilor Ordonanței Guvernului nr. 31/2002,
aprobată cu modificări și completări prin Legea nr. 642/2002, cu
modificările și completările ulterioare;
31. eliberează avizele necesare obținerii autorizației de
construire a pilonilor și clădirilor care pot afecta funcționarea
sistemelor de monitorizare ale ANCOM;
32. elaborează reglementările necesare pentru realizarea
comunicațiilor către Sistemul național unic pentru apeluri de
urgență;
33. participă la lucrările Comisiei interdepartamentale de
radiocomunicații.
(3) ANCOM exercită următoarele atribuții specifice în
domeniul echipamentelor radio și al echipamentelor terminale
de telecomunicații, inclusiv din punctul de vedere al
compatibilității electromagnetice:
1. controlează, după introducerea pe piață, dacă toate
echipamentele radio și echipamentele terminale de
telecomunicații respectă cerințele esențiale de protecție a
sănătății și siguranței utilizatorului și a oricărei alte persoane,
precum și de protecție privind compatibilitatea electromagnetică,
iar în plus, pentru echipamentele radio verifică dacă acestea
sunt astfel construite încât să utilizeze eficient spectrul radio
atribuit pentru a se evita perturbațiile prejudiciabile, în
concordanță cu legislația națională aplicabilă;
2. ia măsuri pentru îndeplinirea conformității în cazul
echipamentelor radio și al echipamentelor terminale de
telecomunicații;
3. exercită atribuțiile stabilite prin Hotărârea Guvernului
nr. 982/2007 privind compatibilitatea electromagnetică.
(4) ANCOM îndeplinește și alte atribuții acordate prin
dispoziții legale speciale.
(5) ANCOM poate încheia, în condițiile legii, contracte cu
persoane juridice de drept public sau de drept privat, având ca
obiect efectuarea unor activități specifice, necesare îndeplinirii
funcțiilor, obiectivelor și atribuțiilor sale.

8

MONITORUL OFICIAL AL ROMÂNIEI, PARTEA I, Nr. 174/19.III.2009

Art. 11. — (1) Conducerea ANCOM este asigurată de un
președinte și 2 vicepreședinți, numiți de către președintele
României, la propunerea Guvernului.
(2) Salariul de bază al președintelui și vicepreședinților
ANCOM este stabilit la nivelul indemnizației cuvenite funcției de
secretar de stat, în cazul președintelui, și, respectiv, funcției de
subsecretar de stat, în cazul vicepreședinților.
(3) Președintele și vicepreședinții ANCOM trebuie să
îndeplinească următoarele condiții:
a) să fie cetățeni români cu o experiență de cel puțin 5 ani în
domeniul comunicațiilor sau în domeniul juridic ori economic în
general;
b) să nu exercite alte funcții publice sau private, cu excepția
celor didactice;
c) să nu aibă mențiuni în cazierul judiciar;
d) să nu dețină acțiuni sau părți sociale, direct sau indirect,
la societăți comerciale cu activități în domeniul comunicațiilor
electronice și serviciilor poștale sau cu alte activități din
domeniul de reglementare al ANCOM și să nu facă parte din
organele de conducere ale unor astfel de societăți;
e) să nu fie membri ai vreunui partid politic pe perioada
exercitării mandatului
(4) Președintelui și vicepreședinților ANCOM li se aplică în
mod corespunzător dispozițiile cap. IV ăAlte conflicte de interese
și incompatibilități” din cadrul titlului IV ăConflictul de interese și
regimul incompatibilităților în exercitarea demnităților publice și
funcțiilor publice” al Legii nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri, prevenirea și
sancționarea corupției, cu modificările și completările ulterioare.
(5) Durata mandatului președintelui și al vicepreședinților
ANCOM este de 6 ani, cu posibilitatea prelungirii pe aceeași
perioadă o singură dată. Mandatul președintelui și al
vicepreședinților ANCOM încetează în următoarele situații:
a) în situația imposibilității de a-și îndeplini mandatul mai mult
de 120 de zile calendaristice consecutive dintr-un interval de
140 de zile;
b) în caz de condamnare penală prin hotărâre
judecătorească definitivă, pentru care nu a intervenit
reabilitarea;
c) în caz de nerespectare a termenului de 3 luni pentru
ieșirea din starea de incompatibilitate reglementat la alin. (8);
d) prin demisie;
e) prin deces;
f) la expirarea sa.
(6) Dacă funcția de președinte sau vicepreședinte devine
vacantă se procedează la numirea unei noi persoane pentru
această funcție pentru durata rămasă din mandat, în condițiile
prevederilor alin. (1).
(7) Membrii ale căror mandate au expirat rămân în funcție
până la numirea succesorilor lor.
(8) Președintele sau vicepreședinții care, în momentul numirii
sau pe parcursul mandatului, se află în una dintre situațiile de
incompatibilitate prevăzute la alin. (3) și (4) au la dispoziție un
termen de cel mult 3 luni pentru ieșirea din starea de
incompatibilitate.
(9) În cazul prevăzut la alin. (8), persoana în cauză are
obligația de a notifica de îndată, în scris, Comisiei pentru
tehnologia informației și comunicațiilor din cadrul Camerei
Deputaților și Comisiei economice, industrii și servicii din cadrul
Senatului despre existența situației de incompatibilitate.
Art. 12. — (1) Președintele reprezintă ANCOM în raporturile
cu Parlamentul, Guvernul, ministerele, cu alte autorități publice
și organizații, precum și cu persoanele juridice și fizice din țară
și din străinătate.
(2) Președintele ANCOM este ordonator principal de credite.

(3) În exercitarea atribuțiilor sale, președintele emite decizii.
(4) Deciziile cu caracter normativ se publică în Monitorul
Oficial al României, Partea I.
(5) Deciziile adoptate în exercitarea atribuțiilor prevăzute de
lege din domeniul comunicațiilor electronice, comunicațiilor
audiovizuale, echipamentelor radio și echipamentelor terminale
de comunicații electronice, inclusiv din punct de vedere al
compatibilității electromagnetice, serviciilor poștale și tehnologiei
informației, inclusiv cele adoptate în conformitate cu prevederile
art. 36 din Ordonanța de urgență a Guvernului nr. 79/2002
privind cadrul general de reglementare a comunicațiilor,
aprobată cu modificări și completări prin Legea nr. 591/2002, cu
modificările și completările ulterioare, pot fi atacate în contencios
administrativ la Curtea de Apel București, fără parcurgerea
procedurii prealabile prevăzute la art. 7 din Legea contenciosului
administrativ nr. 554/2004, cu modificările și completările
ulterioare. Deciziile cu caracter individual pot fi atacate în termen
de 30 de zile de la comunicare.
Art. 13. — (1) Președintele ANCOM are următoarele atribuții:
a) aprobă strategiile de dezvoltare instituțională a ANCOM,
programele de activitate și programele de cooperare;
b) aprobă planul anual de activitate al ANCOM;
c) aprobă planurile de investiții ale ANCOM;
d) coordonează procesul de elaborare și de implementare a
reglementărilor din domeniile de competență ale ANCOM;
e) convoacă și prezidează reuniunile plenare ale Consiliului
consultativ;
f) aprobă, prin decizie internă, structura organizatorică, statul
de funcții și numărul de posturi ale ANCOM;
g) stabilește sediile structurilor teritoriale ale ANCOM;
h) stabilește, prin decizie internă, atribuțiile specifice fiecărui
compartiment din cadrul ANCOM;
i) aprobă regulamentul intern al ANCOM;
j) coordonează activitatea compartimentelor ANCOM;
k) negociază și semnează pentru și în numele ANCOM
contractul colectiv de muncă;
l) aprobă organizarea concursurilor pentru ocuparea
posturilor din cadrul ANCOM;
m) aprobă angajarea, avansarea, precum și modificarea sau
încetarea raporturilor de muncă ale personalului ANCOM;
n) aprobă deplasările în țară și în străinătate ale personalului
ANCOM;
o) orice alte atribuții care îi revin potrivit legii.
(2) Președintele ANCOM poate delega exercitarea unora
dintre atribuțiile prevăzute la alin. (1) personalului din subordine.
(3) Președintele ANCOM stabilește atribuțiile vicepreședinților
ANCOM.
(4) În lipsa președintelui, atribuțiile sale se exercită de
vicepreședintele desemnat prin decizie a președintelui.
(5) Dacă atât președintele, cât și cei 2 vicepreședinți sunt
absenți sau în imposibilitate temporară de a-și exercita
prerogativele, reprezentarea ANCOM se asigură de către o
persoană cu funcție de conducere desemnată prin decizie a
președintelui ANCOM.
Art. 14. — (1) Finanțarea cheltuielilor curente și de capital
ale ANCOM se asigură integral din venituri proprii, care provin
din următoarele surse:
a) tariful de monitorizare datorat, în conformitate cu
prevederile cap. VIII1 din Ordonanța de urgență a Guvernului
nr. 79/2002, aprobată cu modificări și completări prin Legea
nr. 591/2002, cu modificările și completările ulterioare, pentru
activitatea de supraveghere și control în domeniul comunicațiilor
electronice și al serviciilor poștale, desfășurată de ANCOM;
b) tariful de utilizare a spectrului, în conformitate cu
prevederile art. 19 alin. (1) din Ordonanța de urgență a

MONITORUL OFICIAL AL ROMÂNIEI, PARTEA I, Nr. 174/19.III.2009
Guvernului nr. 79/2002, aprobată cu modificări și completări prin
Legea nr. 591/2002, cu modificările și completările ulterioare;
c) tariful de utilizare a resurselor de numerotație, în
conformitate cu prevederile art. 19 alin. (2) din Ordonanța de
urgență a Guvernului nr. 79/2002. aprobată cu modificări și
completări prin Legea nr. 591/2002, cu modificările și
completările ulterioare;
d) donații, legate și sponsorizări în condițiile legii;
e) credite interne și externe contractate în condițiile legii;
f) alte venituri ce se pot realiza în condițiile legii.
(2) Sumele încasate din sursele prevăzute la alin. (1) se rețin
integral ca venituri proprii, cu titlu permanent, la dispoziția
ANCOM. Creanțele prevăzute la alin. (1) se administrează de
ANCOM, fiind aplicabile în mod corespunzător dispozițiile
Ordonanței Guvernului nr. 92/2003 privind Codul de procedură
fiscală, republicată, cu modificările și completările ulterioare, și
vor fi folosite în conformitate cu prevederile bugetului de venituri
și cheltuieli.
(3) Bugetul anual de venituri și cheltuieli al ANCOM se
aprobă prin hotărâre a Parlamentului, cu avizul Comisiei pentru
tehnologia informației și comunicațiilor din cadrul Camerei
Deputaților și al Comisiei economice, industrii și servicii din
cadrul Senatului, la propunerea președintelui ANCOM.
(4) Excedentul anual rezultat din execuția bugetului de
venituri și cheltuieli al ANCOM se reportează în anul următor.
Art. 15. — (1) Activitatea ANCOM este analizată de
Parlament prin dezbaterea raportului anual, care se prezintă
pentru anul anterior, precum și a rapoartelor specifice întocmite
la solicitarea Comisiei pentru tehnologia informației și
comunicațiilor din cadrul Camerei Deputaților și a Comisiei
economice, industrii și servicii din cadrul Senatului.
(2) Raportul anual de activitate se depune la Comisia pentru
tehnologia informației și comunicațiilor din cadrul Camerei
Deputaților, Comisia economică, industrii și servicii din cadrul
Senatului și la MCSI, până la data de 30 aprilie, și se dezbate în
prezența președintelui și a vicepreședinților ANCOM. Pe
marginea raportului anual, comisiile întocmesc și adoptă un
raport.
(3) La solicitarea Comisiei pentru tehnologia informației și
comunicațiilor din cadrul Camerei Deputaților și a Comisiei
economice, industrii și servicii din cadrul Senatului, ANCOM va
prezenta spre dezbatere și aprobare comisiilor un program de
măsuri concrete pentru remedierea eventualelor lipsuri
semnalate în raport.
(4) Raportul Comisiei pentru tehnologia informației și
comunicațiilor din cadrul Camerei Deputaților și al Comisiei
economice, industrii și servicii din cadrul Senatului asupra
raportului anual de activitate se supune dezbaterii în plenul
Parlamentului, în prezența președintelui și a vicepreședinților
ANCOM.
Art. 16. — În termen de 60 de zile de la data intrării în vigoare
a prezentei ordonanțe de urgență se vor aproba Regulamentul
de organizare și funcționare și structura organizatorică ale
ANCOM, prin decizie a președintelui ANCOM.
Art. 17. — (1) ANCOM preia numărul de posturi și personalul
fostei Autorități Naționale pentru Comunicații, cu menținerea
drepturilor salariale avute la data preluării.
(2) După aprobarea noii structuri organizatorice a ANCOM, în
termen de maximum 90 de zile se va organiza concurs pentru
ocuparea posturilor vacante în noua structură organizatorică, în
condițiile salariale stabilite prin noua grilă de salarizare, aprobată
prin decizie a președintelui ANCOM. Modul de desfășurare a
concursului, criteriile de promovare, precum și orice alte aspecte
legate de acesta se aprobă prin decizie a președintelui ANCOM.
(3) Persoanele ale căror locuri de muncă vor fi desființate vor
fi concediate, în condițiile legii.

9

Art. 18. — (1) Personalul ANCOM este angajat pe bază de
concurs organizat în condițiile legii, în conformitate cu structura
organizatorică, încheindu-se contract individual de muncă,
conform legii.
(2) Atribuțiile, sarcinile și răspunderile individuale ale
personalului ANCOM se stabilesc prin fișa postului, semnată de
șeful ierarhic și de titular, pe baza Regulamentului de organizare
și funcționare a ANCOM.
(3) Promovarea, modificarea, suspendarea și încetarea
raporturilor de muncă ale personalului din aparatul propriu al
ANCOM se realizează prin decizie a președintelui, în condițiile
legii.
(4) Salarizarea personalului ANCOM se stabilește prin
negociere în cadrul contractului colectiv de muncă și al
contractului individual de muncă, salariul lunar de bază fiind
stabilit în limitele grilei de salarizare prevăzute la art. 17.
(5) În activitatea sa, ANCOM are obligația de a-și exercita
atribuțiile în mod transparent și imparțial și de a-și menține
independența operațională și financiară față de:
a) furnizorii de rețele și de servicii de comunicații electronice;
b) producătorii ori reprezentanții autorizați ai producătorilor
de echipamente destinate furnizării de rețele sau de servicii de
comunicații electronice, importatorii ori distribuitorii de
asemenea echipamente;
c) furnizorii de servicii poștale.
(6) Salariații ANCOM nu pot deține acțiuni sau părți sociale
la societățile comerciale cu obiect de activitate în domeniul
comunicațiilor electronice, al serviciilor poștale, al
audiovizualului sau în orice alte domenii care se află în
competența ANCOM și nu pot avea calitatea de membru în
organele de conducere ale unor asemenea societăți.
Art. 19. — (1) ANCOM preia patrimoniul și bugetul fostei
Autorități Naționale pentru Comunicații, care se desființează în
conformitate cu prezenta ordonanță de urgență, precum și toate
drepturile și obligațiile acesteia, cu excepția infrastructurii și a
echipamentelor necesare exercitării atribuțiilor de administrare
și gestionare la nivel național a TLD ă.ro”, nameserverele pentru
domeniul .ro, registrul național pentru domeniul .ro, incluzând
portalul rotld.ro, toate aplicațiile, bazele de date, licențele,
manualele și procedurile aferente acestora.
(2) Patrimoniul fostei Autorități Naționale pentru Comunicații
se stabilește pe baza bilanțului contabil de închidere la data
predării, însoțit de balanța de verificare sintetică, contul de
rezultat patrimonial, situația fluxurilor de trezorerie, conturile de
execuție întocmite în structura bugetelor aprobate și celelalte
anexe, dup caz, întocmite potrivit metodologiei existente, și se
preia în baza acestora și a protocolului de predare-primire, în
termen de 30 de zile de la data intrării în vigoare a prezentei
ordonanțe de urgență.
Art. 20. — În cuprinsul actelor normative în vigoare,
următoarele denumiri se înlocuiesc în mod corespunzător
prevederilor prezentei ordonanțe de urgență, după cum
urmează:
a) ăAutoritatea Națională pentru Comunicații” cu ăAutoritatea
Națională pentru Administrare și Reglementare în Comunicații”;
b) ăANC” cu ăANCOM”.
Art. 21. — Hotărârea Guvernului nr. 12/2009 privind
organizarea și funcționarea Ministerului Comunicațiilor și
Societății Informaționale, publicată în Monitorul Oficial al
României, Partea I, nr. 51 din 28 ianuarie 2009, se modifică și
se completează după cum urmează:
1. La alineatul (1) al articolului 4, după punctul 53 se
introduc 6 noi puncte, punctele 54—59, cu următorul
cuprins:
ă54. supravegherea și controlul respectării prevederilor legale
din domeniul comerțului electronic, în calitate de autoritate de

10

MONITORUL OFICIAL AL ROMÂNIEI, PARTEA I, Nr. 174/19.III.2009

reglementare și supraveghere, în conformitate cu prevederile
Legii nr. 365/2002 privind comerțul electronic, republicată;
55. exercitarea atribuțiilor autorității de reglementare și
supraveghere în domeniul semnăturii electronice, prevăzute de
Legea nr. 455/2001 privind semnătura electronică;
56. exercitarea atribuțiilor autorității de reglementare și
supraveghere în domeniul mărcii temporale, prevăzute de
Legea nr. 451/2004 privind marca temporală;
57. exercitarea atribuțiilor autorității de reglementare și
supraveghere în domeniul activității electronice notariale
prevăzute de Legea nr. 589/2004 privind regimul juridic al
activității electronice notariale;
58. exercitarea atribuțiilor autorității de reglementare și
supraveghere în domeniul arhivării documentelor în formă
electronică prevăzute de Legea nr. 135/2007 privind arhivarea
documentelor în formă electronică;
59. supravegherea și controlul respectării prevederilor legale
din domeniul sistemelor informatice destinate operațiunilor de
emitere a facturilor în formă electronică, în calitate de autoritate
de reglementare, omologare și supraveghere.”
2. După alineatul (3) al articolului 4 se introduce un nou
alineat, alineatul (31), cu următorul cuprins:
Organizarea,
implementarea,
realizarea
și
ă(31)
administrarea tuturor programelor naționale, infrastructurii,
sistemelor și serviciilor privind societatea informațională se
realizează cu acordul, sub coordonarea și sub controlul
Ministerului Comunicațiilor și Societății Informaționale.”
3. Alineatul (2) al articolului 12 se modifică și va avea
următorul cuprins:
ă(2) Numărul maxim de posturi este de 248, exclusiv
demnitarii și posturile aferente cabinetului ministrului.”
4. Anexa nr. 1 ăStructura organizatorică a Ministerului
Comunicațiilor și Societății Informaționale” se modifică și
se înlocuiește cu anexa care face parte integrantă din
prezenta ordonanță de urgență.
Art. 22. — La articolul 2 alineatul (1) litera A din anexa
nr. 2 la Hotărârea Guvernului nr. 1.621/2003 pentru
organizarea și funcționarea Institutului Național de
Cercetare-Dezvoltare în Informatică — ICI București,
publicată în Monitorul Oficial al României, Partea I, nr. 56
din 23 ianuarie 2004, cu modificările ulterioare, după
litera n) se introduce o nouă literă, litera o), cu următorul
cuprins:
ăo) organizarea, administrarea și gestionarea TLD (top level
domain) «.ro», îndeplinind funcția de registru pentru numele de
domenii «.ro»;”.
Art. 23. — La articolul 2 din Ordonanța de urgență a
Guvernului nr. 73/2007 privind organizarea și funcționarea
Agenției pentru Serviciile Societății Informaționale,

publicată în Monitorul Oficial al României, Partea I, nr. 444
din 29 iunie 2007, aprobată cu modificări și completări prin
Legea nr. 125/2008, litera c) se modifică și va avea
următorul cuprins:
ăc) implementează și operează la nivel național sisteme
informatice și de comunicații, în scopul furnizării serviciilor
destinate guvernării prin mijloace electronice;”.
Art. 24. — În cuprinsul actelor normative în vigoare
denumirea ăAutoritatea Națională pentru Comunicații” se
înlocuiește cu denumirea ăMinisterul Comunicațiilor și
Societății Informaționale” în cazul atribuțiilor specifice
prevăzute la art. 4 alin. (1) pct. 54—59 din Hotărârea
Guvernului nr. 12/2009.
Art. 25. — (1) Pe data intrării în vigoare a prezentei
ordonanțe de urgență se abrogă Ordonanța de urgență a
Guvernului nr. 106/2008 privind înființarea Autorității
Naționale pentru Comunicații, publicată în Monitorul Oficial
al României, Partea I, nr. 659 din 18 septembrie 2008, cu
modificările ulterioare, capitolele VII și VIII din Ordonanța
de urgență a Guvernului nr. 79/2002 privind cadrul general
de reglementare a comunicațiilor, publicată în Monitorul
Oficial al României, Partea I, nr. 457 din 27 iunie 2002,
aprobată cu modificări și completări prin Legea
nr. 591/2002, cu modificările și completările ulterioare,
precum și orice alte prevederi legale contrare.
(2) Mențiunea finală privind transpunerea normelor
comunitare din Ordonanța de urgență a Guvernului
nr. 79/2002 privind cadrul general de reglementare a
comunicațiilor se modifică și va avea următorul cuprins:
ăPrezenta ordonanță de urgență transpune Directiva
2002/20/CE a Parlamentului European și a Consiliului din
7 martie 2002 privind autorizarea rețelelor și serviciilor de
comunicații electronice (Directiva privind autorizarea), publicată
în Jurnalul Oficial al Comunităților Europene nr. L 108 din
24 aprilie 2002, și Directiva 2002/21/CE a Parlamentului
European și a Consiliului din 7 martie 2002 privind cadrul comun
de reglementare pentru rețelele și serviciile de comunicații
electronice (Directiva-cadru), publicată în Jurnalul Oficial al
Comunităților Europene nr. L 108 din 24 aprilie 2002, cu
excepția prevederilor art. 3, 4, 8, 17 și 19.”
*
Prezenta ordonanță de urgență transpune prevederile art. 3,
4, 8, 17 și 19 din Directiva 2002/21/CE a Parlamentului
European și a Consiliului din 7 martie 2002 privind cadrul comun
de reglementare pentru rețelele și serviciile de comunicații
electronice (Directiva-cadru), publicată în Jurnalul Oficial al
Comunităților Europene nr. L 108 din 24 aprilie 2002, cu
modificările ulterioare.

PRIM-MINISTRU

EMIL BOC
Contrasemnează:
Ministrul comunicațiilor și societății informaționale,
Gabriel Sandu
Viceprim-ministru, ministrul administrației și internelor,
Dan Nica
Șeful Departamentului pentru Afaceri Europene,
Vasile Pușcaș
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 11 martie 2009.
Nr. 22.

MONITORUL OFICIAL AL ROMÂNIEI, PARTEA I, Nr. 174/19.III.2009

11

ANEXĂ1)
(Anexa nr. 1 la Hotărârea Guvernului nr. 12/2009)

S T R U C T U R A O R G A N I Z AT O R I C Ă

a Ministerului Comunicațiilor și Societății Informaționale

1) Anexa

este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 174/19.III.2009
GUVERNUL ROMÂNIEI

HOTĂRÂRE
privind încetarea exercitării funcției publice de subprefect
al județului Alba de către domnul Popa Romul
Având în vedere prevederile art. 19 alin. (1) lit. a) și art. 92 din Legea
nr. 188/1999 privind Statutul funcționarilor publici, republicată, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează
exercitarea funcției publice de subprefect al județului Alba de către domnul Popa
Romul.
PRIM-MINISTRU

EMIL BOC
Contrasemnează:
Viceprim-ministru, ministrul
administrației și internelor,
Dan Nica
București, 18 martie 2009.
Nr. 290.

GUVERNUL ROMÂNIEI

HOTĂRÂRE
privind exercitarea, cu caracter temporar, a funcției publice
de subprefect al județului Alba de către domnul Jidveian
Ovidiu-Viorel
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Jidveian Ovidiu-Viorel exercită, cu caracter temporar,
funcția publică de subprefect al județului Alba până la organizarea concursului în
vederea ocupării definitive a postului.
PRIM-MINISTRU

EMIL BOC
Contrasemnează:
Viceprim-ministru, ministrul
administrației și internelor,
Dan Nica
București, 18 martie 2009.
Nr. 291.

MONITORUL OFICIAL AL ROMÂNIEI, PARTEA I, Nr. 174/19.III.2009
GUVERNUL ROMÂNIEI

HOTĂRÂRE
privind modificarea raportului de serviciu al subprefectului
județului Arad, doamna Ila Monica-Carmen, prin transfer la
cerere într-o funcție publică de conducere vacantă în cadrul
Instituției Prefectului din județul Arad
Având în vedere cererea doamnei Ila Monica-Carmen, subprefect al
județului Arad, înregistrată la Ministerul Administrației și Internelor cu
nr. 195.464/DRIP/2009,
în baza prevederilor art. 19 alin. (1) lit. a) și ale art. 90 alin. (1) lit. b) și alin. (5)
din Legea nr. 188/1999 privind Statutul funcționarilor publici, republicată, cu
modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Raportul de serviciu al subprefectului județului Arad, doamna Ila
Monica-Carmen, se modifică prin transfer la cerere într-o funcție publică de
conducere vacantă în cadrul Instituției Prefectului din județul Arad.
Art. 2. — Transferul prevăzut la art. 1 va opera de la data intrării în vigoare
a prezentei hotărâri.
Art. 3. — Funcția publică vacantă în care va fi transferată doamna Ila
Monica-Carmen se stabilește în conformitate cu prevederile legii.
PRIM-MINISTRU

EMIL BOC
Contrasemnează:
p. Viceprim-ministru, ministrul
administrației și internelor,
Cristian Făiniși,
secretar de stat
București, 18 martie 2009.
Nr. 294.

GUVERNUL ROMÂNIEI

HOTĂRÂRE
privind exercitarea, cu caracter temporar, a funcției publice
de subprefect al județului Arad de către domnul Remețan Florin
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Remețan Florin exercită, cu caracter temporar,
funcția publică de subprefect al județului Arad până la organizarea concursului în
vederea ocupării definitive a postului.
PRIM-MINISTRU

EMIL BOC
Contrasemnează:
Viceprim-ministru, ministrul
administrației și internelor,
Dan Nica
București, 18 martie 2009.
Nr. 295.

13

14

MONITORUL OFICIAL AL ROMÂNIEI, PARTEA I, Nr. 174/19.III.2009
GUVERNUL ROMÂNIEI

HOTĂRÂRE
privind încetarea exercitării de către domnul Todor Albert
a funcției publice de subprefect al județului Bihor,
ca urmare a reluării activității de către titularul postului
În temeiul art. 108 din Constituția României, republicată, și al art. 19 alin. (1)
lit. a) și art. 96 din Legea nr. 188/1999 privind Statutul funcționarilor publici,
republicată, cu modificările și completările ulterioare,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează
exercitarea de către domnul Todor Albert a funcției publice de subprefect al
județului Bihor, ca urmare a reluării activității de către titularul postului.
PRIM-MINISTRU

EMIL BOC
Contrasemnează:
Viceprim-ministru, ministrul
administrației și internelor,
Dan Nica
București, 18 martie 2009.
Nr. 296.

GUVERNUL ROMÂNIEI

HOTĂRÂRE
privind dispunerea reluării activității de către domnul Sârb
Gheorghe în funcția publică de subprefect al județului Bihor
În temeiul art. 108 din Constituția României, republicată, și al art. 19 alin. (1)
lit. a) și art. 96 din Legea nr. 188/1999 privind Statutul funcționarilor publici,
republicată, cu modificările și completările ulterioare,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri, domnul Sârb
Gheorghe își reia activitatea în funcția publică de subprefect al județului Bihor.
PRIM-MINISTRU

EMIL BOC
Contrasemnează:
Viceprim-ministru, ministrul
administrației și internelor,
Dan Nica
București, 18 martie 2009.
Nr. 297.

MONITORUL OFICIAL AL ROMÂNIEI, PARTEA I, Nr. 174/19.III.2009

15

GUVERNUL ROMÂNIEI

HOTĂRÂRE
privind exercitarea, cu caracter temporar, a funcției publice
de subprefect al județului Iași
de către domnul Angheluță Cristian-Marian
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Angheluță Cristian-Marian exercită, cu caracter
temporar, funcția publică de subprefect al județului Iași până la organizarea
concursului în vederea ocupării definitive a postului.
PRIM-MINISTRU

EMIL BOC
Contrasemnează:
Viceprim-ministru, ministrul
administrației și internelor,
Dan Nica
București, 18 martie 2009.
Nr. 304.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind stabilirea ratei dobânzii la termen pentru certificatele de trezorerie transformate
în depozite la termen la Trezoreria Statului
Având în vedere:
— dispozițiile Ordonanței de urgență a Guvernului nr. 146/2002 privind formarea și utilizarea resurselor derulate prin
trezoreria statului, republicată;
— prevederile Ordonanței de urgență a Guvernului nr. 64/2007 privind datoria publică, aprobată cu modificări prin Legea
nr. 109/2008, cu modificările și completările ulterioare;
— Normele metodologice de aplicare a prevederilor Ordonanței de urgență a Guvernului nr. 64/2007 privind datoria publică,
aprobate prin Hotărârea Guvernului nr. 1.470/2007, cu modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice,
ministrul finanțelor publice emite următorul ordin:
Art. 1. — Începând cu data de 23 martie 2009, rata dobânzii la
termen pentru certificatele de trezorerie transformate în depozite
la termen la Trezoreria Statului se stabilește la 10% pe an.
Art. 2. — La data intrării în vigoare a prezentului ordin,
prevederile art. 1 lit. c) din Ordinul ministrului finanțelor publice
nr. 1.376/2005 privind stabilirea ratelor dobânzilor practicate de
Trezoreria Statului, publicat în Monitorul Oficial al României,
Partea I, nr. 861 din 23 septembrie 2005, se abrogă.

Art. 3. — Prevederile prezentului ordin vor fi duse la
îndeplinire de Direcția generală de trezorerie și datorie publică
din cadrul Ministerului Finanțelor Publice, precum și de direcțiile
generale ale finanțelor publice județene și a municipiului
București.
Art. 4. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Pogea
București, 17 martie 2009.
Nr. 513.

16

MONITORUL OFICIAL AL ROMÂNIEI, PARTEA I, Nr. 174/19.III.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
începând cu perioada de aplicare 24 februarie—23 martie 2009
În baza art. 8 din Legea nr. 312/2004 privind Statutul Băncii Naționale a
României, în aplicarea prevederilor Regulamentului Băncii Naționale a României
nr. 6/2002 privind regimul rezervelor minime obligatorii, cu modificările și
completările ulterioare,
în temeiul art. 48 alin. (2) din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 februarie—23 martie 2009, ratele
dobânzilor plătite la rezervele minime obligatorii sunt următoarele:
— 5,90% pe an pentru rezervele minime obligatorii constituite în lei;
— 2,65% pe an pentru rezervele minime obligatorii constituite în euro;
— 1,10% pe an pentru rezervele minime obligatorii constituite în dolari SUA.
Președintele Consiliului de administrație al Băncii Naționale a României,
Mugur Constantin Isărescu
București, 17 martie 2009.
Nr. 9.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 174/19.III.2009 conține 16 pagini.

Prețul: 3,20 lei

&JUYDGY|428966]
ISSN 1453—4495

