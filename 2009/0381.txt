Anul 177 (XXI) — Nr. 381

PARTEA I

LEGI, DECRETE, HOTĂRÂRI ȘI ALTE ACTE

Joi, 4 iunie 2009

SUMAR

Pagina

Decizia nr. 683 din 5 mai 2009 referitoare la excepția de
neconstituționalitate a prevederilor art. 27 din Codul
de procedură civilă și ale art. 10 alin. (1) din Legea
nr. 188/2000 privind executorii judecătorești ..............
Decizia nr. 686 din 5 mai 2009 referitoare la excepția de
neconstituționalitate a dispozițiilor art. 318 din Codul
de procedură civilă ....................................................
Decizia nr. 694 din 5 mai 2009 referitoare la excepția de
neconstituționalitate a dispozițiilor art. 77—100,
art. 102, art. 105 și art. 106 din Legea nr. 302/2004
privind cooperarea judiciară internațională în materie
penală ........................................................................

Pagina

Decizia nr. 695 din 5 mai 2009 referitoare la excepția de
neconstituționalitate a dispozițiilor art. 1141 alin. 4 din
Codul de procedură civilă ..........................................

2–3

8–9

Decizia nr. 697 din 5 mai 2009 referitoare la excepția de
neconstituționalitate a dispozițiilor art. 581 din Codul
de procedură civilă ....................................................

9–10

Decizia nr. 698 din 5 mai 2009 referitoare la excepția de
neconstituționalitate a dispozițiilor art. 456 și art. 460
din Codul de procedură civilă ....................................

DECIZII ALE CURȚII CONSTITUȚIONALE
Decizia nr. 671 din 30 aprilie 2009 referitoare la excepția de
neconstituționalitate a dispozițiilor art. 80—88 din
Legea nr. 304/2004 privind organizarea judiciară și ale
Ordonanței de urgență a Guvernului nr. 43/2002
privind Direcția Națională Anticorupție........................

Nr.

11–12

3–5

ORDONANȚE ALE GUVERNULUI ROMÂNIEI
56.

5–6

— Ordonanță de urgență pentru completarea Legii
nr. 304/2004 privind organizarea judiciară ................

12–13

60.

— Ordonanță de urgență privind unele măsuri în
vederea implementării programului ăPrima casă” ......

13–14

ACTE ALE ÎNALTEI CURȚI DE CASAȚIE
ȘI JUSTIȚIE
7–8

Decizia nr. 4 din 19 ianuarie 2009 ........................................

14–16

2

MONITORUL OFICIAL AL ROMÂNIEI, PARTEA I, Nr. 381/4.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 671
din 30 aprilie 2009

referitoare la excepția de neconstituționalitate a dispozițiilor art. 80—88 din Legea nr. 304/2004
privind organizarea judiciară și ale Ordonanței de urgență a Guvernului nr. 43/2002
privind Direcția Națională Anticorupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Iuliana Nedelcu
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 80—88 din Legea nr. 304/2004 privind
organizarea judiciară și ale Ordonanței de urgență a Guvernului
nr. 43/2002 privind Direcția Națională Anticorupție, excepție
ridicată de Ioan Pompei Horja în Dosarul nr. 129/112/2008 al
Tribunalului Bistrița-Năsăud — Secția penală.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 26 noiembrie 2008, pronunțată în Dosarul
nr. 129/112/2008, Tribunalul Bistrița-Năsăud — Secția penală
a sesizat Curtea Constituțională cu excepția de
neconstituționalitate a prevederilor art. 80—88 din Legea
nr. 304/2004 privind organizarea judiciară și ale Ordonanței
de urgență a Guvernului nr. 43/2002 privind Direcția
Națională Anticorupție.
Excepția a fost ridicată de Ioan Pompei Horja, inculpat în
dosarul menționat.
În motivarea excepției de neconstituționalitate se susține
că dispozițiile legale atacate contravin prevederilor art. 1
alin. (3), art. 16, 53, 131 și 132 din Constituția României,
deoarece instituie organizarea și funcționarea Direcției
Naționale Anticorupție ca un parchet independent de celelalte
autorități ale statului, format din procurori care nu sunt numiți de
Președintele României și nu se supun controlului ierarhic.
Instanța de judecată opinează că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 80—88 din
Legea nr. 304/2004 privind organizarea judiciară și ale
Ordonanței de urgență a Guvernului nr. 43/2002 privind Direcția
Națională Anticorupție sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 80—88 din Legea nr. 304/2004 privind
organizarea judiciară, republicată în Monitorul Oficial, Partea I,
nr. 827 din 13 septembrie 2005, dispoziții referitoare la Direcția
Națională Anticorupție, precum și prevederile Ordonanței de
urgență a Guvernului nr. 43/2002 privind Direcția Națională
Anticorupție, publicată în Monitorul Oficial, Partea I, nr. 244 din
11 aprilie 2002, cu modificările și completările ulterioare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
aceleași dispoziții constituționale și la critici similare. Astfel, cu
prilejul pronunțării Deciziei nr. 1.049 din 9 octombrie 2008,
publicată Monitorul Oficial al României, Partea I, nr. 767 din
14 noiembrie 2008, Curtea a respins ca neîntemeiată excepția
de neconstituționalitate.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în această decizie își
păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 381/4.VI.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 80—88 din Legea nr. 304/2004 privind
organizarea judiciară și ale Ordonanței de urgență a Guvernului nr. 43/2002 privind Direcția Națională Anticorupție, excepție ridicată
de Ioan Pompei Horja în Dosarul nr. 129/112/2008 al Tribunalului Bistrița-Năsăud — Secția penală.
Definitivă și general obligatorie.
Pronunțată în ședința publică din data de 30 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 683
din 5 mai 2009

referitoare la excepția de neconstituționalitate a prevederilor art. 27 din Codul de procedură civilă
și ale art. 10 alin. (1) din Legea nr. 188/2000 privind executorii judecătorești
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 27 din Codul de procedură civilă și ale art. 10
alin. (1) din Legea nr. 188/2000 privind executorii judecătorești,
excepție ridicată de Societatea Comercială ăEricom Print” —
S.R.L. din București în Dosarul nr. 10.318/302/2008 al
Judecătoriei Sectorului 5 București — Secția a II-a civilă.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 234D/2009,
ce are ca obiect excepția de neconstituționalitate a prevederilor
art. 27 din Codul de procedură civilă și ale art. 10 alin. (1) din
Legea nr. 188/2000 privind executorii judecătorești, excepție
invocată de Societatea Comercială ăComalex” — S.A. din
Alexandria în Dosarul nr. 3.366/740/2008 al Judecătoriei
Alexandria.
La apelul nominal răspunde partea Fondul Financiar Bancar
din București. Lipsesc celelalte părți, față de care procedura de
citare este legal îndeplinită.

Curtea, având în vedere obiectul excepțiilor de
neconstituționalitate invocate în dosarele nr. 2.570D/2008 și
nr. 234D/2009, pune în discuție, din oficiu, problema conexării
cauzelor.
Partea prezentă nu se opune conexării cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 14 și al art. 53
alin. (5) din Legea nr. 47/1992 privind organizarea și
funcționarea Curții Constituționale, raportate la art. 164 din
Codul de procedură civilă, Curtea dispune conexarea Dosarului
nr. 234D/2009 la Dosarul nr. 2.570D/2008, care a fost primul
înregistrat.
Cauza fiind în stare de judecată, președintele acordă
cuvântul pe fond.
Partea Fondul Financiar Bancar din București consideră că
textele de lege criticate nu contravin dispozițiilor constituționale
invocate, lăsând la aprecierea Curții soluția ce se va pronunța.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarelor, constată
următoarele:
Prin încheierile din 19 noiembrie 2008 și din 15 ianuarie
2009, pronunțate în dosarele nr. 10.318/302/2008 și
nr. 3.366/740/2008, Judecătoria Sectorului 5 București —
Secția a II-a civilă și Judecătoria Alexandria au sesizat
Curtea Constituțională cu excepția de neconstituționalitate

4

MONITORUL OFICIAL AL ROMÂNIEI, PARTEA I, Nr. 381/4.VI.2009

a dispozițiilor art. 27 din Codul de procedură civilă și ale
art. 10 alin. (1) din Legea nr. 188/2000 privind executorii
judecătorești, excepție ridicată de Societatea Comercială
ăEricom Print” — S.R.L. din București și, respectiv, de Societatea
Comercială ăComalex” — S.A. din Alexandria în cauze având
ca obiect cereri de recuzare.
În motivarea excepției de neconstituționalitate se susține
că dispozițiile de lege criticate sunt contrare art. 21 și 53 din
Constituție, deoarece art. 10 alin. (1) din Legea nr. 188/2000 nu
reglementează în mod expres motivele de recuzare a
executorilor judecătorești, dar conține o dispoziție de trimitere
potrivit căreia aceștia pot fi recuzați numai dacă se află în una
dintre situațiile prevăzute la art. 27 pct. 1, 2, 3, 5, 6, 8 și 9 din
Codul de procedură civilă. Astfel se limitează accesul la justiție,
fiind ăîngrădit dreptul de a obține recuzarea unui executor
judecătoresc care a dovedit atitudine partizană și
neprofesionalism”. Prevederile criticate stabilesc o inegalitate a
părților în procedura de executare, deoarece doar creditorul are
posibilitatea de alegere a executorului, nu și debitorul. Îngrădirea
posibilităților de recuzare, prin coroborarea celor două texte de
lege, are semnificația restrângerii exercițiului unor drepturi,
contrar dispozițiilor art. 53 din Legea fundamentală.
Judecătoria Sectorului 5 București — Secția a II-a civilă
și-a exprimat opinia în sensul că excepția de
neconstituționalitate este neîntemeiată.
Judecătoria Alexandria arată că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, susținerile părții prezente,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiect al excepției de neconstituționalitate îl constituie
prevederile art. 27 din Codul de procedură civilă și art. 10
alin. (1) din Legea nr. 188/2000 privind executorii judecătorești,
publicată în Monitorul Oficial al României, Partea I, nr. 559 din
10 noiembrie 2000, având următorul cuprins:
— Art. 27 din Codul de procedură civilă: ăJudecătorul poate
fi recuzat:
1. când el, soțul său, ascendenții ori descendenții lor au
vreun interes în judecarea pricinii sau când este soț, rudă sau
afin, până la al patrulea grad inclusiv, cu vreuna din părți;
2. când el este soț, rudă sau afin în linie directă ori în linie
colaterală, până la al patrulea grad inclusiv, cu avocatul sau
mandatarul unei părți sau dacă este căsătorit cu fratele ori sora
soțului uneia din aceste persoane;

3. când soțul în viață și nedespărțit este rudă sau afin a uneia
din părți până la al patrulea grad inclusiv, sau dacă, fiind încetat
din viață ori despărțit, au rămas copii;
4. dacă el, soțul sau rudele lor până la al patrulea grad
inclusiv au o pricină asemănătoare cu aceea care se judecă sau
dacă au o judecată la instanța unde una din părți este judecător;
5. dacă între aceleași persoane și una din părți a fost o
judecată penală în timp de 5 ani înaintea recuzării;
6. dacă este tutore sau curator al uneia din părți;
7. dacă și-a spus părerea cu privire la pricina ce se judecă;
8. dacă a primit de la una din părți daruri sau făgăduieli de
daruri ori altfel de îndatoriri;
9. dacă este vrăjmășie între el, soțul sau una din rudele sale
până la al patrulea grad inclusiv și una din părți, soții sau rudele
acestora până la gradul al treilea inclusiv.”;
— Art. 10 alin. (1) din Legea nr. 188/2000: ă(1) Executorii
judecătorești pot fi recuzați în cazul în care se află în una dintre
situațiile prevăzute la art. 27 pct. 1, 2, 3, 5, 6, 8 și 9 din Codul de
procedură civilă.”
Excepția de neconstituționalitate se raportează la prevederile
constituționale cuprinse în art. 21 privind accesul liber la justiție
și în art. 53 privind restrângerea exercițiului unor drepturi sau al
unor libertăți.
Examinând excepția de neconstituționalitate, Curtea
constată că a mai examinat constituționalitatea prevederilor
art. 27 din Codul de procedură civilă și ale art. 10 alin. (1) din
Legea nr. 188/2000 privind executorii judecătorești, prin
raportare la aceleași dispoziții constituționale. Astfel, prin Decizia
nr. 40 din 27 ianuarie 2005, publicată în Monitorul Oficial al
României, Partea I, nr. 165 din 24 februarie 2005, s-a statuat că
dispozițiile art. 27 din Codul de procedură civilă reglementează
în mod limitativ cazurile de recuzare a judecătorilor, protejând
astfel partea în cazul în care se presupune că judecătorul ar
putea fi lipsit de obiectivitate. Curtea a reținut însă că dispozițiile
art. 27 din Codul de procedură civilă acoperă o paletă foarte
largă de situații, iar toate cazurile de recuzare enumerate, la
baza cărora stau criterii obiective și raționale, duc la finalitatea
mai sus arătată. Pe această cale este împiedicată posibilitatea
îndepărtării de către o parte de rea-credință a unui judecător
pentru motive subiective sau netemeinice, situație ce nu
contravine textelor constituționale cuprinse în art. 21 alin. (1)—(3)
și în art. 53.
De asemenea, Curtea a reținut că enumerarea limitativă a
cazurilor în care executorul judecătoresc poate fi recuzat se
circumscrie cazurilor de recuzare prevăzute de Codul de
procedură civilă, cu excepția unor situații care sunt specifice
activității judecătorilor. Pe cale de consecință, nici textul art. 10
alin.(1) din Legea nr. 188/2000 nu încalcă principiile statuate de
art. 21 și 53 din Constituție.
Cele statuate în decizia menționată își mențin valabilitatea și
în prezenta cauza, neintervenind elemente noi, de natură a
determina o reconsiderare a jurisprudenței.
În ceea ce privește critica potrivit căreia textul examinat
reglementează o inegalitate a părților în procedura de
executare, Curtea constată că este lipsită de obiect, întrucât
dispozițiile art. 10 alin. (1) din Legea nr. 188/2000 nu stabilesc
dreptul vreunei părți de alegere a executorului.

MONITORUL OFICIAL AL ROMÂNIEI, PARTEA I, Nr. 381/4.VI.2009

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge excepția de neconstituționalitate a prevederilor art. 27 din Codul de procedură civilă și ale art. 10 alin. (1) din
Legea nr. 188/2000 privind executorii judecătorești, excepție ridicată de Societatea Comercială ăEricom Print” — S.R.L. din
București în Dosarul nr. 10.318/302/2008 al Judecătoriei Sectorului 5 București — Secția a II-a civilă și de Societatea Comercială
ăComalex” — S.A. din Alexandria în Dosarul nr. 3.366/740/2008 al Judecătoriei Alexandria.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

CURTEA CONSTITUȚIONALĂ

D E C I Z I A Nr. 686
din 5 mai 2009

referitoare la excepția de neconstituționalitate a dispozițiilor art. 318 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 318 din Codul de procedură civilă, excepție
invocată de Ghiță Dohotaru în Dosarul nr. 531/32/2008 al Curții
de Apel Bacău — Secția comercială, de contencios administrativ
și fiscal.
La apelul nominal lipsesc părțile. Procedura de citare este
legal îndeplinită.
Magistratul-asistent arată că autorul excepției a depus la
dosar note scrise prin care solicită admiterea excepției.
Cauza se află în stare de judecată.
Reprezentantul Ministerului Public solicită respingerea
excepției ca neîntemeiată, invocând jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2008, pronunțată în Dosarul
nr. 531/32/2008, Curtea de Apel Bacău — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a

dispozițiilor art. 318 din Codul de procedură civilă. Excepția
a fost invocată de Ghiță Dohotaru, într-o cauză civilă având ca
obiect o contestație în anulare.
În motivarea excepției de neconstituționalitate se susține
că prevederile art. 318 alin. 1 teza a doua din Codul de
procedură civilă interzic intimatului dreptul de a formula
contestație în anulare specială atunci când instanța de recurs
nu se pronunță asupra excepțiilor și apărărilor invocate de
acesta, fiind încălcate în acest mod dispozițiile art. 16 alin. (1)
referitoare la egalitatea în fața legii și a autorităților publice,
art. 21 alin. (1) și (2) referitoare la accesul liber la justiție și la
neîngrădirea prin lege a acestuia și ale art. 53 din Constituție
referitoare la restrângerea exercițiului unor drepturi sau al unor
libertăți. Se mai invocă și încălcarea art. 6 paragraful 1 și a
art. 13 din Convenția pentru apărarea drepturilor omului și a
libertăților fundamentale.
Curtea de Apel Bacău — Secția comercială, de
contencios administrativ și fiscal și-a exprimat opinia în
sensul că excepția de neconstituționalitate este neîntemeiată.
A arătat în acest sens că accesul liber la justiție nu înseamnă,
în toate cazurile, accesul la toate structurile judecătorești și la
toate căile de atac, iar în cauză, dacă recursul este declarat de
partea potrivnică, intimatul are dreptul de a-și formula apărările
prin întâmpinare, așa cum a procedat în cauză autorul excepției,
prin invocarea unor excepții procesuale analizate de instanță.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

6

MONITORUL OFICIAL AL ROMÂNIEI, PARTEA I, Nr. 381/4.VI.2009

Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Potrivit motivării excepției, Curtea constată că obiectul
acesteia îl constituie prevederile art. 318 alin. 1 teza a doua din
Codul de procedură civilă, având următorul cuprins: ăHotărârile
instanțelor de recurs mai pot fi atacate cu contestație (...) sau
când instanța, respingând recursul sau admițându-l numai în
parte, a omis din greșeală să cerceteze vreunul dintre motivele
de modificare sau de casare.”
Excepția de neconstituționalitate se raportează la prevederile
constituționale ale art. 16 alin. (1) referitoare la egalitatea în fața
legii și a autorităților publice, ale art. 21 alin. (1) și (2) referitoare
la accesul liber la justiție și la neîngrădirea prin lege a acestuia
și ale art. 53 din Constituție referitoare la restrângerea exercițiului
unor drepturi sau al unor libertăți.
De asemenea, se mai invocă și încălcarea art. 6 paragraful 1
și art. 13 din Convenția pentru apărarea drepturilor omului și a
libertăților fundamentale.
Examinând excepția, Curtea constată că a mai examinat
constituționalitatea prevederilor art. 318 alin. 1 din Codul de
procedură civilă, prin raportare la aceleași dispoziții
constituționale. Astfel, prin Decizia nr. 122 din 19 februarie 2008,
publicată în Monitorul Oficial al României, Partea I, nr. 298 din
16 aprilie 2008, s-a reținut că atât accesul la justiție, cât și
folosirea căilor de atac se exercită în formele și condițiile
procedurale instituite prin lege. Astfel, chiar dacă recursul este
declarat de partea potrivnică, autorul excepției are dreptul de
a-și formula apărările pe care le consideră necesare și de a

combate probele adversarului în fața instanței care judecă
această cale de atac.
Totodată, Curtea Constituțională a stabilit prin Decizia
Plenului nr. 1 din 8 februarie 1994, publicată în Monitorul Oficial
al României, Partea I, nr. 69 din 16 martie 1994, că accesul liber
la justiție nu înseamnă accesul, în toate cazurile, la toate
structurile judecătorești și la toate căile de atac. În acest sens
sunt și prevederile art. 13 din Convenția pentru apărarea
drepturilor omului și a libertăților fundamentale, care consacră
dreptul persoanei la un recurs efectiv în fața unei instanțe
naționale, deci posibilitatea de a accede la un grad de jurisdicție.
Cele statuate în deciziile menționate își mențin valabilitatea
și în prezenta cauză, neexistând vreun motiv care să determine
reconsiderarea jurisprudenței.
În ceea ce privește pretinsa încălcare a dispozițiilor art. 16
alin. (1) din Constituție referitoare la egalitatea în fața legii și a
autorităților publice, Curtea constată că prevederile legale
criticate instituie un mijloc procedural de acces la o instanță
superioară, la care pot apela toate persoanele aflate în situația
prevăzută de ipoteza normei legale, fără nicio discriminare, și
anume părțile care au participat la soluționarea recursului a cărui
soluționare este rezultatul unei greșeli materiale sau al omisiunii
instanței de a cerceta vreunul dintre motivele de modificare sau
de casare.
Pentru considerentele expuse mai sus, nu se poate reține
nicio contradicție între textul de lege criticat și dispozițiile
constituționale cuprinse în art. 53 ăRestrângerea exercițiului unor
drepturi sau al unor libertăți”.
Prin urmare, așa cum s-a reținut în jurisprudența Curții
Constituționale, de exemplu Decizia nr. 387 din 30 septembrie
2004, publicată în Monitorul Oficial al României, Partea I,
nr. 1.041 din 10 noiembrie 2004, departe de a îngrădi drepturi
consacrate constituțional, reglementarea prevăzută de art. 318
alin. 1 din Codul de procedură civilă constituie o garanție a
aplicării principiului prevăzut de art. 6 paragraful 1 din Convenția
pentru apărarea drepturilor omului și a libertăților fundamentale,
privind judecarea unei cauze în mod echitabil și într-un termen
rezonabil, în scopul înlăturării oricăror abuzuri din partea părților,
prin care s-ar tinde la tergiversarea nejustificată a soluționării
unui proces.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 318 din Codul de procedură civilă, excepție invocată de Ghiță
Dohotaru în Dosarul nr. 531/32/2008 al Curții de Apel Bacău — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

MONITORUL OFICIAL AL ROMÂNIEI, PARTEA I, Nr. 381/4.VI.2009

7

CURTEA CONSTITUȚIONALĂ

D E C I Z I A Nr. 694
din 5 mai 2009

referitoare la excepția de neconstituționalitate a dispozițiilor art. 77—100, art. 102, art. 105
și art. 106 din Legea nr. 302/2004 privind cooperarea judiciară internațională în materie penală
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 77—100, 102, 105 și 106 din Legea nr. 302/2004
privind cooperarea judiciară internațională în materie penală,
excepție ridicată de Marcel Cușnir în Dosarul nr. 580/39/2008 al
Curții de Apel Suceava — Secția penală.
La apelul nominal se prezintă, pentru autorul excepției,
doamna avocat Geanina Sache din cadrul Baroului Iași, cu
delegație la dosar. Procedura de citare a fost legal îndeplinită.
Cauza se află în stare de judecată.
Apărătorul ales al autorului excepției pune concluzii de
admitere a acesteia.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
deoarece autorul excepției s-a limitat la indicarea textelor legale
criticate, fără a motiva în ce constă contrarietatea afirmată.
C U R T E A,

având în vedere actele și lucrările dosarului, constată
următoarele:
Prin Încheierea nr. 3 din 10 decembrie 2008, pronunțată în
Dosarul nr. 580/39/2008, Curtea de Apel Suceava — Secția
penală a sesizat Curtea Constituțională cu excepția de
neconstituționalitate a prevederilor art. 77—100, 102,105 și
106 din Legea nr. 302/2004 privind cooperarea judiciară
internațională în materie penală, excepție ridicată de Marcel
Cușnir în dosarul de mai sus având ca obiect executarea unui
mandat european de arestare emis de autoritățile judiciare
germane.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 20 alin. (2), art. 21, 23, 24 și
124.
Curtea de Apel Suceava — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 77—100, 102, 105 și 106 din Legea nr. 302/2004
privind cooperarea judiciară internațională în materie penală,
publicată în Monitorul Oficial al României, Partea I, nr. 594 din
1 iulie 2004, cu modificările și completările ulterioare. Dispozițiile
legale criticate fac parte din titlul III, intitulat Dispoziții privind
cooperarea cu statele membre ale Uniunii Europene în aplicarea
Deciziei-cadru nr. 2002/584/JAI a Consiliului Uniunii Europene
din 13 iunie 2002 privind mandatul european de arestare și
procedurile de predare între statele membre.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 1.127 din
27 noiembrie 2007, publicată în Monitorul Oficial al României,
Partea I, nr. 2 din 3 ianuarie 2008, a respins ca neîntemeiată
excepția de neconstituționalitate a dispozițiilor titlului III (art. 77—
108) din Legea nr. 302/2004 privind cooperarea judiciară
internațională în materie penală pentru considerentele acolo
arătate și care își mențin valabilitatea și în prezenta cauză.
Curtea constată însă că instanța de judecată, prin Încheierea
nr. 3 din 10 decembrie 2008, a arătat că autorul excepției, prin
avocat, a invocat la termenul anterior, respectiv 9 decembrie
2008, neconstituționalitatea prevederilor art. 38 și următoarele
din Legea nr. 302/2004, care ar contraveni art. 20 alin. (2),
art. 21, 23, 24 și 124 din Legea fundamentală. Or, din examinarea
dosarului cauzei, inclusiv a încheierii din 9 decembrie 2008, se
observă că excepția invocată nu a fost motivată nici oral (sens
în care susținerile sale s-ar fi regăsit în cuprinsul încheierii), nici
prin depunerea de note scrise, autorul acesteia limitându-se
doar la a face trimitere la 5 articole din Constituție și fără a arăta
în ce constă contrarietatea reclamată.
Așa fiind și văzând și dispozițiile art. 10 alin. (2) din Legea
nr. 47/1992 privind organizarea și funcționarea Curții
Constituționale potrivit cărora ăSesizările trebuie făcute în formă
scrisă și motivate”, Curtea constată că prezenta excepție de
neconstituționalitate este inadmisibilă.

8

MONITORUL OFICIAL AL ROMÂNIEI, PARTEA I, Nr. 381/4.VI.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge ca inadmisibilă excepția de neconstituționalitate a dispozițiilor art. 77—100, art. 102, art. 105 și art. 106 din
Legea nr. 302/2004 privind cooperarea judiciară internațională în materie penală, excepție ridicată de Marcel Cușnir în Dosarul
nr. 580/39/2008 al Curții de Apel Suceava — Secția penală.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 695
din 5 mai 2009

referitoare la excepția de neconstituționalitate a dispozițiilor art. 1141 alin. 4
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Ion Predescu
— judecător
Puskás Zoltán Valentin
— judecător
Tudorel Toader
— judecător
Augustin Zegrean
— judecător
Simona Ricu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 1141 alin. 4 din Codul de procedură civilă,
excepție ridicată de Crina Izvernariu în Dosarul
nr. 2.368/273/C/2006 al Curții de Apel Timișoara — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 3 noiembrie 2008, pronunțată în Dosarul
nr. 2.368/273/C/2006, Curtea de Apel Timișoara — Secția
civilă a sesizat Curtea Constituțională cu excepția de
neconstituționalitate a dispozițiilor art. 1141 alin. 4 din
Codul de procedură civilă.
Excepția a fost ridicată de Crina Izvernariu cu ocazia
soluționării recursului declarat împotriva Deciziei civile nr. 37 din
24 martie 2008, pronunțată de Tribunalul Caraș-Severin într-o
cauză având ca obiect evacuare.
În motivarea excepției de neconstituționalitate, autorul
excepției susține că dispozițiile art. 1141 alin. 4 din Codul de
procedură civilă contravin prevederilor constituționale ale art. 21
alin. (1), (2) și (3), ăîn măsura în care nu prevăd dreptul
reclamantului de a indica, în cadrul cererii sale de chemare în

judecată, domiciliul ales al pârâtului ce locuiește în străinătate,
în măsura în care este singurul domiciliu cunoscut, fiind de altfel
domiciliul ales și indicat de pârât în cadrul altui proces având
aceleași părți.”
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1141 alin. 4 din Codul de procedură civilă, cu
următorul cuprins: ăDacă pârâtul locuiește în străinătate,
președintele va putea fixa un termen mai îndelungat. Prin citație
pârâtul va fi informat că are obligația de a-și alege domiciliul în
România, unde urmează să i se facă toate comunicările privind
procesul. În cazul în care pârâtul nu se conformează acestei
obligații, comunicările se vor face prin scrisoare recomandată,
recipisa de predare la poșta română a scrisorii, în cuprinsul

MONITORUL OFICIAL AL ROMÂNIEI, PARTEA I, Nr. 381/4.VI.2009
căreia vor fi menționate actele ce se expediază, ținând loc de
dovadă de îndeplinire a procedurii.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 alin. (1), (2) și (3) privind accesul liber la justiție,
deoarece ălimitează dreptul reclamantului de a se adresa justiției
pentru apărarea drepturilor, a libertăților și a intereselor sale
legitime, având în vedere că nu i se permite să indice domiciliul
ales, singurul cunoscut, al pârâtului, domiciliu care de altfel a
fost indicat de către pârât în cadrul altui litigiu, având aceleași
părți.”
Examinând excepția de neconstituționalitate, Curtea
constată că asupra constituționalității dispozițiilor art. 1141 alin. 4
din Codul de procedură civilă s-a pronunțat prin Decizia nr. 647
din 10 iunie 2008, publicată în Monitorul Oficial al României,
Partea I, nr. 588 din 5 august 2008. Cu acel prilej, instanța de
contencios constituțional a reținut că textul de lege criticat
cuprinde dispoziții de procedură judiciară pe care legiuitorul este
abilitat să le adopte, în condițiile prevăzute de art. 126 alin. (2)
din Constituție, cu respectarea tuturor normelor și principiilor
constituționale.

9

În acest sens, Curtea a reținut că art. 21 din Constituție
prevede accesul liber la justiție și dreptul părților la soluționarea
cauzelor într-un termen rezonabil. Dispozițiile legale atacate
răspund tocmai acestei exigențe, pe de o parte, acordând
pârâtului care locuiește în străinătate un termen mai lung, pentru
ca acesta să își poată pregăti apărarea, iar pe de altă parte,
oferindu-i posibilitatea să își aleagă domiciliul în România pentru
ca procesul să se poată desfășura în condiții normale și pentru
ca reclamantul să fie protejat de exercitarea abuzivă de către
pârât a drepturilor procesuale.
Absența unei reglementări ca aceea care formează obiectul
excepției de neconstituționalitate ar putea genera prelungirea
procesului dincolo de limitele rezonabile prescrise de Constituție
sau chiar imposibilitatea desfășurării procesului, cu încălcarea
gravă a dreptului reclamantului de a avea acces liber la justiție.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în deciziile de mai sus își mențin
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1141 alin. 4 din Codul de procedură civilă, excepție ridicată
de Crina Izvernariu în Dosarul nr. 2.368/273/C/2006 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 697
din 5 mai 2009

referitoare la excepția de neconstituționalitate a dispozițiilor art. 581 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Ion Predescu
— judecător
Puskás Zoltán Valentin
— judecător
Tudorel Toader
— judecător
Augustin Zegrean
— judecător
Simona Ricu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Jean Marian Călinoiu în Dosarul nr. 7.553/62/2008
al Tribunalului Brașov — Secția comercială și de contencios
administrativ și de Societatea Comercială Holyland Company —
S.R.L. din Timișoara în Dosarul nr. 7.021/30/2008 al Tribunalului
Timiș — Secția comercială și de contencios administrativ.

La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 194D/2009 și
nr. 235D/2009, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 235D/2009 la Dosarul
nr. 194D/2009, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.

10

MONITORUL OFICIAL AL ROMÂNIEI, PARTEA I, Nr. 381/4.VI.2009
C U R T E A,

având în vedere actele și lucrările dosarelor, reține următoarele:
Prin Încheierea din 6 ianuarie 2009, pronunțată în Dosarul
nr. 7.553/62/2008, și Încheierea din 9 ianuarie 2009, pronunțată
în Dosarul nr. 7.021/30/2008, Tribunalul Brașov — Secția
comercială și de contencios administrativ și Tribunalul
Timiș — Secția comercială și de contencios administrativ
au sesizat Curtea Constituțională cu excepția de
neconstituționalitate a dispozițiilor art. 581 din Codul de
procedură civilă.
Excepția a fost ridicată de Jean Marian Călinoiu și
Societatea Comercială Holyland Company — S.R.L. din
Timișoara în cauze comerciale având ca obiect ordonanțe
președințiale.
În motivarea excepției de neconstituționalitate, autorii
excepției susțin că dispozițiile art. 581 din Codul de procedură
civilă încalcă prevederile constituționale ale art. 1 alin. (3), art. 4
alin. (2), art. 16, 18, 21 și 24, precum și prevederile art. 6 și 14
din Convenția pentru apărarea drepturilor omului și a libertăților
fundamentale și ale art. 26 din Pactul internațional privind
drepturile civile și politice.
Instanțele de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,
examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 581 din Codul de procedură civilă, cu următorul
conținut: ă(1) Instanța va putea să ordone măsuri vremelnice în
cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care

nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
(2) Cererea de ordonanță președințială se va introduce la
instanța competentă să se pronunțe asupra fondului dreptului.
(3) Ordonanța va putea fi dată și fără citarea părților și chiar
atunci când există judecata asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
(4) Ordonanța este vremelnică și executorie. Instanța va
putea hotărî ca executarea să se facă fără somație sau fără
trecerea unui termen.”
Aceste texte de lege sunt raportate la prevederile
constituționale ale art. 1 alin. (3) privind statul român, art. 4
alin. (2) privind egalitatea între cetățeni, art. 16 referitoare la
egalitatea în drepturi, art. 18 referitoare la cetățenii străini și
apatrizii, art. 21 privind accesul liber la justiție și dreptul la un
proces echitabil și ale art. 24 privind dreptul la apărare, precum
și la prevederile art. 6 și 14 din Convenția pentru apărarea
drepturilor omului și a libertăților fundamentale și ale art. 26 din
Pactul internațional privind drepturile civile și politice.
Examinând excepția de neconstituționalitate, Curtea reține
că instanța constituțională s-a pronunțat în numeroase cauze
asupra constituționalității textului de lege criticat, acesta fiind
raportat la aceleași prevederi din Constituție ca și cele invocate
în cauza de față. Astfel, prin Decizia nr. 244 din 4 martie 2008,
publicată în Monitorul Oficial al României, Partea I, nr. 288 din
14 aprilie 2008, Curtea a statuat că prin procedura de urgență
instituită de art. 581 din Codul de procedură civilă nu numai că
nu se aduce vreo îngrădire dreptului oricărei persoane de a se
adresa justiției pentru apărarea drepturilor, a libertăților și a
intereselor sale legitime, ci, dimpotrivă, se creează o posibilitate
în plus pentru cel vătămat într-un drept legitim de a se adresa
justiției, prin cerere de ordonanță președințială, și aceasta în
cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.
Pentru aceleași argumente nu sunt înfrânte nici prevederile
art. 6 și 14 din Convenția pentru apărarea drepturilor omului și
a libertăților fundamentale și nici cele ale art. 26 din Pactul
internațional privind drepturile civile și politice.
În fine, prevederile constituționale ale art. 1 alin. (3), art. 4
alin. (2) și art. 18 nu au nicio semnificație pentru soluționarea
excepției de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 581 din Codul de procedură civilă, excepție ridicată de Jean
Marian Călinoiu în Dosarul nr. 7.553/62/2008 al Tribunalului Brașov — Secția comercială și de contencios administrative și de
Societatea Comercială Holyland Company — S.R.L. din Timișoara în Dosarul nr. 7.021/30/2008 al Tribunalului Timiș — Secția
comercială și de contencios administrativ.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 381/4.VI.2009

11

CURTEA CONSTITUȚIONALĂ

D E C I Z I A Nr. 698
din 5 mai 2009

referitoare la excepția de neconstituționalitate a dispozițiilor art. 456 și art. 460
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Ion Predescu
— judecător
Puskás Zoltán Valentin
— judecător
Tudorel Toader
— judecător
Augustin Zegrean
— judecător
Simona Ricu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 456 și art. 460 din Codul de procedură civilă,
excepție ridicată de Societatea Comercială Complexul de Porci —
S.A. din Brăila în Dosarul nr. 9.640/196/2008 al Judecătoriei
Brăila — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 13 ianuarie 2009, pronunțată în Dosarul
nr. 9.640/196/2008, Judecătoria Brăilă — Secția civilă a
sesizat Curtea Constituțională cu excepția de
neconstituționalitate a dispozițiilor art. 456 și art. 460 din
Codul de procedură civilă.
Excepția a fost ridicată de Societatea Comercială Complexul
de Porci — S.A. din Brăila într-o cauză civilă având ca obiect
validare poprire.
În motivarea excepției de neconstituționalitate, autorul
acesteia susține că textele de lege criticate contravin
prevederilor constituționale ale art. 41 și 42, deoarece obligă la
prestarea unei munci forțate și neremunerate. De asemenea,
autorul excepției consideră că sunt înfrânte și prevederile art. 16
din Constituție, în măsura în care ătextele constituționale
invocate privesc numai persoanele fizice și nu și cele juridice”.
Instanța
de
judecată
apreciază
excepția
de
neconstituționalitate ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră textul de lege criticat ca fiind
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 456 și 460 din Codul de procedură civilă, având
următorul cuprins:
— Art. 456: ăÎn termen de 15 zile de la comunicarea popririi,
iar în cazul sumelor de bani datorate în viitor, de la scadența
acestora, terțul poprit este obligat:
a) să consemneze suma de bani sau, după caz, să
indisponibilizeze bunurile mobile incorporale poprite și să trimită
dovada executorului, în cazul popririi prevăzute la art. 453
alin. 1;
b) să plătească direct creditorului suma reținută si cuvenită
acestuia, în cazul popririlor prevăzute de art. 453 alin. 2. La
cererea creditorului, suma îi va fi trimisă la domiciliul indicat sau,
dacă este cazul, la reședința indicată, cheltuielile de trimitere
fiind în sarcina debitorului.
Dacă sunt înființate mai multe popriri, terțul poprit va proceda
potrivit alin. 1, comunicând, după caz, executorului ori
creditorilor arătați la lit. a) și b) din același alineat numele și
adresa celorlalți creditori, precum și sumele poprite de fiecare în
parte.”;
— Art. 460: ăDacă terțul poprit nu-și mai îndeplinește
obligațiile ce-i revin pentru efectuarea popririi, inclusiv în cazul
în care, în loc să consemneze suma urmăribilă a liberat-o
debitorului poprit, creditorul, debitorul sau organul de executare,
în termen de 3 luni de la data când terțul poprit trebuia să
consemneze sau să plătească suma urmăribilă, poate sesiza
instanța de executare, în vederea validării popririi.”
Instanța va cita creditorul urmăritor, debitorul și terțul poprit
si, dacă din probele administrate rezultă că terțul poprit
datorează sume de bani debitorului, va da o hotărâre de validare
a popririi prin care va obliga terțul poprit să plătească
creditorului, în limita creanței, suma datorată debitorului, iar în
caz contrar, va hotărî desființarea popririi. Terțul poprit, care, cu
rea-credință a refuzat să-și îndeplinească obligațiile privind
efectuarea popririi, va putea fi amendat, prin aceeași hotărâre,
cu o sumă cuprinsă între 200 lei și 1.000 lei.
Daca sumele sunt datorate periodic, poprirea se validează
atât pentru sumele ajunse la scadentă, cât și pentru cele care
vor fi scadente în viitor, validarea producându-și efectele numai
la data când sumele devin scadente.
După validarea popririi, terțul poprit va proceda, după caz, la
consemnarea sau plata prevăzută la art. 456, în limita sumei
determinate expres în hotărârea de validare. În caz de
nerespectare a acestor obligații, executarea silită se va face
împotriva terțului poprit, pe baza hotărârii de validare ce
constituie titlu executoriu.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 referitoare la egalitatea în drepturi, art. 41 privind
munca și protecția socială a muncii și ale art. 42 privind
interzicerea muncii forțate.
Din analiza dispozițiilor de lege criticate rezultă că terțul
poprit, persoană fizică sau juridică, nu prestează o muncă, ci
efectuează o plată, în sensul că reține și virează sume de bani
pentru un anume creditor.

12

MONITORUL OFICIAL AL ROMÂNIEI, PARTEA I, Nr. 381/4.VI.2009

În continuare, examinând argumentele invocate de autorul
excepției, Curtea constată că acestea nu sunt relevante,

neavând nicio concludență pentru soluționarea excepției de
neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1— 3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge excepția de neconstituționalitate a dispozițiilor art. 456 și art. 460 din Codul de procedură civilă, excepție ridicată
de Societatea Comercială Complexul de Porci — S.A. din Brăila în Dosarul nr. 9.640/196/2008 al Judecătoriei Brăila — Secția civilă.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru completarea Legii nr. 304/2004 privind organizarea judiciară
Luând în considerare faptul că dispozițiile în vigoare ale Legii nr. 304/2004 privind organizarea judiciară, republicată, cu
modificările și completările ulterioare, prevăd accesul procurorilor și judecătorilor cu o vechime de cel puțin 6 ani în aceste funcții
în cadrul Direcției de Investigare a Infracțiunilor de Criminalitate Organizată și Terorism (DIICOT) și al Direcției Naționale
Anticorupție (DNA) din cadrul Parchetului de pe lângă Înalta Curte de Casație și Justiție, indiferent de nivelul parchetului unde
aceștia funcționează,
având în vedere că, începând din anul 2007, un număr mare de procurori care au activat în cadrul DIICOT și DNA, la data
încetării activității în aceste structuri, revenind la posturile ocupate anterior, au solicitat recunoașterea gradelor profesionale specifice
DIICOT și DNA, fără să fi parcurs procedurile de concurs în vederea obținerii acestora, iar Înalta Curte de Casație și Justiție a admis
în mod constant asemenea cereri prin hotărâri irevocabile,
constatând că această practică judiciară a avut ca efect acordarea gradului profesional specific Parchetului de pe lângă
Înalta Curte de Casație și Justiție pentru un număr de 350 de procurori care nu au parcurs procedurile de concurs prevăzute de
lege pentru obținerea acestuia, dintre care unii funcționează la parchete de pe lângă judecătorii,
în scopul prevenirii pentru viitor a unor asemenea consecințe, care conduc la inechități profesionale și salariale între
procurori care lucrează în cadrul acelorași parchete, fără a fi urmate procedurile de concurs pentru avansarea în grad profesional,
situație ce trebuie reglementată de urgență, inechitățile fiind cu atât mai mari cu cât numărul procurorilor salarizați cu coeficient
maxim va crește, grevând bugetul de stat în mod inutil, fapt ce justifică situația extraordinară a cărei reglementare nu poate fi
amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea nr. 304/2004 privind organizarea

1. La articolul 75, după alineatul (11) se introduce un nou

judiciară, republicată în Monitorul Oficial al României, Partea I,

alineat, alineatul (111), cu următorul cuprins:
ă(111) De la data revenirii la parchetul de unde provin sau la
alt parchet unde au dreptul să funcționeze potrivit legii, procurorii

nr. 827 din 13 septembrie 2005, cu modificările și completările
ulterioare, se completează după cum urmează:

MONITORUL OFICIAL AL ROMÂNIEI, PARTEA I, Nr. 381/4.VI.2009
care au activat în cadrul Direcției de Investigare a Infracțiunilor
de Criminalitate Organizată și Terorism își redobândesc gradul
profesional de execuție și salarizarea corespunzătoare acestuia
avute anterior sau pe cele dobândite ca urmare a promovării, în
condițiile legii, în timpul desfășurării activității în cadrul acestei
direcției.”
2. La articolul 87, după alineatul (9) se introduce un nou
alineat, alineatul (91), cu următorul cuprins:

13

ă(91) De la data revenirii la parchetul de unde provin sau la
alt parchet unde au dreptul să funcționeze, potrivit legii,
procurorii care au activat în cadrul Direcției Naționale
Anticorupție își redobândesc gradul profesional de execuție și
salarizarea corespunzătoare acestuia avute anterior sau pe cele
dobândite ca urmare a promovării, în condițiile legii, în timpul
desfășurării activității în cadrul direcției.”

PRIM-MINISTRU

EMIL BOC
Contrasemnează:
p. Ministrul justiției și libertăților cetățenești,
Alina Mihaela Bica,
secretar de stat
p. Ministrul muncii, familiei și protecției sociale,
Mariana Nedelcu,
secretar de stat
Ministrul finanțelor publice,
Gheorghe Pogea

București, 27 mai 2009.
Nr. 56.
GUVERNUL ROMÂNIEI

ORDONANȚĂ DE URGENȚĂ
privind unele măsuri în vederea implementării programului ăPrima casă”
Având în vedere:
— implementarea măsurilor anticriză inițiate de Guvernul României pentru susținerea sectoarelor economice prioritare;
— deblocarea procesului de creditare și dinamizarea activității de construcții cu efecte asupra creșterii economice și
asupra creării de noi locuri de muncă;
— facilitarea accesului persoanelor fizice la achiziția de imobile pentru locuit în actualul context al crizei financiare și
economice,
întrucât toate aceste aspecte vizează interesul public și constituie situații de urgență și extraordinare a căror reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se aprobă programul ăPrima casă” ca program
guvernamental care are ca obiectiv facilitarea accesului
persoanelor fizice la achiziția unei locuințe prin contractarea de
credite.
(2) Beneficiarii programului ăPrima casă” sunt persoane fizice
care la data intrării în vigoare a prezentei ordonanțe de urgență
nu dețin în comun sau individual, împreună cu soții lor sau cu
alte persoane, în proprietate o locuință, indiferent de modul în
care a fost dobândită, și nici nu au în derulare un credit ipotecar.
(3) Prin derogare de la prevederile Ordonanței de urgență a
Guvernului nr. 64/2007 privind datoria publică, aprobată cu
modificări și completări prin Legea nr. 109/2008, cu modificările
ulterioare, Ministerul Finanțelor Publice este autorizat să
mandateze Fondul Național de Garantare a Creditelor pentru
Întreprinderile Mici și Mijlocii în vederea emiterii de garanții în
numele și în contul statului în favoarea băncilor care acordă

credite persoanelor fizice pentru cumpărarea unei locuințe în
cadrul programului ăPrima casă”.
(4) Contractele prin care Fondul Național de Garantare a
Creditelor pentru Întreprinderile Mici și Mijlocii acordă garanțiile
prevăzute la alin. (3) constituie titluri executorii.
(5) Plafonul anual al garanțiilor care pot fi emise potrivit
alin. (3), condițiile de acordare a acestora și de eligibilitate a
băncilor și a persoanelor fizice beneficiare ale programului
ăPrima casă”, precum și regulile de gestionare a garanțiilor se
stabilesc prin norme aprobate prin hotărâre a Guvernului, în
termen de 15 zile de la intrarea în vigoare a prezentei ordonanțe
de urgență.
(6) Între Ministerul Finanțelor Publice și Fondul Național de
Garantare a Creditelor pentru Întreprinderile Mici și Mijlocii se
încheie o convenție prin care se stabilesc drepturile și obligațiile
părților în derularea programului ăPrima casă”.

14

MONITORUL OFICIAL AL ROMÂNIEI, PARTEA I, Nr. 381/4.VI.2009

(7) Asupra imobilelor achiziționate în cadrul programului
ăPrima casă” băncile instituie și reînnoiesc în favoarea statului
român, reprezentat de Ministerul Finanțelor Publice, un drept de
ipotecă de rangul I pe toată durata contractului de creditare, cu
interdicția de vânzare a locuinței pe o perioadă de 5 ani.
(8) Creanțele rezultate din garanțiile acordate și plătite
instituțiilor de credit în cadrul programului ăPrima casă” sunt
creanțe bugetare a căror recuperare prin executare silită se
efectuează de Agenția Națională de Administrare Fiscală,
conform procedurii reglementate de Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare.
(9) Valorificarea bunului care face obiectul contractului de
garanție, în cadrul procedurii de executare silită prevăzute la
alin. (8), se efectuează de către organele competente ale
Agenției Naționale de Administrare Fiscală.
(10) Sumele încasate potrivit alin. (9) sunt venituri ale
bugetului de stat.

(11) În titlul executoriu prevăzut la alin. (4) suma de plată va
fi înscrisă în moneda națională.
Art. 2. — Dispozițiile art. 154 alin. (4) din Ordonanța
Guvernului nr. 92/2003, republicată, cu modificările și
completările ulterioare, sunt aplicabile și în cazurile în care
executarea silită se face pentru stingerea creanțelor datorate
bugetului de stat rezultate din executarea garanțiilor emise în
numele și în contul statului în favoarea băncilor care acordă
credite persoanelor fizice pentru cumpărarea unei locuințe în
cadrul programului ăPrima casă”.
Art. 3. — În cuprinsul Legii nr. 346/2004 privind stimularea
înființării și dezvoltării întreprinderilor mici și mijlocii, publicată
în Monitorul Oficial al României, Partea I, nr. 681 din 29 iulie
2004, cu modificările și completările ulterioare, denumirea
ăAgenția Națională pentru Întreprinderi Mici și Mijlocii și
Cooperație” se înlocuiește cu denumirea ăMinisterul
Întreprinderilor Mici și Mijlocii, Comerțului și Mediului de Afaceri”.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
Ministrul întreprinderilor mici și mijlocii, comerțului și mediului de
afaceri,
Constantin Niță

București, 3 iunie 2009.
Nr. 60.

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 4
din 19 ianuarie 2009
Dosar nr. 24/2008
Sub președinția domnului profesor univ. dr. Nicolae Popa, președintele Înaltei Curți de Casație și Justiție,
Secțiile Unite ale Înaltei Curți de Casație și Justiție, în conformitate cu dispozițiile art. 25 lit. a) din Legea nr. 304/2004 privind
organizarea judiciară, republicată, cu modificările și completările ulterioare, s-au întrunit la data de 13 octombrie 2008 pentru a
examina recursul în interesul legii, declarat de procurorul general al Parchetului de pe lângă Înalta Curte de Casație și Justiție, în
legătură cu interpretarea și aplicarea dispozițiilor art. 3741 din Codul de procedură civilă, astfel cum au fost introduse prin Legea
nr. 459/2006, raportate la prevederile art. 61 din Legea nr. 58/1934 asupra cambiei și biletului la ordin, cu modificările și completările
ulterioare, și ale art. 53 din Legea nr. 59/1934 asupra cecului, cu modificările și completările ulterioare, referitor la învestirea cu
formulă executorie a cambiei, biletului la ordin și cecului.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, cu modificările și
completările ulterioare, fiind prezenți 88 de judecători din totalul de 117 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Antoaneta
Florea.

MONITORUL OFICIAL AL ROMÂNIEI, PARTEA I, Nr. 381/4.VI.2009

15

Reprezentanta procurorului general al Parchetului de pe lângă Înalta Curte de Casație și Justiție, procurorul Antoaneta
Florea, a susținut recursul în interesul legii, punând concluzii pentru admiterea acestuia, în sensul că, având caracter de titluri
executorii potrivit legii, cambia, biletul la ordin și cecul nu trebuie învestite cu formulă executorie pentru a fi puse în executare.
În vederea deliberării, a fost amânată pronunțarea la 10 noiembrie 2008 și apoi la 19 ianuarie 2009.
SECȚIILE UNITE,

deliberând asupra recursului în interesul legii, constată
următoarele:
În practica instanțelor judecătorești s-a constatat că nu există
un punct de vedere unitar în legătură cu interpretarea și
aplicarea dispozițiilor art. 3741 din Codul de procedură civilă,
raportate la prevederile art. 61 din Legea nr. 58/1934 asupra
cambiei și biletului la ordin, cu modificările și completările
ulterioare, și ale art. 53 din Legea nr. 59/1934 asupra cecului,
cu modificările și completările ulterioare, referitor la învestirea
cu formulă executorie a cambiei, biletului la ordin și cecului.
Astfel, unele instanțe au considerat că nu este necesară
învestirea cu formulă executorie a cambiei, biletului la ordin și
cecului, cu motivarea că art. 3741 din Codul de procedură civilă
prevede, în mod expres, că ăînscrisurile cărora legea le
recunoaște caracterul de titlu executoriu sunt puse în executare
fără învestirea cu formulă executorie”.
Alte instanțe, dimpotrivă, s-au pronunțat în sensul că, pentru
a fi puse în executare, aceste instrumente de plată, chiar dacă
legea le recunoaște caracterul de titluri executorii, trebuie
învestite cu formula executorie prevăzută de art. 269 alin. 1 din
Codul de procedură civilă.
În motivarea acestei soluții s-a reținut că punerea în
executare a titlurilor comerciale de valoare din categoria cărora
fac parte cambia, biletul la ordin și cecul este reglementată de
norme speciale care, prin derogare de la prevederile art. 3741
din Codul de procedură civilă, impun învestirea acestora cu
formulă executorie.
Aceste din urmă instanțe au interpretat și aplicat corect
dispozițiile legii.
Problema de drept care se cere a fi soluționată prin recursul
în interesul legii vizează interpretarea dispozițiilor susmenționate, în sensul aplicabilității sau neaplicabilității
dispozițiilor art. 3741 din Codul de procedură civilă, cambiei,
biletului la ordin și cecului, care au valoare de titlu executoriu
pentru capital și accesorii, conform art. 61 alin. 1 din Legea
nr. 58/1934, cu modificările și completările ulterioare, respectiv
art. 53 alin. 1 din Legea nr. 59/1934, cu modificările și
completările ulterioare, și pune în discuție raportul dintre norma
generală și norma specială în domeniul executării cambiale.
În conformitate cu prevederile art. 3741 din Codul de
procedură civilă, ăînscrisurile cărora legea le recunoaște
caracterul de titlu executoriu sunt puse în executare fără
învestirea cu formulă executorie”.
Potrivit art. 61 alin. 1 din Legea nr. 58/1934, cu modificările
și completările ulterioare, ăcambia are valoare de titlu executor
pentru capital și accesorii stabilite conform art. 53, 54 și 57”, iar
prin alin. 3 al aceluiași articol se atribuie judecătoriei competența
pentru a învesti cambia cu formulă executorie.
Prin art. 106 alin. 1 din aceeași lege se stipulează că ăsunt
aplicabile biletului la ordin, în măsura în care nu sunt
incompatibile cu natura acestui titlu dispozițiunile relative la
cambie”.
În ceea ce privește cecul, în art. 53 alin. 1 din Legea
nr. 59/1934, cu modificările și completările ulterioare, se arată
că acesta ăare valoare de titlu executor pentru capital și
accesorii stabilite conform art. 48 și 49”, iar potrivit alin. 3 al

aceluiași articol ăcompetentă pentru a învesti cecul cu formulă
executorie este judecătoria”.
Dreptul cambial a constituit un sistem propriu, solemn și
formal, atât pentru formarea cambiei, biletului la ordin sau
cecului, cât și în ceea ce privește realizarea creanței cambiale,
iar autonomia sa este manifestă atât în sfera lui de aplicare, cât
și în prioritatea și exclusivitatea incidenței sale față de dreptul
comun, în speță Codul de procedură civilă.
Normele legale relative la realizarea drepturilor cambiale
constituie un regim de o rigoare desăvârșită.
Regimul special, derogatoriu de reglementare a procedurii
execuționale cambiale este justificat și de calitatea cambiei,
biletului la ordin și cecului de a fi instrumente de plată cu
monedă scripturală, calificare ce impune un regim juridic de
mare rigurozitate.
Măsurile procedurale de judecată și de executare luate de
legiuitor pentru asigurarea îndeplinirii obligațiilor comerciale sunt
mult mai stricte în dreptul cambial, pentru a duce mai rapid și
mai sigur la realizarea drepturilor izvorând din titlu.
Titlurile de credit la ordin (cambia, biletul la ordin și cecul),
prin specificitatea lor, au amplificat caracteristica de încorporare
a dreptului în titlu, astfel încât titlul formează o unitate cu însuși
dreptul încorporat, fiind supuse, ca atare, unor forme și reguli
speciale, simple și operative, de constituire, circulație și
valorificare, iar forța lor executorie este un element substanțial,
nu procesual, fiind de esența acestor titluri, cum sunt și celelalte
elemente necesare constituirii lor.
Procedura de executare cambială, instituită prin legile
nr. 58/1934, cu modificările și completările ulterioare, și
nr. 59/1934, cu modificările și completările ulterioare, impunea
condiția prealabilă a învestirii cu formulă executorie a cambiei,
biletului la ordin sau cecului, păstrată și de reglementările
actualmente aplicabile.
Legiuitorul a considerat utilă învestirea cambiei, biletului la
ordin sau cecului cu formulă executorie, deși aceste înscrisuri
cambiale au valoare de titluri executorii, pentru a se da
posibilitatea judecătorului să examineze îndeplinirea condițiilor
formale de validitate a acestora.
Numai prin învestirea cu formulă executorie, cambia, biletul
la ordin și cecul devin efectiv titluri executorii pentru suma
înscrisă pe ele și pentru accesoriile determinate conform
dispozițiilor legale ce au fost menționate.
Așadar, deși legea recunoaște valoare de titlu executoriu
respectivelor instrumente de plată, punerea lor în executare este
condiționată de aplicarea formulei executorii.
A considera altfel înseamnă a nesocoti voința legiuitorului
care, în cuprinsul aceluiași text (art. 61 din Legea nr. 58/1934,
cu modificările și completările ulterioare, art. 53 din Legea
nr. 59/1934, cu modificările și completările ulterioare), stabilește
valoarea de titlu executoriu a cambiei, biletului la ordin, respectiv
a cecului, dar totodată se referă și la cerința învestirii cu formulă
executorie a acestor titluri de credit de către instanța
competentă.
Rezultă că învestirea cu formulă executorie a cambiei, a
biletului la ordin sau a cecului, formând obiectul de reglementare
a unor norme speciale, nu poate fi supusă reglementării

16

MONITORUL OFICIAL AL ROMÂNIEI, PARTEA I, Nr. 381/4.VI.2009

cuprinse în norma generală, reprezentată de art. 3741 din Codul
de procedură civilă, întrucât este o etapă în cadrul procedurii
execuționale cambiale care trebuie privită ca un tot unitar,
nefiind posibil ca această etapă să fie supusă regulilor de drept
comun, iar restul etapelor acestei proceduri să se realizeze
conform reglementărilor speciale cuprinse în menționatele legi.
Caracterul exclusivist, derogatoriu și special al dreptului
cambial față de dreptul comun, în speță art. 3741 din Codul de
procedură civilă, impune aplicarea principiului specialia
generalibus derogant, având în vedere că prioritatea incidenței
dreptului cambial este strict condiționată de îndeplinirea unor
formalități specifice pentru valorificarea titlurilor de credit și că
executarea cambială constituie un sistem executor unitar,

propriu dreptului cambial, între condițiile și formalitățile acesteia
figurând și învestirea cu formulă executorie în instanță.
În consecință, în temeiul dispozițiilor art. 25 lit. a) din Legea
nr. 304/2004 privind organizarea judiciară, republicată, cu
modificările și completările ulterioare, și ale art. 329 alin. 2 și 3
din Codul de procedură civilă, urmează a se admite recursul în
interesul legii și a se stabili că dispozițiile art. 3741 din Codul de
procedură civilă, raportate la art. 61 din Legea nr. 58/1934, cu
modificările și completările ulterioare, și, respectiv, la art. 53 din
Legea nr. 59/1934, cu modificările și completările ulterioare, se
interpretează în sensul că, deși au caracter de titluri executorii
potrivit legii, biletul la ordin, cambia și cecul se învestesc cu
formulă executorie pentru a fi puse în executare.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție
și stabilesc:
Dispozițiile art. 3741 din Codul de procedură civilă, raportate la art. 61 din Legea nr. 58/1934, cu modificările și completările
ulterioare, și, respectiv, la art. 53 din Legea nr. 59/1934, cu modificările și completările ulterioare, se interpretează în sensul că biletul
la ordin, cambia și cecul se învestesc cu formulă executorie pentru a fi puse în executare.
Obligatorie, potrivit art. 329 alin. 3 din Codul de procedură civilă.
Pronunțată în ședință publică, astăzi, 19 ianuarie 2009.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prov. univ. dr. NICOLAE POPA
Prim-magistrat-asistent,
Adriana Daniela White

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 381/4.VI.2009 conține 16 pagini.

Prețul: 3,20 lei

&JUYDGY|431034]
ISSN 1453—4495

