Anul 177 (XXI) — Nr. 286

PARTEA I

LEGI, DECRETE, HOTĂRÂRI ȘI ALTE ACTE

Joi, 30 aprilie 2009

SUMAR

Nr.

Pagina

Nr.
culturale și de diplomație publică organizate în țară și
la misiunile României din străinătate, pentru
aniversarea Zilei Europei și a Zilei Eroilor ..................

DECIZII ALE CURȚII CONSTITUȚIONALE
Decizia nr. 129 din 3 februarie 2009 referitoare la excepția de
neconstituționalitate a prevederilor art. 921 teza a doua
din Codul de procedură civilă ....................................
Decizia nr. 538 din 9 aprilie 2009 referitoare la excepția de
neconstituționalitate a dispozițiilor art. 111 din Codul
de procedură civilă ....................................................

2–3
516.
3–4
517.

ORDONANȚE ȘI HOTĂRÂRI
ALE GUVERNULUI ROMÂNIEI
40.

— Ordonanță de urgență pentru modificarea și
completarea Legii învățământului nr. 84/1995 și a Legii
nr. 128/1997 privind Statutul personalului didactic ....

41.

— Ordonanță de urgență privind unele măsuri în
domeniul salarizării personalului din sectorul bugetar
pentru perioada mai—decembrie 2009 ......................

482.

— Hotărâre privind suplimentarea bugetului
Administrației Prezidențiale pe anul 2009 din fondul de
rezervă bugetară la dispoziția Guvernului, prevăzut în
bugetul de stat............................................................

518.
4–5
519.
6–7

7
24.

483.

— Hotărâre privind modificarea raportului de serviciu
al subprefectului județului Botoșani, domnul
Șalgău-Aniței David, prin transfer la cerere într-o
funcție publică de conducere vacantă în cadrul
Instituției Prefectului din Județul Botoșani..................

8

484.

— Hotărâre privind exercitarea, cu caracter temporar,
a funcției publice de subprefect al județului Botoșani
de către domnul Popa Paul ........................................

8

488.

— Hotărâre pentru completarea Normelor
metodologice de aplicare a Legii nr. 571/2003 privind
Codul fiscal, aprobate prin Hotărârea Guvernului
nr. 44/2004 ................................................................

489.

— Hotărâre privind finanțarea din bugetul
Ministerului Afacerilor Externe a unor manifestări

Pagina

488.

9–12

DECIZII ALE PRIMULUI-MINISTRU
— Decizie privind numirea domnului Stoica Ion în
funcția publică de secretar general al Ministerului
Administrației și Internelor ..........................................
— Decizie privind numirea domnului Ghimpău Aurelian
în funcția publică de secretar general adjunct al
Ministerului Administrației și Internelor ......................
— Decizie privind numirea domnului Teodorescu
Octav-Virgiliu în funcția publică de secretar general
adjunct al Ministerului Administrației și Internelor ......
— Decizie privind desemnarea domnului Marian
Neagu să exercite, cu caracter temporar, atribuțiile
secretarului general al Comisiei Naționale de
Prognoză ....................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale Sanitare
Veterinare și pentru Siguranța Alimentelor pentru
aprobarea Normelor metodologice de aplicare a
Programului acțiunilor de supraveghere, prevenire și
control al bolilor la animale, al celor transmisibile de la
animale la om, protecția animalelor și protecția
mediului pentru anul 2009 și a Programului de
supraveghere și control în domeniul siguranței
alimentelor pentru anul 2009......................................
— Ordin al ministrului mediului privind modificarea
art. 9 din anexa la Ordinul ministrului mediului
nr. 89/2009 pentru aprobarea Instrucțiunilor privind
modalitățile de aplicare a Ordonanței de urgență
a Guvernului nr. 217/2008 privind reluarea pentru
anul 2009 a Programului de stimulare a înnoirii
Parcului auto național ................................................

12

13

13

14

14

15

16

2

MONITORUL OFICIAL AL ROMÂNIEI, PARTEA I, Nr. 286/30.IV.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 129
din 3 februarie 2009

referitoare la excepția de neconstituționalitate a prevederilor art. 921 teza a doua
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 921 teza a doua din Codul de procedură civilă,
excepție ridicată de Institutul Național de Cercetare-Dezvoltare
pentru Tehnologii Criogenice și Izotopice — ICSI Râmnicu
Vâlcea în Dosarul nr. 1.249/90/2008 al Tribunalului Vâlcea —
Secția comercială și contencios administrativ.
La apelul nominal răspunde, pentru autorul excepției,
avocata Monica Livescu, lipsind celelalte părți, față de care
procedura de citare a fost legal îndeplinită.
Cauza se află în stare de judecată.
Avocata Monica Livescu solicită admiterea excepției, arătând
că, spre deosebire de jurisprudența anterioară a Curții
Constituționale cu privire la art. 921 teza a doua, prin care
excepția de neconstituționalitate a fost analizată sub aspectul
aplicării principiului egalității în raporturile dintre persoane
juridice și persoane fizice, în cauza de față criticile de
neconstituționalitate vizează inechitatea procedurii sub aspectul
modului în care se îndeplinește procedura de citare, anume
afișarea, modalitate care nu oferă garanția unei notificări legale
și eficiente a hotărârii pronunțate în cauză. În acest mod dreptul
părții de a fi încunoștințată și de a putea acționa pentru
promovarea căii de atac este subordonată modalității
discreționare în care agentul procedural înțelege să-și
îndeplinească atribuțiile. În susținere depune note scrise.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 octombrie 2008, pronunțată în Dosarul
nr. 1.249/90/2008, Tribunalul Vâlcea — Secția comercială și
contencios administrativ a sesizat Curtea Constituțională
cu excepția de neconstituționalitate a prevederilor art. 921
teza a doua din Codul de procedură civilă, excepție ridicată
de Institutul Național de Cercetare-Dezvoltare pentru Tehnologii
Criogenice și Izotopice — ICSI Râmnicu Vâlcea.
În motivarea excepției de neconstituționalitate se susține
că prevederile legale criticate contravin dispozițiilor art. 21 din
Constituție, deoarece comunicarea actului de procedură prin
afișare, în cazul persoanelor juridice, nu le asigură acestora
dreptul la un proces echitabil, lăsând loc la abuzuri.

Tribunalul Vâlcea — Secția comercială și contencios
administrativ consideră că excepția este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 921 teza a doua din Codul de procedură civilă,
care au următorul conținut: ă[...] dacă se constată lipsa oricărei
persoane la sediul acestora.”
Textul constituțional invocat ca fiind încălcat este cel al art. 21
alin. (3) din Constituție, privind dreptul la un proces echitabil și
la soluționarea cauzelor într-un termen rezonabil.
Examinând excepția, Curtea reține că asupra
constituționalității prevederilor art. 921 din Codul de procedură
civilă, prin raportare la art. 21 alin. (3) din Constituție, s-a
pronunțat prin Decizia nr. 257 din 12 mai 2005, publicată în
Monitorul Oficial al României, Partea I, nr. 524 din 21 iunie 2005.
În această decizie, Curtea a constatat că ătextul de lege
criticat dă expresie prevederilor art. 21 alin. (3) din Constituție,
în măsura în care consacră, prin excepție de la regula care
prevede interdicția comunicării citației prin afișare, posibilitatea
utilizării unei atari modalități, în situațiile în care se refuză
primirea sau înmânarea citației nu este posibilă ca urmare a
lipsei oricărei persoane de la sediul societății. Se previne astfel
posibilitatea tergiversării cauzei prin crearea unei permanente
lipse de procedură de natură să afecteze esențial imperativele
caracterului echitabil și termenului rezonabil în derularea
procesului”.
Considerentele și soluția deciziei menționate sunt valabile și
în cauza de față, întrucât nu au intervenit elemente noi, de
natură a determina o reconsiderare a jurisprudenței Curții.

MONITORUL OFICIAL AL ROMÂNIEI, PARTEA I, Nr. 286/30.IV.2009

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 921 teza a doua din Codul de procedură civilă, excepție
ridicată de Institutul Național de Cercetare-Dezvoltare pentru Tehnologii Criogenice și Izotopice — ICSI Râmnicu Vâlcea în Dosarul
nr. 1.249/90/2008 al Tribunalului Vâlcea — Secția comercială și contencios administrativ.
Definitivă și general obligatorie.
Pronunțată în ședința publică din data de 3 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 538
din 9 aprilie 2009

referitoare la excepția de neconstituționalitate a dispozițiilor art. 111 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 111 din Codul de procedură civilă, excepție
ridicată de Ecaterina Anca Birda în Dosarul nr. 9.500/212/2006
al Judecătoriei Medgidia — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 7 octombrie 2008, pronunțată în Dosarul
nr. 9.500/212/2006, Judecătoria Medgidia — Secția civilă a
sesizat Curtea Constituțională cu excepția de
neconstituționalitate a dispozițiilor art. 111 din Codul de
procedură civilă.
Excepția a fost ridicată de pârâta Ecaterina Anca Birda într-o
cauză civilă având ca obiect succesiune-dezbatere succesorală.
În motivarea excepției de neconstituționalitate autorul
excepției susține că dispozițiile art. 111 din Codul de procedură
civilă încalcă prevederile art. 21 alin. (1) și (2) din Constituție și
ale art. 6 paragraful 1 din Convenția pentru apărarea drepturilor

omului și a libertăților fundamentale. În acest sens arată că, în
temeiul acestor dispoziții de lege, instanța de judecată are
posibilitatea de a hotărî, în lipsa unui criteriu legal de delimitare
sau clasificare, dacă acțiunea introdusă de către reclamant este
una în constatare sau una în realizare, ulterior urmând a admite
sau respinge acțiunea în consecință.
Instanța de judecată nu a comunicat opinia asupra
excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 111 din Codul de procedură civilă, cu următorul
conținut: ăPartea care are interes poate să facă cerere pentru
constatarea existenței sau neexistenței unui drept. Cererea nu
poate fi primită dacă partea poate cere realizarea dreptului.”

4

MONITORUL OFICIAL AL ROMÂNIEI, PARTEA I, Nr. 286/30.IV.2009

Acest text de lege este raportat la prevederile constituționale
ale art. 21 alin. (1) și (2) privind accesul liber la justiție și ale
art. 6 paragraful 1 din Convenția pentru apărarea drepturilor
omului și a libertăților fundamentale, referitoare la dreptul la un
proces echitabil.
Autorul excepției consideră că neconstituționalitatea textului
de lege criticat este determinată de posibilitatea arbitrară a
instanței de judecată de a hotărî admisibilitatea sau
inadmisibilitatea unei acțiuni în constatare, prin care reclamantul
tinde la apărarea drepturilor și intereselor sale legitime.
Examinând excepția de neconstituționalitate, Curtea reține
că dispozițiile de lege criticate reglementează condițiile în care
se poate exercita acțiunea în constatare a existenței sau
neexistenței unui drept, reglementare ce nu contravine sub

niciun aspect prevederilor constituționale și convenționale
invocate.
Curtea Europeană a Drepturilor Omului, în jurisprudența sa,
a statuat că dreptul de acces la tribunale nu este absolut și că,
fiind vorba despre un drept pe care convenția l-a recunoscut fără
să îl definească în sensul restrâns al cuvântului, există
posibilitatea limitărilor implicit admise chiar în afara limitelor care
circumscriu conținutul oricărui drept (Cauza Golder împotriva
Regatului Unit, 1975).
În speță, Curtea constată însă că argumentarea
neconstituționalității art. 111 din Codul de procedură civilă, din
punctul de vedere și în interesul exclusiv al reclamantului,
lipsește de interes și deci de legitimare procesuală pe autorul
excepției, care are calitatea de pârât în dosarul instanței de
judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 111 din Codul de procedură civilă,
excepție ridicată de Ecaterina Anca Birda în Dosarul nr. 9.500/212/2006 al Judecătoriei Medgidia — Secția civilă.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii învățământului nr. 84/1995 și a Legii nr. 128/1997
privind Statutul personalului didactic
Având în vedere necesitatea includerii studiilor universitare de licență și a studiilor universitare de masterat printre condițiile
necesare pentru ocuparea funcției de profesor în învățământul preuniversitar și a unor funcții didactice auxiliare din învățământul
preuniversitar, ținând seama de faptul că primele promoții au finalizat în acest an ciclul I de studii universitare de licență,
ținând cont de nevoia de a oferi absolvenților ciclului inferior al liceului posibilitatea de a obține o certificare a calificării
profesionale obținute, în situația în care decid să nu mai continue studiile în ciclul superior al liceului, după încheierea învățământului
obligatoriu,
pentru asigurarea condițiilor de acces egal la piața muncii și pentru identificarea unor soluții optime de combatere a
efectelor crizei economice,
pentru eliminarea situațiilor discriminatorii apărute prin aplicarea prevederilor art. 10 alin. (1) lit. a) și b) din Legea
nr. 128/1997 privind Statutul personalului didactic, cu modificările și completările ulterioare,
luând în considerare faptul că, potrivit Calendarului mișcării personalului didactic din învățământul preuniversitar pentru
anul școlar 2009—2010, aprobat prin Ordinul ministrului educației, cercetării și tineretului nr. 5.742/2008, cu modificările ulterioare,
se derulează activitățile privind constituirea catedrelor, încadrarea personalului didactic titular și vacantarea posturilor
didactice/catedrelor pentru sesiunea de pretransferare și transferare pentru restrângere de activitate,

MONITORUL OFICIAL AL ROMÂNIEI, PARTEA I, Nr. 286/30.IV.2009

5

întrucât toate aceste elemente vizează interesul public și constituie situații extraordinare a căror reglementare nu poate fi
amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea învățământului nr. 84/1995, republicată în
Monitorul Oficial al României, Partea I, nr. 606 din 10 decembrie
1999, cu modificările și completările ulterioare, se modifică și se
completează după cum urmează:
1. La articolul 23, după alineatul (4) se introduc două noi
alineate, alineatele (5) și (6), cu următorul cuprins:
ă(5) Absolvenții ciclului inferior al liceului care susțin și
promovează examenul de certificare a competențelor profesionale
dobândesc certificat de calificare profesională nivel 2.
(6) Modul de organizare și desfășurare a examenului de
certificare a competențelor profesionale se stabilește prin
metodologie elaborată și aprobată de Ministerul Educației,
Cercetării și Inovării și se dă publicității până la data începerii
anului școlar precedent examenelor.”
2. La articolul 151 alineatul (2), literele a) și b) se modifică
și vor avea următorul cuprins:
ăa) educatoare, profesori pentru învățământul preșcolar —
în învățământul preșcolar;
b) învățători, profesori pentru învățământul primar — în
învățământul primar;”.
Art. II. — Legea nr. 128/1997 privind Statutul personalului
didactic, publicată în Monitorul Oficial al României, Partea I,
nr.158 din 16 iulie 1997, cu modificările și completările ulterioare,
se modifică și se completează după cum urmează:
1. La articolul 5 alineatul (1), literele a) și b) se modifică
și vor avea următorul cuprins:
ăa) în învățământul preșcolar: educator/educatoare; institutor/
institutoare; profesor pentru învățământul preșcolar, cu stabilirea
salarizării prin legea salarizării unitare a bugetarilor;
b) în învățământul primar: învățător/învățătoare; institutor/
institutoare; profesor pentru învățământul primar; profesor cu
stabilirea salarizării prin legea salarizării unitare a bugetarilor.”
2. La articolul 7 alineatul (1), după litera g) se introduc
două noi litere, literele h) și i), cu următorul cuprins:
ăh) funcțiile didactice prevăzute la lit. c), d), f) și g) se pot
ocupa și de persoanele care au absolvit cu diplomă ciclul I de
studii universitare de licență sau ciclul II de studii universitare
de masterat în profilul postului, cu condiția deținerii a minimum
30 de credite de studiu transferabile din programul de pregătire
psihopedagogică oferit de departamentele pentru pregătirea
personalului didactic;

i) funcțiile didactice prevăzute la lit. e) se pot ocupa și de
persoanele care au absolvit cu diplomă ciclul II de studii
universitare de masterat în profilul postului, cu condiția deținerii
a minimum 60 de credite de studii transferabile din programul de
pregătire psihopedagogică oferit de departamentele pentru
pregătirea personalului didactic.”
3. La articolul 8, după litera h) se introduce o nouă literă,
litera i), cu următorul cuprins:
ăi) funcțiile didactice auxiliare prevăzute la lit. a), b), e), g) și
h) se pot ocupa și de persoanele care au absolvit cu diplomă
ciclul I de studii universitare de licență sau ciclul II de studii
universitare de masterat în profilul postului.”
4. La articolul 10 alineatul (1), literele a) și b) se modifică
și vor avea următorul cuprins:
ăa) transferarea personalului didactic titular disponibilizat prin
restrângere de activitate sau prin desființarea unor unități
școlare; transferul se efectuează respectând prevederile art. 7,
care se aplică în mod corespunzător;
b) pretransferarea personalului didactic, la cerere, în aceeași
localitate sau în localitatea unde își are domiciliul, respectând
prevederile art. 7, care se aplică în mod corespunzător;”.
5. La articolul 10 alineatul (1), după litera b) se introduc
două noi litere, literele b1) și b2), cu următorul cuprins:
ăb1) pretransferarea la cerere și transferarea personalului
didactic disponibilizat prin restrângere de activitate sau prin
desființarea unor unități școlare se realizează și din mediul rural
în cel urban, dacă persoana respectivă a obținut media minim 7
la concursul de titularizare sau dacă avea media minim 7 la
repartiția guvernamentală;
b2) pretransferarea la cerere și transferarea personalului
didactic disponibilizat prin restrângere de activitate sau prin
desființarea unor unități școlare se realizează și între nivelurile
de învățământ, cu condiția suplimentară a parcurgerii unui
program de perfecționare/formare continuă în ultimii 5 ani;”.

PRIM-MINISTRU

EMIL BOC
Contrasemnează:
Ministrul educației, cercetării și inovării,
Ecaterina Andronescu
Ministrul finanțelor publice,
Gheorghe Pogea
p. Ministrul muncii, familiei și protecției sociale,
Dumitru-Nicu Cornoiu,
secretar de stat
București, 22 aprilie 2009.
Nr. 40.

6

MONITORUL OFICIAL AL ROMÂNIEI, PARTEA I, Nr. 286/30.IV.2009
GUVERNUL ROMÂNIEI

ORDONANȚĂ DE URGENȚĂ
privind unele măsuri în domeniul salarizării personalului din sectorul bugetar
pentru perioada mai—decembrie 2009
Având în vedere faptul că actele normative care reglementează salarizarea și încadrarea categoriilor de personal din
sectorul bugetar sunt aplicabile în conformitate cu prevederile Ordonanței de urgență a Guvernului nr. 1/2009 privind unele măsuri
în domeniul salarizării personalului din sectorul bugetar și, respectiv, ale Ordonanței de urgență a Guvernului nr. 31/2009 privind
unele măsuri în domeniul salarizării personalului din sectorul bugetar, până la data de 30 aprilie 2009 și ținând cont de numeroasele
categorii de persoane care fac obiectul acestor acte normative, se impune promovarea în regim de urgență a unei ordonanțe de
urgență, astfel încât acestea să poată fi aplicate în continuare și în perioada 1 mai—31 decembrie 2009,
luând în considerare faptul că neadoptarea prezentei ordonanțe de urgență ar conduce la un vid legislativ care ar afecta
personalul din sectorul bugetar, situație extraordinară a cărei reglementare nu poate fi amânată, nefiind suficientă utilizarea
procedurii parlamentare de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Pentru perioada 1 mai—31 decembrie 2009, în
ceea ce privește salarizarea personalului din sectorul bugetar,
se aplică următoarele acte normative:
a) Ordonanța Guvernului nr. 10/2008 privind nivelul salariilor
de bază și al altor drepturi ale personalului bugetar salarizat
potrivit Ordonanței de urgență a Guvernului nr. 24/2000 privind
sistemul de stabilire a salariilor de bază pentru personalul
contractual din sectorul bugetar și personalului salarizat potrivit
anexelor nr. II și III la Legea nr. 154/1998 privind sistemul de
stabilire a salariilor de bază în sectorul bugetar și a
indemnizațiilor pentru persoane care ocupă funcții de demnitate
publică, precum și unele măsuri de reglementare a drepturilor
salariale și a altor drepturi ale personalului contractual salarizat
prin legi speciale, publicată în Monitorul Oficial al României,
Partea I, nr. 79 din 1 februarie 2008, aprobată cu modificări prin
Legea nr. 177/2008, cu modificările și completările ulterioare;
b) Ordonanța Guvernului nr. 9/2008 pentru modificarea
Ordonanței Guvernului nr. 6/2007 privind unele măsuri de
reglementare a drepturilor salariale și a altor drepturi ale
funcționarilor publici până la intrarea în vigoare a legii privind
sistemul unitar de salarizare și alte drepturi ale funcționarilor
publici, precum și creșterile salariale care se acordă
funcționarilor publici în anul 2007, aprobată cu modificări prin
Legea nr. 232/2007, și pentru acordarea unor creșteri salariale
pentru funcționarii publici în anul 2008, publicată în Monitorul
Oficial al României, Partea I, nr. 80 din 1 februarie 2008,
aprobată prin Legea nr. 238/2008, cu modificările ulterioare;
c) Ordonanța Guvernului nr. 17/2008 pentru modificarea și
completarea Ordonanței de urgență a Guvernului nr. 115/2004
privind salarizarea și alte drepturi ale personalului contractual
din unitățile sanitare publice din sectorul sanitar, publicată în
Monitorul Oficial al României, Partea I, nr. 83 din 1 februarie
2008, aprobată cu modificări și completări prin Legea
nr. 304/2008, cu modificările ulterioare;
d) Ordonanța Guvernului nr. 16/2008 privind nivelul salariilor
de bază și al altor drepturi ale personalului care își desfășoară
activitatea în sistemul sanitar-veterinar, publicată în Monitorul
Oficial al României, Partea I, nr. 84 din 1 februarie 2008,

aprobată cu modificări și completări prin Legea nr. 272/2008, cu
modificările ulterioare;
e) Ordonanța Guvernului nr. 8/2008 pentru modificarea și
completarea Legii nr. 138/1999 privind salarizarea și alte
drepturi ale personalului militar din instituțiile publice de apărare
națională, ordine publică și siguranță națională, precum și
acordarea unor drepturi salariale personalului civil din aceste
instituții și pentru modificarea Ordonanței Guvernului nr. 38/2003
privind salarizarea și alte drepturi ale polițiștilor și a Ordonanței
Guvernului nr. 64/2006 privind salarizarea și alte drepturi ale
funcționarilor publici cu statut special din sistemul administrației
penitenciare, publicată în Monitorul Oficial al României,
Partea I, nr. 78 din 31 ianuarie 2008, cu modificările ulterioare;
f) Ordonanța Guvernului nr. 13/2008 privind creșterile
salariale aplicabile judecătorilor, procurorilor și altor categorii de
personal din sistemul justiției pentru anul 2008, publicată în
Monitorul Oficial al României, Partea I, nr. 81 din 1 februarie
2008, aprobată prin Legea nr. 209/2008, cu modificările ulterioare;
g) Ordonanța Guvernului nr. 14/2008 privind creșterile
salariale care se vor acorda în anul 2008 controlorilor financiari
din cadrul Curții de Conturi, salarizați potrivit Ordonanței de
urgență a Guvernului nr. 160/2000 privind salarizarea
controlorilor financiari din cadrul Curții de Conturi, publicată în
Monitorul Oficial al României, Partea I, nr. 81 din 1 februarie
2008, aprobată prin Legea nr. 237/2008, cu modificările ulterioare.
Art. 2. — Ordonanța Guvernului nr. 15/2008 privind creșterile
salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, se modifică după cum urmează:
1. La articolul 11 alineatul (1), litera a1) va avea următorul
cuprins:
ăa1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;”.

MONITORUL OFICIAL AL ROMÂNIEI, PARTEA I, Nr. 286/30.IV.2009
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.
Art. 3. — Articolul 3 din Ordonanța de urgență a Guvernului

7

nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, se abrogă.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 28 aprilie 2009.
Nr. 41.
GUVERNUL ROMÂNIEI

HOTĂRÂRE
privind suplimentarea bugetului Administrației Prezidențiale pe anul 2009
din fondul de rezervă bugetară la dispoziția Guvernului, prevăzut în bugetul de stat
În temeiul art. 108 din Constituția României, republicată, și al art. 30 din Legea nr. 500/2002 privind finanțele publice, cu
modificările ulterioare,
Guvernul României adoptă prezenta hotărâre.
Art. 1. — (1) Se aprobă organizarea la București, în perioada
25—27 mai 2009, a Forumului Economic Europa — Rusia,
denumit în continuare Forum.
(2) Pentru finanțarea acțiunii prevăzute la alin. (1) se aprobă
suplimentarea bugetului Administrației Prezidențiale din fondul
de rezervă bugetară la dispoziția Guvernului, prevăzut în bugetul
de stat pe anul 2009, cu suma de 430 mii lei la capitolul
ăAutorități publice și acțiuni externe”, titlul ăBunuri și servicii”.
(3) Pentru asigurarea finanțării cheltuielilor aferente
organizării Forumului se pot atrage fonduri provenite din donații
și sponsorizări ale persoanelor fizice și ale persoanelor juridice,
din țară și din străinătate, precum și din alte surse, în condițiile
legii.
Art. 2. — (1) Administrația Prezidențială este autorizată să
angajeze și să efectueze cheltuielile necesare desfășurării în
condiții optime a Forumului, precum și a evenimentelor conexe
acestuia, incluzând, fără a se limita la, acțiuni de diplomație
publică, evenimente media și acțiuni de promovare, catering,
cazare și traducere simultană pentru participanții la Forum,
materiale personalizate.

(2) Ministerul Economiei, Ministerul Afacerilor Externe,
Ministerul Apărării Naționale, Ministerul Administrației și
Internelor, Serviciul Român de Informații, Serviciul de Protecție
și Pază și Serviciul de Telecomunicații Speciale vor asigura din
bugete proprii sprijin logistic pentru organizarea și desfășurarea
Forumului.
(3) În sensul prezentei hotărâri, prin participanți la Forum sau
la evenimentele conexe acestuia se înțelege persoanele
acreditate în această calitate (delegați oficiali, reprezentanți
media, organizatori).
Art. 3. — Din bugetul Administrației Prezidențiale, pentru
organizarea Forumului, se plătesc și eventualele costuri
aferente anulării rezervărilor hoteliere pentru delegați, ale căror
costuri de cazare sunt suportate de partea română.
Art. 4. — Se autorizează Ministerul Finanțelor Publice, la
propunerea ordonatorului principal de credite, să introducă
modificările prevăzute la art. 1 în structura bugetului de stat și în
volumul și structura bugetului Administrației Prezidențiale pe
anul 2009.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Viceprim-ministru, ministrul administrației și internelor,
Dan Nica
p. Ministrul apărării naționale,
Dan Tătaru,
secretar de stat
p. Ministrul afacerilor externe,
Bogdan Mazuru,
secretar de stat
Ministrul finanțelor publice,
Gheorghe Pogea
București, 28 aprilie 2009.
Nr. 482.

8

MONITORUL OFICIAL AL ROMÂNIEI, PARTEA I, Nr. 286/30.IV.2009
GUVERNUL ROMÂNIEI

HOTĂRÂRE
privind modificarea raportului de serviciu al subprefectului județului Botoșani,
domnul Șalgău-Aniței David, prin transfer la cerere într-o funcție publică de conducere vacantă
în cadrul Instituției Prefectului din Județul Botoșani
Având în vedere cererea domnului Șalgău-Aniței David, subprefect al județului Botoșani, înregistrată la Ministerul
Administrației și Internelor cu nr. 214.528/DGRU/2009,
în baza prevederilor art. 19 alin. (1) lit. a) și al art. 90 alin. (1) lit. b) și alin. (5) din Legea nr. 188/1999 privind Statutul
funcționarilor publici, republicată, cu modificările și completările ulterioare, și în conformitate cu dispozițiile art. 22 alin. (2) din
Ordonanța de urgență a Guvernului nr. 34/2009 cu privire la rectificarea bugetară pe anul 2009 și reglementarea unor măsuri
financiar-fiscale,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Raportul de serviciu al subprefectului județului
Botoșani, domnul Șalgău-Aniței David, se modifică prin transfer
la cerere într-o funcție publică de conducere vacantă în cadrul
Instituției Prefectului din Județul Botoșani.

Art. 2. — Transferul prevăzut la art. 1 va opera de la data
intrării în vigoare a prezentei hotărâri.
Art. 3. — Funcția publică vacantă în care va fi transferat
domnul Șalgău-Aniței David se stabilește în conformitate cu
prevederile legii.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
București, 28 aprilie 2009.
Nr. 483.

GUVERNUL ROMÂNIEI

HOTĂRÂRE
privind exercitarea, cu caracter temporar,
a funcției publice de subprefect al județului Botoșani
de către domnul Popa Paul
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Popa Paul exercită, cu caracter temporar, funcția
publică de subprefect al județului Botoșani până la încetarea suspendării din
funcția publică a titularului postului.
PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
București, 28 aprilie 2009.
Nr. 484.

MONITORUL OFICIAL AL ROMÂNIEI, PARTEA I, Nr. 286/30.IV.2009

9

GUVERNUL ROMÂNIEI

HOTĂRÂRE
pentru completarea Normelor metodologice de aplicare a Legii nr. 571/2003
privind Codul fiscal, aprobate prin Hotărârea Guvernului nr. 44/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Normele metodologice de aplicare a Legii
nr. 571/2003 privind Codul fiscal, aprobate prin Hotărârea
Guvernului nr. 44/2004, publicată în Monitorul Oficial al
României, Partea I, nr. 112 din 6 februarie 2004, cu modificările
și completările ulterioare, se completează după cum urmează :
A. Titlul II ă Impozitul pe profit”
1. După punctul 11 se introduc șapte noi puncte,
punctele 111—117, cu următorul cuprins:
ăCodul fiscal:
Impozit minim
Art. 18. — (1) Contribuabilii care desfășoară activități de
natura barurilor de noapte, cluburilor de noapte,
discotecilor, cazinourilor sau pariurilor sportive, inclusiv
persoanele juridice care realizează aceste venituri în baza
unui contract de asociere, și în cazul cărora impozitul pe
profit datorat pentru activitățile prevăzute în acest articol
este mai mic decât 5% din veniturile respective sunt obligați
la plata unui impozit de 5% aplicat acestor venituri
înregistrate.
(2) Contribuabilii, cu excepția celor prevăzuți la alin. (1),
la art. 13 lit. c)—e) și la art. 15 și 38, în cazul cărora impozitul
pe profit este mai mic decât suma impozitului minim pentru
tranșa de venituri totale corespunzătoare, prevăzute la alin. (3),
sunt obligați la plata impozitului la nivelul acestei sume.
(3) Pentru aplicarea prevederilor alin. (2), sumele
corespunzătoare impozitului minim, stabilite în funcție de
veniturile totale înregistrate la data de 31 decembrie a
anului precedent, sunt următoarele:
Venituri totale anuale
(lei)

Impozit minim anual
(lei)

0—52.000

2.200

52.001—215.000

4.300

215.001—430.000

6.500

430.001—4.300.000

8.600

4.300.001—21.500.000

11.000

21.500.001—129.000.000

22.000

Peste 129.000.001

43.000

(4) Pentru încadrarea în tranșa de venituri totale
prevăzută la alin. (3), se iau în calcul veniturile totale,
obținute din orice sursă, înregistrate la data de
31 decembrie a anului precedent, din care se scad:
a) veniturile din variația stocurilor;
b) veniturile din producția de imobilizări corporale și
necorporale;
c) veniturile din exploatare, reprezentând cota-parte a
subvențiilor guvernamentale și a altor resurse pentru
finanțarea investițiilor;
d) veniturile din reducerea sau anularea provizioanelor
pentru care nu s-a acordat deducere, conform
reglementărilor legale;

e) veniturile rezultate din anularea datoriilor și a
majorărilor datorate bugetului statului, care nu au fost
cheltuieli deductibile la calculul profitului impozabil,
conform reglementărilor legale;
f) veniturile realizate din despăgubiri de la societățile de
asigurare;
g) veniturile prevăzute la art. 20 lit. d).
Norme metodologice:
111. Contribuabilii menționați la art. 18 alin. (2) din Codul
fiscal, la determinarea impozitului datorat, vor avea în vedere
următoarele:
a) calculul impozitului pe profit aferent trimestrului/anului,
potrivit prevederilor titlului II din Codul fiscal;
b) încadrarea în tranșa de venituri totale anuale prevăzută la
art. 18 alin. (3) din Codul fiscal în funcție de veniturile totale
anuale înregistrate la data de 31 decembrie a anului precedent,
din care se scad veniturile prevăzute la art. 18 alin. (4) din Codul
fiscal;
c) stabilirea impozitului minim anual/trimestrial datorat
corespunzător tranșei de venituri totale anuale, determinată
potrivit lit. b);
d) compararea impozitului pe profit trimestrial/anual cu
impozitul minim trimestrial/anual și plata impozitului la nivelul
sumei celei mai mari.
112. În aplicarea prevederilor art. 18 alin. (2) coroborat cu
art. 34 alin. (15) lit. a) din Codul fiscal, pentru trimestrul II al
anului 2009, la calculul impozitului datorat se vor avea în vedere
următoarele:
a) calculul impozitului pe profit aferent trimestrului II, potrivit
prevederilor titlului II din Codul fiscal;
b) încadrarea în tranșa de venituri totale anuale prevăzută la
art. 18 alin. (3) din Codul fiscal în funcție de veniturile totale
anuale înregistrate la data de 31 decembrie a anului precedent,
din care se scad veniturile prevăzute la art. 18 alin. (4) din Codul
fiscal;
c) stabilirea impozitului minim corespunzător tranșei de
venituri totale anuale, determinată potrivit lit. b), pentru perioada
1 mai 2009—30 iunie 2009;
d) compararea impozitului pe profit aferent trimestrului II cu
impozitul minim calculat potrivit lit. c) și plata impozitului la
nivelul sumei celei mai mari.
Exemplul I
O societate comercială a determinat la sfârșitul trimestrului
al II-lea impozit pe profit în sumă de 250 lei. Pentru încadrarea
în prevederile art. 18 alin. (2) contribuabilul ia în calcul veniturile
totale înregistrate la 31 decembrie 2008, determinând un impozit
minim în valoare de 2.200 lei, corespunzător tranșei de venituri
totale anuale în sumă de 40.000 lei. Pentru perioada 1 mai
2009—30 iunie 2009 din trimestrul al II-lea impozitul minim se
calculează în mod corespunzător prin împărțirea impozitului
minim anual la 12 luni și înmulțit cu 2 (lunile mai și iunie), astfel:
(2.200/12) x 2 = 367 lei.
Având în vedere că impozitul pe profit datorat pentru
trimestrul al II-lea este în sumă de 250 lei, iar impozitul minim
calculat pentru aceeași perioadă este de 367 lei, contribuabilul
are obligația de plată a impozitului minim în sumă de 367 lei.

10

MONITORUL OFICIAL AL ROMÂNIEI, PARTEA I, Nr. 286/30.IV.2009

Exemplul II
O societate comercială a determinat la sfârșitul trimestrului
al II-lea impozit pe profit în sumă de 500 lei. Pentru încadrarea
în prevederile art. 18 alin. (2) contribuabilul ia în calcul veniturile
totale înregistrate la 31 decembrie 2008, determinând un
impozit minim în valoare de 2.200 lei corespunzător tranșei de
venituri totale anuale în sumă de 50.000 lei. Pentru perioada
1 mai 2009—30 iunie 2009 din trimestrul al II-lea impozitul
minim se calculează în mod corespunzător prin împărțirea
impozitului minim anual la 12 luni și înmulțit cu 2 (lunile mai și
iunie), astfel: (2.200/12) x 2 = 367 lei.
Având în vedere că impozitul pe profit datorat pentru
trimestrul al II-lea este în sumă de 500 lei, iar impozitul minim
calculat pentru aceeași perioadă este de 367 lei, contribuabilul
are obligația de plată a impozitului pe profit în sumă de 500 lei.
113. Pentru definitivarea impozitului pe profit aferent
trimestrului al IV-lea al anului 2009, din impozitul pe profit
calculat cumulat de la începutul anului se scade impozitul pe
profit aferent perioadei precedente, inclusiv impozitul minim
datorat, după caz, până la nivelul impozitului minim datorat în
cursul anului fiscal.
Exemplul III
O societate comercială înregistrează pierdere fiscală la
sfârșitul trimestrului I și al II-lea. Pentru încadrarea în prevederile
art. 18 alin. (2) contribuabilul ia în calcul veniturile totale
înregistrate la 31 decembrie 2008, determinând un impozit
minim în valoare de 6.500 lei, corespunzător tranșei de venituri
totale anuale în sumă de 300.000 lei. Pentru perioada 1 mai
2009—30 iunie 2009 din trimestrul al II-lea impozitul minim se
calculează în mod corespunzător prin împărțirea impozitului
minim anual la 12 luni și înmulțit cu 2 (lunile mai și iunie), astfel:
(6.500/12) x 2 = 1.083 lei. Prin urmare, pentru trimestrul al II-lea
societatea datorează impozitul minim în sumă de 1.083 lei.
Impozitul pe profit cumulat de la începutul anului este în
sumă de 6.000 lei. Pentru determinarea impozitului datorat
pentru trimestrul al III-lea se efectuează următorul calcul: 6.000 –
1.083 = 4.917 lei.
Se compară impozitul pe profit aferent trimestrului al III-lea,
în sumă de 4.917 lei, cu impozitul minim aferent acestei
perioade: (6.500/12) x 3 = 1.625 lei și se datorează impozitul pe
profit.
La închiderea exercițiului financiar 2009, contribuabilul
înregistrează pierdere fiscală. Prin urmare, pentru trimestrul
al IV-lea datorează impozit minim în sumă de 1.625 lei. În acest
caz, impozitul pe profit de recuperat reprezintă impozitul datorat
în cursul anului respectiv mai puțin impozitul minim.
114. Impozitul pe profit aferent trimestrului/anului se
calculează potrivit prevederilor titlului II din Codul fiscal, inclusiv
cele referitoare la recuperarea pierderii fiscale prevăzute la
art. 26 din titlul II «Impozitul pe profit».
Exemplul IV
O societate comercială înregistrează la sfârșitul anului 2008
pierdere fiscală în sumă de 700 lei. În cursul anului 2009
societatea înregistrează în trimestrul I pierdere fiscală, iar în
trimestrul al II-lea înregistrează un profit impozabil în sumă de
13.200 lei.
Impozit pe profit aferent trimestrului al II-lea = (13.200-700) x
16% = 2.000 lei
Pentru încadrarea în prevederile art. 18 alin. (2)
contribuabilul ia în calcul veniturile totale înregistrate la
31 decembrie 2008, determinând un impozit minim în valoare
de 2.200 lei, corespunzător tranșei de venituri totale anuale în
sumă de 35.000 lei. Pentru perioada 1 mai 2009—30 iunie 2009
din trimestrul al II-lea impozitul minim se calculează în mod
corespunzător prin împărțirea impozitului minim anual la 12 luni
și înmulțit cu 2 (lunile mai și iunie), astfel: (2.200/12) x 2 = 367 lei.

Având în vedere că impozitul pe profit datorat pentru
trimestrul al II-lea este în sumă de 2.000 lei, iar impozitul minim
calculat pentru aceeași perioadă este de 367 lei, contribuabilul
are obligația de plată a impozitului pe profit în sumă de 2.000 lei.
115. Prevederile art. 18 alin. (2) din Codul fiscal nu se aplică
societăților în inactivitate temporară înscrisă în registrul
comerțului, conform prevederilor art. 237 din Legea nr. 31/1990
privind societățile comerciale, republicată, cu modificările și
completările ulterioare. În situația în care contribuabilii intră în
inactivitate temporară în cursul anului, prevederile art. 18
alin. (2) se aplică pentru perioada cuprinsă între începutul anului
și data când societatea înregistrează la oficiul registrului
comerțului cererea de înscriere de mențiuni. Dacă perioada de
inactivitate temporară încetează în cursul anului, contribuabilii
aplică prevederile art. 18 alin. (2) de la data încetării inactivității
temporare, corespunzător cu perioada din an rămasă până la
31 decembrie.
116. Contribuabilii înființați în cursul anului nu intră sub
incidența prevederilor art. 18 alin. (2) pentru anul în care se
înregistrează la oficiul registrului comerțului, însă aceștia sunt
obligați la determinarea impozitului pe profit potrivit prevederilor
titlului II «Impozitul pe profit» din Codul fiscal. Nu intră sub
incidența impozitului minim societățile care la data de 1 mai
2009 se aflau în inactivitate temporară și aceasta încetează în
cursul anului 2009, pentru perioada aferentă de la încetarea
inactivității până la 31 decembrie 2009.
117. Contribuabilii care se înființează în cursul anului ca
urmare a operațiunilor de reorganizare (fuziune, divizare etc.)
aplică prevederile art. 18 alin. (2) de la data înregistrării la oficiul
registrului comerțului. În cazul în care contribuabilii se înființează
prin fuziunea a două sau mai multe societăți, pentru
determinarea impozitului minim datorat, veniturile totale anuale
sunt veniturile însumate ale societăților participante, înregistrate
la data de 31 decembrie a anului precedent. În cazul în care
contribuabilii se înființează prin divizarea unei societăți, pentru
determinarea impozitului minim datorat, veniturile totale anuale
se determină proporțional cu valoarea activelor și pasivelor
transferate de către persoana juridică cedentă, conform
proiectului întocmit potrivit legii, care stabilește și criteriul de
repartiție a activelor și pasivelor transferate. În cazul fuziunilor
prin absorbție sau în cazul divizărilor prin care activele și
pasivele se transferă către una sau mai multe societăți existente,
pentru determinarea impozitului minim datorat de către
societățile beneficiare, la veniturile totale anuale înregistrate la
data de 31 decembrie a anului precedent, se iau în calcul și
veniturile totale anuale ale societăților cedente, proporțional cu
valoarea activelor și pasivelor transferate.”
2. După punctul 491 se introduce un nou punct, punctul 492,
cu următorul cuprins:
ăCodul fiscal:
[....]
t) în perioada 1 mai 2009—31 decembrie 2010,
cheltuielile privind combustibilul pentru vehiculele rutiere
motorizate care sunt destinate exclusiv pentru transportul
rutier de persoane, cu o greutate maximă autorizată care să
nu depășească 3.500 kg și care să nu aibă mai mult de
9 scaune de pasageri, incluzând și scaunul șoferului, aflate
în proprietatea sau în folosința contribuabilului, cu excepția
situației în care vehiculele se înscriu în oricare din
următoarele categorii:
1. vehiculele utilizate exclusiv pentru: intervenție,
reparații, pază și protecție, curierat, transport de personal la
și de la locul de desfășurare a activității, precum și
vehiculele special adaptate pentru a fi utilizate drept care
de reportaj, vehiculele utilizate de agenți de vânzări și de
agenți de recrutare a forței de muncă;

MONITORUL OFICIAL AL ROMÂNIEI, PARTEA I, Nr. 286/30.IV.2009
2. vehiculele utilizate pentru transportul de persoane cu
plată, inclusiv pentru activitatea de taxi;
3. vehiculele utilizate pentru închirierea către alte
persoane, inclusiv pentru desfășurarea activității de
instruire în cadrul școlilor de șoferi.
Norme metodologice:
492. Termenii și expresiile prevăzute la art. 21 alin. (4) lit. t)
pct. 1 au semnificațiile prevăzute la pct. 451 din normele
metodologice date în aplicarea art. 1451 din Codul fiscal din
titlul VI «Taxa pe valoarea adăugată».”
3. După punctul 571 se introduce un nou punct, punctul 572,
cu următorul cuprins:
ăCodul fiscal:
(51) Prin excepție de la prevederile alin. (5), rezervele din
reevaluarea mijloacelor fixe, inclusiv a terenurilor, efectuată
după data de 1 ianuarie 2004, care sunt deduse la calculul
profitului impozabil prin intermediul amortizării fiscale sau
al cheltuielilor privind activele cedate și/sau casate, se
impozitează concomitent cu deducerea amortizării fiscale,
respectiv la momentul scăderii din gestiune a acestor
mijloace fixe, după caz.
Norme metodologice:
572 . Nu intră sub incidența prevederilor art. 22 alin. (51) din
Codul fiscal rezervele reprezentând surplusul realizat din
rezerve din reevaluarea mijloacelor fixe, inclusiv a terenurilor,
efectuată după data de 1 ianuarie 2004, existente în sold în
contul «1065» la data de 30 aprilie 2009 inclusiv, care au fost
deduse la calculul profitului impozabil. Aceste rezerve se
impozitează la momentul modificării destinației acestora potrivit
prevederilor art. 22 alin. (5) din Codul fiscal.”
B. Titlul III ăImpozitul pe venit”:
4. După punctul 39 se introduce un nou punct, punctul 391,
cu următorul cuprins:
ăCodul fiscal:
Art. 48. [ ] alin. (7) [ ]
l1) în perioada 1 mai 2009—31 decembrie 2010,
cheltuielile privind combustibilul pentru vehiculele rutiere
motorizate care sunt destinate exclusiv pentru transportul
rutier de persoane, cu o greutate maximă autorizată care să
nu depășească 3.500 kg și care să nu aibă mai mult de
9 scaune de pasageri, incluzând și scaunul șoferului, cu
excepția situației în care vehiculele se înscriu în oricare
dintre următoarele categorii:
1. vehiculele utilizate exclusiv pentru: intervenție,
reparații, pază și protecție, curierat, transport de personal la
și de la locul de desfășurare a activității, precum și
vehiculele special adaptate pentru a fi utilizate drept care
de reportaj, vehiculele utilizate de agenți de vânzări și de
agenți de recrutare a forței de muncă;
2. vehiculele utilizate pentru transportul de persoane cu
plată, inclusiv pentru activitatea de taxi;
3. vehiculele utilizate pentru închirierea către alte
persoane, inclusiv pentru desfășurarea activității de
instruire în cadrul școlilor de șoferi.
Norme metodologice:
391. Termenii și expresiile prevăzute la art. 48 alin. (7) lit. l1)
pct. 1 au semnificațiile prevăzute la pct. 451 din normele
metodologice date în aplicarea art. 1451 din Codul fiscal din titlul VI
«Taxa pe valoarea adăugată».”
C. Titlul VI ăTaxa pe valoarea adăugată”
5. După punctul 45 se introduce un nou punct, punctul 451,
cu următorul cuprins:

11

ăCodul fiscal:
Limitări speciale ale dreptului de deducere
Art. 1451. — (1) În cazul vehiculelor rutiere motorizate
care sunt destinate exclusiv pentru transportul rutier de
persoane, cu o greutate maximă autorizată care să nu
depășească 3.500 kg și care să nu aibă mai mult de
9 scaune de pasageri, incluzând și scaunul șoferului, nu se
deduce taxa pe valoarea adăugată aferentă achizițiilor
acestor vehicule și nici taxa aferentă achizițiilor de
combustibil destinat utilizării pentru vehiculele care au
aceleași caracteristici, aflate în proprietatea sau în folosința
persoanei impozabile, cu excepția vehiculelor care se
înscriu în oricare dintre următoarele categorii:
a) vehiculele utilizate exclusiv pentru: intervenție,
reparații, pază și protecție, curierat, transport de personal la
și de la locul de desfășurare a activității, precum și
vehiculele special adaptate pentru a fi utilizate drept care
de reportaj, vehiculele utilizate de agenți de vânzări și de
agenți de recrutare a forței de muncă;
b) vehiculele utilizate pentru transportul de persoane cu
plată, inclusiv pentru activitatea de taxi;
c) vehiculele utilizate pentru prestarea de servicii cu
plată, inclusiv pentru închirierea către alte persoane,
instruirea de către școlile de șoferi, transmiterea folosinței
în cadrul unui contract de leasing financiar sau operațional;
d) vehiculele utilizate în scop comercial, respectiv în
vederea revânzării.
(2) Prin achiziție de vehicule, în sensul alin. (1), se
înțelege cumpărarea unui vehicul din România, importul
sau achiziția intracomunitară a vehiculului.
(3) Prevederile alin. (1) și (2) nu se aplică pentru
avansurile care au fost achitate înainte de data de 1 mai
2009 pentru valoarea totală sau parțială a vehiculelor rutiere
motorizate, dacă livrarea acestora intervine după data de
1 mai 2009 inclusiv.
(4) Prevederile prezentului articol se aplică până la data
de 31 decembrie 2010 inclusiv.
(5) În cazul vehiculelor exceptate potrivit alin. (1) se vor
aplica regulile generale de deducere stabilite la art. 145 și
art. 146—1471.
Norme metodologice:
451. (1) În aplicarea art. 1451 alin. (1) lit. a) din Codul fiscal,
termenii și expresiile de mai jos au următoarele semnificații:
a) vehiculele utilizate exclusiv pentru reparații și/sau
intervenție reprezintă vehiculele care pot fi înzestrate sau nu cu
echipamente tehnice specifice, ce deservesc personalul
specializat în vederea reparării bunurilor, precum și cele utilizate
pentru deplasarea în acțiuni de intervenție;
b) vehiculele utilizate exclusiv pentru pază și protecție sunt
vehiculele utilizate în vederea asigurării siguranței obiectivelor,
bunurilor și valorilor împotriva oricăror acțiuni ilicite care lezează
dreptul de proprietate, existența materială a acestora, precum și
protejării persoanelor împotriva oricăror acte ostile care le pot
periclita viața, integritatea fizică sau sănătatea, potrivit
prevederilor Legii nr. 333/2003 privind paza obiectivelor,
bunurilor, valorilor și protecția persoanelor, cu modificările și
completările ulterioare;
c) vehiculele utilizate exclusiv pentru curierat reprezintă
vehiculele care servesc la primirea, transportul și distribuirea
scrisorilor, coletelor și pachetelor;
d) vehiculele utilizate exclusiv drept care de reportaj
reprezintă vehiculele rutiere special amenajate pentru a găzdui
tehnica specifică pentru înregistrări audio-video sau transmisii
complexe video, audio și/sau date prin unde hertziene sau medii
optice, capabile să efectueze producții de televiziune sau radio
înregistrate sau transmise în direct sau să transmită la distanță
prin tehnologii de radiofrecvență (radiorelee, transmisii prin

12

MONITORUL OFICIAL AL ROMÂNIEI, PARTEA I, Nr. 286/30.IV.2009

satelit) sau prin fibră optică semnalul unei producții de
televiziune sau de radio către alte care de reportaj sau către un
telecentru sau un sediu central de radiodifuziune;
e) vehiculele destinate exclusiv utilizării de agenți de vânzări
reprezintă vehiculele utilizate în cadrul activității unei persoane
impozabile de către angajații acesteia care se ocupă în principal
cu prospectarea pieței, desfășurarea activității de
merchandising, negocierea condițiilor de vânzare, derularea
vânzării bunurilor, asigurarea de servicii postvânzare și
monitorizarea clienților. Se limitează deductibilitatea taxei la cel
mult un vehicul utilizat de fiecare agent de vânzări. În această
categorie se cuprind și vehiculele de test-drive utilizate de
dealerii auto;
f) vehiculele utilizate exclusiv pentru transportul personalului
la și de la locul de desfășurare a activității reprezintă vehiculele
utilizate de angajator pentru transportul angajaților în scopul
desfășurării activității economice la și de la reședința

acestora/locul convenit de comun acord la sediul angajatorului
sau la și de la sediul angajatorului la locul în care se desfășoară
efectiv activitatea sau la și de la reședința angajaților/locul
convenit de comun acord la locul de desfășurare a activității,
atunci când există dificultăți evidente de a găsi alte mijloace de
transport și există un acord colectiv între angajator și angajați
prin care angajatorul se obligă să asigure gratuit acest transport;
g) vehiculele utilizate exclusiv de agenți de recrutare a forței
de muncă sunt vehiculele utilizate în cadrul activității agențiilor
de plasare a forței de muncă de către personalul care se ocupă
în principal cu recrutarea și plasarea forței de muncă. Se
limitează deductibilitatea taxei la cel mult un vehicul utilizat de
fiecare agent de recrutare a forței de muncă.
(2) În sensul art. 1451 alin. (1) lit. c) din Codul fiscal, prin
vehicule utilizate pentru prestarea de servicii cu plată se înțelege
vehiculele care contribuie în mod esențial la prestarea directă a
serviciilor cu plată și fără de care serviciile nu pot fi efectuate.”

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
București, 28 aprilie 2009.
Nr. 488.

GUVERNUL ROMÂNIEI

HOTĂRÂRE
privind finanțarea din bugetul Ministerului Afacerilor Externe a unor manifestări culturale
și de diplomație publică organizate în țară și la misiunile României din străinătate,
pentru aniversarea Zilei Europei și a Zilei Eroilor
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă organizarea unor acțiuni culturale și de
diplomație publică, în țară și la misiunile României din
străinătate, pentru marcarea Zilei Europei și a Zilei Eroilor, în
perioada mai—iunie 2009.
Art. 2. — Acțiunile culturale și de diplomație publică
prevăzute la art. 1 sunt finanțate din bugetul Ministerului
Afacerilor Externe pe anul 2009, aprobat potrivit legii, în limita
sumei de 340.000 lei, pentru asigurarea finanțării următoarelor
categorii de cheltuieli:

a) publicitate, materiale promoționale și de informare, invitații,
produse și obiecte tradiționale;
b) închirierea spațiilor, a unor echipamente tehnice sau a
unor instrumente;
c) acțiuni de protocol, reprezentare și recepții;
d) transport intern și internațional, cazarea participanților,
diurne, remunerații colaboratori și onorarii.

PRIM-MINISTRU

EMIL BOC
Contrasemnează:
p. Ministrul afacerilor externe,
Bogdan Mazuru,
secretar de stat
Ministrul finanțelor publice,
Gheorghe Pogea
București, 28 aprilie 2009.
Nr. 489.

MONITORUL OFICIAL AL ROMÂNIEI, PARTEA I, Nr. 286/30.IV.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Stoica Ion în funcția publică
de secretar general al Ministerului Administrației și Internelor
Având în vedere promovarea concursului desfășurat în data de 26 martie
2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 12 lit. b) și art. 19 alin. (1) lit. b) din Legea nr. 188/1999 privind Statutul
funcționarilor publici, republicată,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul chestor
de poliție Stoica Ion se numește în funcția publică de secretar general al
Ministerului Administrației și Internelor.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 30 aprilie 2009.
Nr. 516.
GUVERNUL ROMÂNIEI
PRIMUL-MINISTRU

DECIZIE
privind numirea domnului Ghimpău Aurelian în funcția publică
de secretar general adjunct al Ministerului Administrației
și Internelor
Având în vedere promovarea concursului desfășurat în data de 26 martie
2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 12 lit. d) și art. 19 alin. (1) lit. b) din Legea nr. 188/1999 privind Statutul
funcționarilor publici, republicată,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul comisarșef de poliție Ghimpău Aurelian se numește în funcția publică de secretar general
adjunct al Ministerului Administrației și Internelor.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 30 aprilie 2009.
Nr. 517.

13

14

MONITORUL OFICIAL AL ROMÂNIEI, PARTEA I, Nr. 286/30.IV.2009
GUVERNUL ROMÂNIEI
PRIMUL-MINISTRU

DECIZIE
privind numirea domnului Teodorescu Octav-Virgiliu în funcția
publică de secretar general adjunct al Ministerului
Administrației și Internelor
Având în vedere promovarea concursului desfășurat în data de 26 martie
2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 12 lit. d) și art. 19 alin. (1) lit. b) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul comisarșef de poliție Teodorescu Octav-Virgiliu se numește în funcția publică de secretar
general adjunct al Ministerului Administrației și Internelor.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 30 aprilie 2009.
Nr. 518.
GUVERNUL ROMÂNIEI
PRIMUL-MINISTRU

DECIZIE
privind desemnarea domnului Marian Neagu să exercite,
cu caracter temporar, atribuțiile secretarului general
al Comisiei Naționale de Prognoză
Având în vedere:
— propunerea formulată de Comisia Națională de Prognoză, prin Adresa
nr. 407/I.G. din 22 aprilie 2009, determinată de necesitatea desemnării unei
persoane care să exercite, cu caracter temporar, atribuțiile secretarului general,
precum și scrisoarea domnului Adrian Gorun în acest sens, înregistrată sub
nr. 20/1.397/D.N.A. din 26 februarie 2009,
— Avizul favorabil nr. 1.881.614 din 10 februarie 2009 al Agenției Naționale
a Funcționarilor Publici, pentru exercitarea de către domnul Marian Neagu, cu
caracter temporar, a funcției publice de secretar general al Comisiei Naționale de
Prognoză,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 92 alin. (1) și alin. (2) lit. a) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Art. 1. — (1) Începând cu data intrării în vigoare a prezentei decizii, domnul
Adrian Gorun se suspendă din funcția publică de secretar general al Comisiei
Naționale de Prognoză.
(2) Încetarea suspendării se dispune la cererea domnului Adrian Gorun.
Art. 2. — Pe aceeași dată, domnul Marian Neagu se promovează temporar
pe funcția publică de secretar general al Comisiei Naționale de Prognoză.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 30 aprilie 2009.
Nr. 519.

MONITORUL OFICIAL AL ROMÂNIEI, PARTEA I, Nr. 286/30.IV.2009

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normelor metodologice de aplicare a Programului acțiunilor de supraveghere,
prevenire și control al bolilor la animale, al celor transmisibile de la animale la om,
protecția animalelor și protecția mediului pentru anul 2009 și a Programului de supraveghere
și control în domeniul siguranței alimentelor pentru anul 2009
Văzând Referatul de aprobare nr. 781 din 28 aprilie 2009,
având în vedere prevederile art. 2 și ale art. 24 din Legea nr. 150/2004 privind siguranța alimentelor și a hranei pentru
animale, republicată,
ținând cont de prevederile art. 63 și ale art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare,
în baza prevederilor art. 10 alin. (1) din Hotărârea Guvernului nr. 331/2009 pentru aprobarea acțiunilor sanitar-veterinare
cuprinse în Programul acțiunilor de supraveghere, prevenire, control și eradicare a bolilor la animale, a celor transmisibile de la
animale la om, protecția animalelor și protecția mediului, a altor acțiuni prevăzute în alte programe naționale, pe care Autoritatea
Națională Sanitară Veterinară și pentru Siguranța Alimentelor trebuie să le pună în aplicare, precum și a tarifelor maximale aferente
acestora pentru anul 2009,
în temeiul art. 3 alin. (1) și (3), precum și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia, cu
modificările și completările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — (1) Se aprobă Normele metodologice de aplicare a
Programului acțiunilor de supraveghere, prevenire și control al
bolilor la animale, al celor transmisibile de la animale la om,
protecția animalelor și protecția mediului pentru anul 2009,
prevăzute în anexa nr. 1 la prezentul ordin.
(2) Se aprobă Normele metodologice de aplicare a
Programului de supraveghere și control în domeniul siguranței
alimentelor pentru anul 2009, prevăzute în anexa nr. 2 la
prezentul ordin.
Art. 2. — În sensul prezentului ordin, expresiile de mai jos au
următoarele semnificații:
a) exploatație comercială industrială de porcine —
exploatația de porcine în care se desfășoară activități de
reproducție, creștere și îngrășare în scop de comercializare;
b) exploatație nonprofesională de porcine — exploatația de
porcine destinată creșterii și îngrășării în vederea asigurării
consumului familial;
c) personal auxiliar oficial — personalul auxiliar autorizat în
temeiul Regulamentului (CE) nr. 854/2004 al Parlamentului
European și al Consiliului de stabilire a normelor specifice de
organizare a controalelor oficiale privind produsele de origine
animală destinate consumului uman, publicat în Jurnalul Oficial
al Uniunii Europene nr. L 139 din 25 iunie 2004, cu
amendamentele ulterioare, să acționeze în această calitate,

care este numit de autoritatea sanitar-veterinară și pentru
siguranța alimentelor competentă și care lucrează sub
autoritatea și responsabilitatea unui medic veterinar oficial.
Art. 3. — Direcțiile sanitar-veterinare și pentru siguranța
alimentelor județene, respectiv a municipiului București,
institutele veterinare și posturile de inspecție la frontieră din
cadrul Autorității Naționale Sanitare Veterinare și pentru
Siguranța Alimentelor vor duce la îndeplinire prevederile
prezentului ordin.
Art. 4. — Autoritatea Națională Sanitară Veterinară și pentru
Siguranța Alimentelor va controla modul de aplicare a
prevederilor prezentului ordin.
Art. 5. — Pentru asigurarea unui autocontrol privind siguranța
alimentelor conform prevederilor legale în vigoare, operatorii
economici pot încheia, în condițiile legii, contracte cu
laboratoarele centrale, zonale și județene ale autorității sanitarveterinare și pentru siguranța alimentelor în vederea efectuării
de analize pentru produsele supuse supravegherii și controlului,
cuprinse în programul prevăzut la art. 1 alin. (2).
Art. 6. — Anexele nr. 1 și 2*) fac parte integrantă din
prezentul ordin.
Art. 7. — Prezentul ordin se publică în Monitorul Oficial al
României, Partea I.

Președintele Autorității Naționale Sanitare Veterinare
și pentru Siguranța Alimentelor,
Marian Zlotea

București, 28 aprilie 2009.
Nr. 24.
*) Anexele nr. 1 și 2 se publică ulterior în Monitorul Oficial al României, Partea I, nr. 286 bis, care se poate achiziționa de la Centrul pentru relații cu publicul
al Regiei Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 286/30.IV.2009

MINISTERUL MEDIULUI

ORDIN
privind modificarea art. 9 din anexa la Ordinul ministrului mediului nr. 89/2009
pentru aprobarea Instrucțiunilor privind modalitățile de aplicare a Ordonanței de urgență
a Guvernului nr. 217/2008 privind reluarea pentru anul 2009 a Programului de stimulare
a înnoirii Parcului auto național
În baza prevederilor art. 11 din Ordonanța de urgență a Guvernului nr. 217/2008 privind reluarea pentru anul 2009 a
Programului de stimulare a înnoirii Parcului auto național,
în temeiul art. 5 alin. (7) din Hotărârea Guvernului nr. 57/2009 privind organizarea și funcționarea Ministerului Mediului,
ministrul mediului emite prezentul ordin.
Art. I. — Articolul 9 din anexa la Ordinul ministrului mediului
nr. 89/2009 pentru aprobarea Instrucțiunilor privind modalitățile
de aplicare a Ordonanței de urgență a Guvernului nr. 217/2008
privind reluarea pentru anul 2009 a Programului de stimulare a
înnoirii Parcului auto național, publicat în Monitorul Oficial al
României, Partea I, nr. 90 din 16 februarie 2009, se modifică
după cum urmează:
1. Alineatul (5) va avea următorul cuprins:
ă(5) În cadrul unei etape, producătorul validat poate depune
o singură solicitare de diminuare a finanțării inițial contractate,
dar poate depune mai multe solicitări de suplimentare a finanțării
inițial contractate. Comitetul director al Autorității poate aproba
suplimentarea finanțării din suma prevăzută pentru etapa
următoare, dacă sunt îndeplinite cumulativ următoarele condiții:
a) producătorul a utilizat 100% din finanțarea inițial
contractată sau, după caz, a utilizat 100% din finanțarea
suplimentară contractată;

b) cuantumul finanțării solicitate suplimentar nu depășește
cuantumul finanțării inițial contractate.”
2. Alineatul (6) va avea următorul cuprins:
ă(6) Cererea de diminuare, precum și cererile de
suplimentare a finanțării pot fi depuse la sediul Autorității până
cel mai târziu la data de:
a) 7 mai, pentru diminuare, și 15 mai, pentru suplimentare, în
cadrul primei etape;
b) 7 iulie, pentru diminuare, și 11 august, pentru
suplimentare, în cadrul celei de-a doua etape;
c) 7 octombrie, pentru diminuare, și 11 noiembrie, pentru
suplimentare, în cadrul celei de-a treia etape.
Pe baza aprobării cererii de diminuare sau a cererii de
suplimentare a finanțării se încheie acte adiționale la contractele
pentru finanțare nerambursabilă.”
Art. II. — Prezentul ordin se publică în Monitorul Oficial al
României, Partea I.

Ministrul mediului,
Nicolae Nemirschi
București, 27 aprilie 2009.
Nr. 488.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 286/30.IV.2009 conține 16 pagini.

Prețul: 3,20 lei

&JUYDGY|430082]
ISSN 1453—4495

