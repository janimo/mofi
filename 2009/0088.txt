Anul 177 (XXI) — Nr. 88

PARTEA I

LEGI, DECRETE, HOTĂRÂRI ȘI ALTE ACTE

Vineri, 13 februarie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 13 din 8 ianuarie 2009 referitoare la excepția de
neconstituționalitate a dispozițiilor art. 3851 alin. 2
raportate la art. 2781 alin. 8 lit. c) din Codul de
procedură penală ......................................................
Decizia nr. 16 din 8 ianuarie 2009 referitoare la excepția de
neconstituționalitate a dispozițiilor art. 10 alin. 1 lit. j)
din Codul de procedură penală ..................................
Decizia nr. 18 din 8 ianuarie 2009 referitoare la excepția de
neconstituționalitate a dispozițiilor art. 2781 alin. 10 din
Codul de procedură penală ........................................
Decizia nr. 38 din 13 ianuarie 2009 referitoare la excepția de
neconstituționalitate a dispozițiilor art. 771 din Codul
de procedură penală ..................................................

Nr.

Pagina

Decizia nr. 41 din 13 ianuarie 2009 referitoare la excepția de
neconstituționalitate a dispozițiilor art. 10 din Legea
nr. 188/2000 privind executorii judecătorești și ale
art. 31 alin. 1 din Codul de procedură civilă ..............
2–3

3–4

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
77.

4–5

— Decizie a președintelui Autorității Naționale pentru
Comunicații privind obligațiile de informare a
utilizatorilor finali de către furnizorii de servicii de
comunicații electronice destinate publicului ..............

6–7

Legea îmbunătățirilor funciare nr. 138/2004 ..........................

9–15

REPUBLICĂRI
16–32

2

MONITORUL OFICIAL AL ROMÂNIEI, PARTEA I, Nr. 88/13.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 13
din 8 ianuarie 2009

referitoare la excepția de neconstituționalitate a dispozițiilor art. 3851 alin. 2 raportate la art. 2781
alin. 8 lit. c) din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marilena Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3851 alin. 2 raportate la art. 2781 alin. 8 lit. c)
din Codul de procedură penală, excepție ridicată de Ioan Apostu
în Dosarul nr. 0.10111/193/2007 al Tribunalului Botoșani —
Secția penală.
La apelul nominal se prezintă personal autorul excepției.
Lipsesc celelalte părți, față de care procedura de citare este
legal îndeplinită.
Magistratul-asistent referă Curții că partea Asociația Clubul
Sportiv Sănătatea Botoșani a formulat concluzii scrise în sensul
respingerii excepției de neconstituționalitate.
Cauza se află în stare de judecată.
Autorul excepției solicită admiterea acesteia pentru
argumentele invocate în fața Tribunalului Botoșani — Secția
penală.
Reprezentantul Ministerului Public pune concluzii de
respingere a excepției de neconstituționalitate, făcând trimitere,
în acest sens, la jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 3 iunie 2008, pronunțată în Dosarul
nr. 0.10111/193/2007, Tribunalul Botoșani — Secția penală a
sesizat Curtea Constituțională cu excepția de
neconstituționalitate a dispozițiilor art. 3851 alin. 2 raportate
la art. 2781 alin. 8 lit. c) din Codul de procedură penală.
Excepția a fost ridicată de Ioan Apostu cu ocazia soluționării
apelului formulat împotriva unei încheieri pronunțate de
Judecătoria Botoșani prin care a fost desființată o ordonanță de
scoatere de sub urmărire penală și reținută cauza spre judecare.
În motivarea excepției de neconstituționalitate autorul
acesteia susține că textele de lege criticate, în baza cărora
încheierile de admitere a plângerii împotriva actelor procurorului
de netrimitere în judecată pot fi atacate cu recurs doar o dată cu
fondul, încalcă accesul liber la justiție și dreptul la un recurs
efectiv, precum și principiul priorității dreptului comunitar față de
dreptul intern. Arată că încheierile respective sunt în fapt hotărâri
judecătorești care evocă fondul.
Tribunalul Botoșani — Secția penală apreciază că
excepția de neconstituționalitate este neîntemeiată, întrucât
textele de lege criticate nu încalcă dispozițiile din Legea
fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale, invocând, în acest sens, Decizia Curții
Constituționale nr. 285/2008.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3851 alin. 2 raportate la art. 2781 alin. 8 lit. c) din
Codul de procedură penală, aceste din urmă prevederi legale
fiind modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006. Textele de lege criticate au
următorul cuprins:
— Art. 3851 alin. 2 din Codul de procedură penală:
ăÎncheierile pot fi atacate cu recurs numai o dată cu sentința sau
decizia recurată, cu excepția cazurilor când, potrivit legii, pot fi
atacate separate cu recurs.”;
— Art. 2781 alin. 8 lit. c) din Codul de procedură penală:
ăJudecătorul pronunță una dintre următoarele soluții: [ ]
c) admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.”
În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 21 alin. (1) și (2) privind accesul liber la justiție și ale
art. 148 alin. (2) referitoare la prioritatea dreptului comunitar față
de dreptul intern, precum și ale art. 20 referitoare la tratatele
internaționale privind drepturile omului, raportate la prevederile
art. 13 din Convenția pentru apărarea drepturilor omului și a
libertăților fundamentale referitoare la dreptul la un recurs
efectiv.
Examinând excepția de neconstituționalitate Curtea constată
că textele de lege criticate au mai fost supuse controlului de
constituționalitate prin raportare la aceleași dispoziții din Legea
fundamentală și din Convenția pentru apărarea drepturilor
omului și a libertăților fundamentale invocate și în prezenta
cauză și față de critici similare. Astfel, spre exemplu, prin Decizia
nr. 554 din 16 decembrie 2004, publicată în Monitorul Oficial al
României, Partea I, nr. 37 din 12 ianuarie 2005, și prin Decizia
nr. 1.041 din 13 noiembrie 2007, publicată în Monitorul Oficial al
României, Partea I, nr. 813 din 28 noiembrie 2007, Curtea
Constituțională a statuat că prevederile art. 3851 alin. 2 din
Codul de procedură penală, respectiv cele ale art. 2781 alin. 8
lit. c) din același cod sunt constituționale.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziilor de mai sus își păstrează valabilitatea
și în cauza de față.

MONITORUL OFICIAL AL ROMÂNIEI, PARTEA I, Nr. 88/13.II.2009

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3851 alin. 2 raportate la art. 2781 alin. 8 lit. c) din Codul de
procedură penală, excepție ridicată de Ioan Apostu în Dosarul nr. 0.10111/193/2007 al Tribunalului Botoșani — Secția penală.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 16
din 8 ianuarie 2009

referitoare la excepția de neconstituționalitate a dispozițiilor art. 10 alin. 1 lit. j)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marilena Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 alin. 1 lit. j) din Codul de procedură penală,
excepție ridicată de Hristache Ionescu în Dosarul
nr. 3.146/4/2008 al Judecătoriei Sectorului 4 București — Secția
penală.
La apelul nominal se prezintă partea Mareș Răduță
Bădulescu, lipsă fiind autorul excepției, față de care procedura
de citare este legal îndeplinită.
Magistratul-asistent referă Curții că autorul excepției a
transmis o cerere de amânare a soluționării cauzei pentru a
studia actele din dosar.
Partea Mareș Răduță Bădulescu nu este de acord cu
amânarea judecății.
Reprezentantul Ministerului Public arată că se opune cererii
de amânare a soluționării cauzei.
Curtea, deliberând, respinge cererea autorului excepției.
Cauza se află în stare de judecată.
Partea Mareș Răduță Bădulescu solicită respingerea
excepției.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 7 mai 2008, pronunțată în Dosarul
nr. 3.146/4/2008, Judecătoria Sectorului 4 București —
Secția penală a sesizat Curtea Constituțională cu excepția
de neconstituționalitate a dispozițiilor art. 10 alin. 1 lit. j) din

Codul de procedură penală. Excepția a fost ridicată de
Hristache Ionescu cu ocazia soluționării plângerii împotriva unei
rezoluții de neîncepere a urmăririi penale.
În motivarea excepției de neconstituționalitate autorul
acesteia susține că prevederile art. 10 alin. 1 lit. j) din Codul de
procedură penală sunt neconstituționale în măsura în care sunt
interpretate în sensul că, în cazul infracțiunilor progresive
judecate definitiv înainte de momentul epuizării, este
împiedicată exercitarea acțiunii penale în vederea completării
judecății în raport cu momentul epuizării infracțiunii. Consideră
că textul de lege criticat încalcă dreptul la un proces echitabil,
precum și prevederile art. 4 paragraful 2 din Protocolul nr. 7 la
Convenția pentru apărarea drepturilor omului și a libertăților
fundamentale privind posibilitatea redeschiderii procesului. În
acest sens, autorul excepției apreciază că art. 4 paragraful 2 din
Protocolul nr. 7 consacră un drept la redeschiderea procesului,
care este condiționat doar de existența unor fapte noi sau recent
descoperite ori a unui viciu fundamental de procedură. Arată că
expresia ăconform legii și procedurii penale” nu permite
legiuitorului intern să restrângă posibilitatea redeschiderii
procesului, ci privește stabilirea modalităților în care poate fi
redeschis acesta atunci când sunt îndeplinite cerințele art. 4
paragraful 2 din Protocolul nr. 7.
Judecătoria Sectorului 4 București — Secția penală
apreciază că excepția de neconstituționalitate este
neîntemeiată, întrucât textul de lege criticat nu încalcă
dispozițiile din Legea fundamentală și din actele internaționale
invocate de autorul excepției. Consideră că, în realitate, critica
vizează aplicarea normei legale, și nu constituționalitatea
acesteia.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 10 alin. 1
lit. j) din Codul de procedură penală sunt constituționale. Arată
că, potrivit art. 126 alin. (2) din Constituție, instituirea regulilor
privind procedura de judecată reprezintă atributul exclusiv al
legiuitorului. În plus, motivele invocate de autorul excepției

4

MONITORUL OFICIAL AL ROMÂNIEI, PARTEA I, Nr. 88/13.II.2009

privesc, în esență, modul de interpretare și aplicare a legii, ceea
ce excedează competenței Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 10 alin. 1 lit. j) din Codul de procedură penală,
care au următorul cuprins: ăAcțiunea penală nu poate fi pusă în
mișcare, iar când a fost pusă în mișcare nu mai poate fi
exercitată dacă: [ ] j) există autoritate de lucru judecat.

Împiedicarea produce efecte chiar dacă faptei definitiv judecate
i s-ar da o altă încadrare juridică.”
În susținerea neconstituționalității acestor prevederi legale
autorul excepției invocă încălcarea dispozițiilor constituționale
ale art. 21 alin. (3) referitoare la dreptul la un proces echitabil,
precum și ale art. 11 privind dreptul internațional și dreptul intern
și ale art. 20 referitoare la tratatele internaționale privind
drepturile omului raportate la prevederile art. 4 paragraful 2 din
Protocolul nr. 7 la Convenția pentru apărarea drepturilor omului
și a libertăților fundamentale privind posibilitatea redeschiderii
procesului, respectiv ale art. 6 paragraful 1 din această
Convenție referitoare la dreptul la un proces echitabil.
Examinând excepția de neconstituționalitate, Curtea
constată că, în realitate, autorul excepției critică modul de
aplicare a dispozițiilor art. 10 alin. 1 lit. j) din Codul de procedură
penală în raport cu situația concretă în care se află acesta. Or,
aspectele ce țin de aplicarea legii nu intră sub incidența
controlului de constituționalitate exercitat de Curte, ci sunt de
competența instanței de judecată învestite cu soluționarea
litigiului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 10 alin. 1 lit. j) din Codul de procedură
penală, excepție ridicată de Hristache Ionescu în Dosarul nr. 3.146/4/2008 al Judecătoriei Sectorului 4 București — Secția penală.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 18
din 8 ianuarie 2009

referitoare la excepția de neconstituționalitate a dispozițiilor art. 2781 alin. 10
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marilena Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 10 din Codul de procedură penală,
excepție ridicată de Ioan Ceucă în Dosarul nr. 2.891/314/2007
al Judecătoriei Suceava și de Gheorghe Vlăduț în Dosarul
nr. 2.523/192/2007 al Tribunalului Giurgiu — Secția penală.
La apelul nominal lipsesc părțile, față de care procedura de
citare este legal îndeplinită.

Curtea, având în vedere că excepțiile de neconstituționalitate
ridicate în dosarele nr. 1.579D/2008 și nr. 1.907D/2008 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 1.907D/2008 la Dosarul
nr. 1.579D/2008, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, făcând trimitere
la jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin Încheierea din 20 iunie 2008, pronunțată în Dosarul
nr. 2.891/314/2007, Judecătoria Suceava a sesizat Curtea
Constituțională cu excepția de neconstituționalitate a
dispozițiilor art. 2781 alin. 10 din Codul de procedură
penală. Excepția a fost ridicată de Ioan Ceucă cu ocazia

MONITORUL OFICIAL AL ROMÂNIEI, PARTEA I, Nr. 88/13.II.2009
soluționării unei cauze penale ca urmare a admiterii plângerii
împotriva unei rezoluții de scoatere de sub urmărire penală,
respectiv de neîncepere a urmării penale, și a reținerii cauzei
spre judecare.
Prin Încheierea din 18 septembrie 2008, pronunțată în
Dosarul nr. 2.523/192/2007, Tribunalul Giurgiu — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Gheorghe Vlăduț
cu ocazia soluționării recursului împotriva unei sentințe prin care
a fost respinsă plângerea împotriva unei ordonanțe de scoatere
de sub urmărire penală și de neîncepere a urmăririi penale.
În motivarea excepției de neconstituționalitate autorul
acesteia Gheorghe Vlăduț susține că stabilirea unei singure căi
de atac împotriva hotărârilor pronunțate de judecător potrivit
art. 2781 alin. 8 lit. a) și b) din Codul de procedură penală
reprezintă o discriminare în raport cu părțile din alte categorii de
procese penale, cu toate că este vorba de situații juridice
similare, precum și o încălcare a dreptului la un proces echitabil
și a dreptului la apărare. Totodată, autorul excepției Ioan Ceucă
arată că textul de lege criticat aduce atingere dreptului la un
proces echitabil și imparțialității justiției, întrucât nu prevede
calea de atac a recursului și împotriva încheierii pronunțate de
judecător în baza art. 2781 alin. 8 lit. c) din Codul de procedură
penală.
Judecătoria Suceava consideră că excepția de
neconstituționalitate a prevederilor art. 2781 alin. 10 din Codul
de procedură penală este, în principiu, neîntemeiată. Apreciază
însă că textul de lege criticat ar putea contraveni dispozițiilor
art. 21 alin. (3) din Legea fundamentală în situația în care cauza
a fost reținută spre judecare atunci când soluția procurorului a
fost de neîncepere a urmăririi penale. Face trimitere, în acest
sens, la Decizia nr. XLVIII/2007, pronunțată de Înalta Curte de
Casație și Justiție în recurs în interesul legii.
Tribunalul Giurgiu — Secția penală apreciază că excepția
de neconstituționalitate este neîntemeiată, făcând trimitere, în
acest sens, la jurisprudența în materie a Curții Constituționale.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 2781 alin. 10
din Codul de procedură penală sunt constituționale, întrucât nu
încalcă prevederile din Legea fundamentală invocate de autorii
excepției. Invocă, în acest sens, jurisprudența Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

5

C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Potrivit Încheierii de sesizare din 18 septembrie 2008,
obiectul excepției de neconstituționalitate îl constituie dispozițiile
art. 2781 din Codul de procedură penală. Însă, din examinarea
notelor scrise ale autorului excepției Gheorghe Vlăduț reiese că
acesta critică numai prevederile art. 2781 alin. 10 din Codul de
procedură penală. Ca urmare, Curtea se va pronunța numai
asupra acestor dispoziții legale, modificate prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi,
publicată în Monitorul Oficial al României, Partea I, nr. 677 din
7 august 2006, având următorul cuprins: ăHotărârea
judecătorului pronunțată potrivit alin. 8 lit. a) și b) poate fi atacată
cu recurs de procuror, de persoana care a făcut plângerea, de
persoana față de care s-a dispus neînceperea urmăririi penale,
scoaterea de sub urmărire penală sau încetarea urmăririi
penale, precum și de orice altă persoană ale cărei interese
legitime sunt vătămate.”
În susținerea neconstituționalității acestor prevederi legale
autorii excepției invocă încălcarea dispozițiilor constituționale ale
art.16 referitoare la egalitatea în drepturi, ale art. 21 alin. (3)
privind dreptul la un proces echitabil, ale art. 24 referitoare la
dreptul la apărare și ale art. 124 alin. (2) referitoare la
imparțialitatea justiției.
Examinând excepția de neconstituționalitate Curtea constată
că prevederile art. 2781 alin. 10 din Codul de procedură penală
au mai fost supuse controlului instanței de contencios
constituțional, prin raportare la aceleași dispoziții din Legea
fundamentală invocate și în prezenta cauză și cu motivări
similare. Astfel, spre exemplu, prin Decizia nr. 138 din 10 martie
2005, publicată în Monitorul Oficial al României, Partea I, nr. 347
din 25 aprilie 2005, și prin Decizia nr. 148 din 21 februarie 2008,
publicată în Monitorul Oficial al României, Partea I, nr. 211 din
19 martie
2008,
Curtea
a
respins
excepția
de
neconstituționalitate a dispozițiilor art. 2781 alin. 10 din Codul
de procedură penală pentru considerentele acolo arătate.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziilor menționate își păstrează valabilitatea
și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin.10 din Codul de procedură penală, excepție ridicată
de Ioan Ceucă în Dosarul nr. 2.891/314/2007 al Judecătoriei Suceava și de Gheorghe Vlăduț în Dosarul nr. 2.523/192/2007 al
Tribunalului Giurgiu — Secția penală.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

6

MONITORUL OFICIAL AL ROMÂNIEI, PARTEA I, Nr. 88/13.II.2009
CURTEA CONSTITUȚIONALĂ

D E C I Z I A Nr. 38
din 13 ianuarie 2009

referitoare la excepția de neconstituționalitate a dispozițiilor art. 771 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 771 din Codul de procedură penală, excepție
invocată de inculpații Ovidiu Hasan și Maricel Hasan în Dosarul
nr. 1.495/110/2008 al Tribunalului Bacău — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă faptul că autorul excepției Ovidiu
Hasan a depus la dosar o cerere de amânare a cauzei, în
vederea angajării unui avocat și pentru a-și pregăti apărarea.
Reprezentantul Ministerului Public pune concluzii de
respingere a cererii de amânare, arătând că, având în vedere
data sesizării Curții Constituționale cu excepția de
neconstituționalitate invocată în cauză, a existat un interval de
timp suficient pentru ca părțile să își angajeze apărători și să își
pregătească apărarea.
Curtea, deliberând, respinge cererea de amânare a cauzei.
Reprezentantul Ministerului Public pune concluzii de
respingere a excepției de neconstituționalitate, arătând că
normele criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 19 iunie 2008, pronunțată în Dosarul
nr. 1.495/110/2008, Tribunalul Bacău — Secția penală a
sesizat Curtea Constituțională cu excepția de
neconstituționalitate a dispozițiilor art. 771 din Codul de
procedură penală, excepție ridicată de Ovidiu Hasan și Maricel
Hasan.
În motivarea excepției de neconstituționalitate se susține,
în esență, că textul de lege criticat încalcă art. 16 din Constituție,
deoarece dă mai multe drepturi părților vătămate decât
inculpaților. În orice proces penal inculpatul trebuie să fie cel
care este apărat, or, prin acest text de lege, așa cum este
reglementat, se încalcă posibilitatea reală pe care o are
inculpatul de a se apăra, reglementarea fiind doar în favoarea
părților vătămate. Se îngrădește și dreptul inculpaților la
apărare, deoarece modalitatea de audiere, așa cum este
prevăzută de art. 771 alin. 5 din Codul de procedură penală,
pune sub semnul întrebării scopul procesului penal.
Tribunalul Bacău — Secția penală apreciază că excepția
de neconstituționalitate este neîntemeiată. Normele criticate nu
încalcă dispozițiile constituționale invocate, ci vizează buna
desfășurare a procesului penal și garantează dreptul la apărare
al unei categorii de victime expuse clar și care, datorită
traumelor suferite, sunt supuse vulnerabilității. Se asigură astfel
protejarea drepturilor și intereselor victimelor pe toată durata
procesului penal și le permite acestora să fie audiate în condiții

care le oferă o stare de siguranță, fără ca prin aceasta să aducă
atingere drepturilor autorilor prezumtivi ai infracțiunilor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, întrucât dispozițiile
legale criticate nu încalcă prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 771 din Codul de procedură penală, având
următorul cuprins:
— Art. 771 Modalități speciale de ascultare a părții vătămate
și a părții civile: ăÎn cazul în care poate fi periclitată viața,
integritatea corporală sau libertatea părții vătămate ori a părții
civile sau a rudelor apropiate ale acesteia, procurorul ori, după
caz, instanța de judecată poate încuviința ca aceasta să fie
ascultată fără a fi prezentă fizic la locul unde se află organul care
efectuează urmărirea penală sau, după caz, în locul în care se
desfășoară ședința de judecată, prin intermediul mijloacelor
tehnice prevăzute în alineatele următoare.
La solicitarea organului judiciar sau a părții vătămate ori a
părții civile ascultate în condițiile prevăzute în alin. 1, la luarea
declarației poate participa un consilier de protecție a victimelor
și reintegrare socială a infractorilor, care are obligația de a păstra
secretul profesional cu privire la datele de care a luat cunoștință
în timpul audierii. Organul judiciar are obligația să aducă la
cunoștința părții vătămate sau a părții civile dreptul de a solicita
audierea în prezența unui consilier de protecție a victimelor și
reintegrare socială a infractorilor.
Partea vătămată sau partea civilă poate fi ascultată prin
intermediul unei rețele video și audio.
În cursul judecății, părțile și apărătorii acestora pot adresa
întrebări, în mod nemijlocit, părții vătămate sau părții civile
ascultate în condițiile alin. 1—3. Întrebările se pun în ordinea
prevăzută în art. 323 alin. 2. Președintele completului respinge
întrebările care nu sunt utile și concludente judecării cauzei.
Declarația părții vătămate sau a părții civile, ascultată în
condițiile arătate în alin. 1—3, se înregistrează prin mijloace
tehnice video și audio și se redă integral în formă scrisă, fiind
semnată de organul judiciar, de partea vătămată sau partea
civilă ascultată, precum și de consilierul de protecție a victimelor
și reintegrare socială a infractorilor prezent la ascultarea
acesteia, depunându-se la dosarul cauzei.

MONITORUL OFICIAL AL ROMÂNIEI, PARTEA I, Nr. 88/13.II.2009
Suportul pe care a fost înregistrată declarația părții vătămate
sau a părții civile, în original, sigilat cu sigiliul parchetului ori,
după caz, al instanței de judecată, se păstrează la sediul
acestora.
Dispozițiile art. 75—77 și ale art. 865 se aplică în mod
corespunzător.”
Prevederile constituționale invocate în susținerea excepției
sunt cele ale art. 16 referitoare la egalitatea în drepturi, ale art 21
privind accesul liber la justiție și ale art. 24 privind dreptul la
apărare. Se invocă și art. 6 din Convenția pentru apărarea
drepturilor omului și a libertăților fundamentale, privind dreptul la
un proces echitabil.
Examinând excepția de neconstituționalitate astfel cum a fost
ridicată, Curtea constată următoarele:
Dispozițiile art. 771 din Codul de procedură penală referitoare
la modalități speciale de ascultare a părții vătămate și a părții
civile sunt impuse de necesitatea asigurării pentru acestea a

7

dreptului la viață, la integritate fizică și libertate individuală, dând
expresie exigențelor constituționale impuse de art. 1 alin. (3) din
Legea fundamentală.
Nu poate fi primită susținerea potrivit căreia normele criticate
ar încălca art. 16 din Constituție, deoarece acestea se aplică în
mod egal tuturor persoanelor aflate în ipoteza textului legal, fără
nicio discriminare pe criterii arbitrare.
De asemenea, prin instituirea acestor modalități speciale de
ascultare a părții vătămate și a părții civile nu se încalcă dreptul
la un proces echitabil și nici dreptul la apărare al inculpaților,
care, în cursul judecății, personal sau prin apărătorii acestora,
pot adresa întrebări, în mod nemijlocit, părții vătămate sau părții
civile ascultate în condițiile alin. 1—3 ale art. 771 din Codul de
procedură penală.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 771 din Codul de procedură penală, excepție invocată de
Ovidiu Hasan și Maricel Hasan în Dosarul nr. 1.495/110/2008 al Tribunalului Bacău — Secția penală.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 41
din 13 ianuarie 2009

referitoare la excepția de neconstituționalitate a dispozițiilor art. 10 din Legea nr. 188/2000
privind executorii judecătorești și ale art. 31 alin. 1 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 10 din Legea nr. 188/2000 privind executorii
judecătorești și ale art. 31 alin. 1 din Codul de procedură civilă,
excepție invocată de Societatea Comercială ăFirst Rosenau
Tour” — S.R.L. în Dosarul nr. 1.996/338/2008 al Judecătoriei
Zărnești.
La apelul nominal lipsesc părțile, față de care procedura de
citare este legal îndeplinită.

Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 10 iulie 2008, pronunțată în Dosarul
nr. 1.996/338/2008, Judecătoria Zărnești a sesizat Curtea
Constituțională cu excepția de neconstituționalitate a
dispozițiilor art. 10 din Legea nr. 188/2000 privind executorii
judecătorești și ale art. 31 alin. 1 din Codul de procedură
civilă, excepție invocată de Societatea Comercială ăFirst
Rosenau Tour” — S.R.L.
În motivarea excepției de neconstituționalitate se
susține, în esență, că art. 10 din Legea nr. 188/2000 este
neconstituțional, întrucât nu menționează în mod expres cazurile
în care un executor judecătoresc poate fi recuzat, ci face doar
trimitere la dispozițiile art. 27 din Codul de procedură civilă, care
vizează judecătorii, neexistând identitate de situație. În ceea ce
privește art. 31 alin. 1 din Codul de procedură civilă, se arată că

8

MONITORUL OFICIAL AL ROMÂNIEI, PARTEA I, Nr. 88/13.II.2009

încalcă dreptul la apărare al părții care formulează cererea de
recuzare, aceasta fiind în imposibilitatea de a-și prezenta
argumentele care au determinat-o să formuleze cererea de
recuzare.
Judecătoria Zărnești apreciază că excepția de
neconstituționalitate este neîntemeiată, arătând că normele
criticate nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, întrucât nu încalcă dreptul la apărare și nici
dreptul la un proces echitabil. Se face referire și la jurisprudența
Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 din Legea nr. 188/2000 privind executorii
judecătorești, publicată în Monitorul Oficial al României,
Partea I, nr. 559 din 10 noiembrie 2000, și ale art. 31 alin. 1 din
Codul de procedură civilă, având următorul cuprins:
— Art. 10 din Legea nr. 188/2000: ă(1) Executorii
judecătorești pot fi recuzați în cazul în care se află în una dintre
situațiile prevăzute la art. 27 pct. 1, 2, 3, 5, 6, 8 și 9 din Codul de
procedură civilă.
(2) Executorul judecătoresc pentru care este cerută
recuzarea poate declara că se abține.

(3) Partea interesată poate cere instanței de executare
recuzarea executorului judecătoresc imediat ce a aflat despre
una dintre situațiile prevăzute la alin. (1), dar numai până la
încheierea executării silite. Încheierea instanței prin care s-a
încuviințat ori s-a respins abținerea, precum și cea prin care
s-a încuviințat recuzarea nu sunt supuse niciunei căi de atac.
(4) Încheierea prin care s-a respins recuzarea poate fi
atacată cu recurs în termen de 5 zile de la comunicare.
(5) Încheierea prin care s-a hotărât recuzarea va arăta în ce
măsură actele îndeplinite de executorul judecătoresc recuzat
vor fi păstrate.”;
— Art. 31 alin. 1 din Codul de procedură civilă: ăInstanța
decide asupra recuzării, în camera de consiliu, fără prezența
părților și ascultând pe judecătorul recuzat.”
În susținerea neconstituționalității acestor dispoziții legale se
invocă încălcarea prevederilor constituționale ale art. 21 care
consacră accesul liber la justiție și dreptul la un proces echitabil,
ale art. 24 privind dreptul la apărare, precum și ale art. 53
referitoare la restrângerea exercițiului unor drepturi sau al unor
libertăți.
Examinând excepția de neconstituționalitate formulată,
Curtea constată că s-a mai pronunțat în jurisprudența sa asupra
constituționalității normelor criticate, în raport cu aceleași
prevederi din Legea fundamentală și față de susțineri similare.
Astfel, de exemplu, prin Decizia nr. 175 din 26 februarie
2008, publicată în Monitorul Oficial al României, Partea I, nr. 263
din 3 aprilie 2008, Curtea a respins, pentru considerentele acolo
reținute, excepția de neconstituționalitate a dispozițiilor art. 10
din Legea nr. 188/2000.
Tot astfel, asupra constituționalității art. 31 alin. 1 din Codul
de procedură civilă, Curtea s-a pronunțat prin Decizia nr. 268
din 6 martie 2008, publicată în Monitorul Oficial al României,
Partea I, nr. 380 din 20 mai 2008, și Decizia nr. 1.074 din
14 octombrie 2008, publicată în Monitorul Oficial al României,
Partea I, nr. 774 din 18 noiembrie 2008.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
anterior de Curte și considerentele care au fundamentat-o sunt
valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 din Legea nr. 188/2000 privind executorii judecătorești și
ale art. 31 alin. 1 din Codul de procedură civilă, excepție invocată de Societatea Comercială ăFirst Rosenau Tour” — S.R.L. în
Dosarul nr. 1.996/338/2008 al Judecătoriei Zărnești.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 88/13.II.2009

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU COMUNICAȚII

DECIZIE
privind obligațiile de informare a utilizatorilor finali de către furnizorii
de servicii de comunicații electronice destinate publicului
Având în vedere dispozițiile art. 21 din Decizia președintelui Autorității Naționale de Reglementare în Comunicații
nr. 144/2006 privind implementarea portabilității numerelor, cu modificările și completările ulterioare,
în temeiul dispozițiilor art. 5 alin. (5) lit. d), art. 6 alin. (2) pct. 23 și ale art. 8 alin. (1), (3) și (5) din Ordonanța de urgență
a Guvernului nr. 106/2008 privind înființarea Autorității Naționale pentru Comunicații, cu modificările ulterioare, ale art. 20 alin. (4)
și (5) din Legea nr. 304/2003 pentru serviciul universal și drepturile utilizatorilor cu privire la rețelele și serviciile de comunicații
electronice, republicată, ale art. 51 alin. (1), alin. (2) lit. k) și alin. (5) din Ordonanța de urgență a Guvernului nr. 79/2002 privind
cadrul general de reglementare a comunicațiilor, aprobată cu modificări și completări prin Legea nr. 591/2002, cu modificările și
completările ulterioare, precum și ale art. 6 alin. (3) din Legea nr. 506/2004 privind prelucrarea datelor cu caracter personal și
protecția vieții private în sectorul comunicațiilor electronice, cu modificările și completările ulterioare,
președintele Autorității Naționale pentru Comunicații emite prezenta decizie.
CAPITOLUL I
Dispoziții generale
Art. 1. — (1) Prezenta decizie stabilește condițiile și
modalitățile de îndeplinire a obligațiilor de informare a
utilizatorilor finali care revin furnizorilor de servicii de comunicații
electronice destinate publicului în conformitate cu legislația
specială din domeniul comunicațiilor electronice.
(2) În conformitate cu prezenta decizie, obligațiile de
informare a utilizatorilor finali constau în:
a) pentru furnizorii de servicii de telefonie destinate
publicului, informarea prin mijloace proprii, în condițiile cap. II
secțiunea 1;
b) pentru toți furnizorii de servicii de comunicații electronice
destinate publicului:
— punerea la dispoziția publicului a informațiilor privind
condițiile tehnice și comerciale de furnizare a acestor servicii,
prin intermediul unei pagini de internet realizate și administrate
de Autoritatea Națională pentru Comunicații, denumită în
continuare ANC, în condițiile cap. II secțiunea a 2-a;
— punerea la dispoziția abonaților, prin intermediul facturilor
detaliate, a informațiilor referitoare la serviciile prestate conform
contractelor încheiate și la tarifele aferente acestor servicii, în
condițiile cap. III.
Art. 2. — (1) În înțelesul prezentei decizii, următorii termeni
se definesc astfel:
a) punct de lucru — orice sediu principal sau secundar în
care furnizorul de servicii de telefonie destinate publicului își
desfășoară activitatea și care este accesibil publicului în scopul
vânzării produselor și serviciilor;
b) serviciu de acces la internet în bandă largă — un serviciu
de acces la internet care constă în transportul semnalelor la o
capacitate de cel puțin 144 Kbps;
c) ofertă comercială — ansamblul ofertelor de servicii de
telefonie sau acces la internet în bandă largă destinate
publicului, cu excepția ofertelor individuale propuse în cadrul
negocierilor directe.
(2) În cuprinsul prezentei decizii sunt, de asemenea,
aplicabile definițiile relevante prevăzute la art. 2 din Ordonanța
de urgență a Guvernului nr. 79/2002 privind cadrul general de
reglementare a comunicațiilor, aprobată cu modificări și
completări prin Legea nr. 591/2002, cu modificările și
completările ulterioare, la art. 2 din Ordonanța Guvernului
nr. 34/2002 privind accesul la rețelele publice de comunicații
electronice și la infrastructura asociată, precum și
interconectarea acestora, aprobată cu modificări și completări
prin Legea nr. 527/2002, cu modificările și completările
ulterioare, la art. 2 din Legea nr. 304/2003 pentru serviciul

universal și drepturile utilizatorilor cu privire la rețelele și
serviciile de comunicații electronice, republicată, și la art. 2
alin. (1) din Legea nr. 506/2004 privind prelucrarea datelor cu
caracter personal și protecția vieții private în sectorul
comunicațiilor electronice, cu modificările și completările
ulterioare.
CAPITOLUL II
Obligația de informare privind condițiile de furnizare
a serviciilor de comunicații electronice destinate
publicului
SECȚIUNEA 1
Informarea prin mijloacele proprii ale furnizorilor de servicii
de telefonie destinate publicului

Art. 3. — (1) Furnizorii de servicii de telefonie destinate
publicului au obligația de a pune la dispoziția publicului informații
privind prețurile și tarifele aplicabile, precum și condițiile de
obținere și utilizare a serviciilor de telefonie destinate publicului,
pentru a asigura posibilitatea utilizatorilor finali de a alege în
cunoștință de cauză.
(2) Informațiile prevăzute la alin. (1) trebuie să cuprindă cel
puțin elementele prevăzute la pct. I din anexa nr. 1 la prezenta
decizie și vor fi puse la dispoziția publicului în condițiile prezentei
secțiuni.
(3) Prevederile prezentei secțiuni sunt aplicabile serviciilor
de telefonie destinate publicului, indiferent dacă plata se
realizează în avans sau ulterior furnizării acestora.
(4) În cazul serviciilor de acces la internet, furnizorilor li se
recomandă să pună la dispoziția publicului, ținând cont de
prevederile prezentei secțiuni, informații privind prețurile și
tarifele aplicabile, precum și condițiile de conectare și utilizare a
serviciilor, care să cuprindă cel puțin elementele prevăzute la
pct. II din anexa nr. 1.
Art. 4. — (1) Informațiile pe care furnizorii de servicii de
telefonie destinate publicului au obligația de a le pune la
dispoziția utilizatorilor finali trebuie să fie detaliate, clare și
actualizate.
(2) Informațiile prevăzute la art. 3 alin. (1) vor fi redactate și
prezentate, indiferent de mijloacele prin care sunt puse la
dispoziția publicului, conform prevederilor art. 5, într-o manieră
simplă, clară, lizibilă și accesibilă, care să permită utilizatorilor
parcurgerea cu ușurință a acestora. Condițiile sau termenele
care afectează oferta comercială vor fi prezentate în același
format, cu caractere de același tip și de aceeași dimensiune ca
și cele folosite pentru redactarea acesteia.

10

MONITORUL OFICIAL AL ROMÂNIEI, PARTEA I, Nr. 88/13.II.2009

(3) Informațiile prevăzute la art. 3 alin. (1) vor fi actualizate ori
de câte ori intervine modificarea acestora, precizându-se data
ultimei actualizări.
Art. 5. — Punerea la dispoziția publicului a informațiilor
prevăzute la art. 3 alin. (1) de către furnizorii de servicii de
telefonie destinate publicului se va realiza, cumulativ, prin
următoarele mijloace:
a) furnizarea în mod gratuit, la cerere, a unor materiale
cuprinzând informațiile solicitate, în formă tipărită și/sau, dacă se
solicită astfel, în formă electronică;
b) afișarea informațiilor pe paginile proprii de internet;
c) serviciul de relații cu clienții, disponibil cel puțin 56 de ore
pe săptămână la un număr de telefon indicat de furnizor.
Art. 6. — (1) Furnizorii de servicii de telefonie destinate
publicului au obligația de a pune la dispoziția publicului informații
privind condițiile de obținere și utilizare a serviciilor, cel puțin prin
intermediul unui afiș lizibil în permanență, având conținutul
prevăzut în anexa nr. 2 la prezenta decizie, care va fi expus la
toate punctele de lucru proprii sau din rețelele de distribuție ale
partenerilor care oferă servicii de telefonie destinate publicului
pe bază de abonament, în locuri ușor accesibile și vizibile pentru
public.
(2) Dimensiunile afișului vor fi de minimum 42 x 59,40 cm,
(lățime x lungime). Fontul folosit pentru tipărirea afișului va avea
dimensiunea de minimum 25 de puncte. Pentru a tipări datele de
contact ale ANC poate fi folosit un font de o dimensiune mai
mică, în funcție de spațiul disponibil. În cazul în care se va folosi
un fundal colorat (fotografie, elemente grafice, culoare plină),
textul va fi tipărit cu o culoare contrastantă, care să permită
citirea cu ușurință. Textul va respecta structura (titluri, dispunere
pe paragrafe) prezentată în anexa nr. 2.
(3) Afișul va fi retipărit anual și va fi actualizat la solicitarea
ANC, în urma apariției unor circumstanțe obiective.
Art. 7. — (1) Furnizorii de servicii de telefonie destinate
publicului au obligația să remită oricărei persoane, la cerere, în
mod gratuit în formă tipărită sau, dacă se solicită astfel, în formă
electronică, o copie a contractului-cadru și a condițiilor generale
privind furnizarea serviciului de telefonie, în cazul
abonamentelor, respectiv a condițiilor generale privind
furnizarea serviciului de telefonie, în cazul serviciilor pentru care
plata se realizează în avans.
(2) În mod obligatoriu, materialele prevăzute la alin. (1) vor fi
înmânate sau transmise persoanelor interesate de încheierea
unui contract în formă tipărită sau, dacă se solicită astfel, în
formă electronică, înainte de încheierea contractului, furnizorii
având obligația să se asigure că personalul de vânzări de la
punctele de lucru proprii sau din rețelele de distribuție ale
partenerilor care oferă servicii de telefonie destinate publicului
pe bază de abonament îndrumă persoanele în cauză să
citească atent materialele respective înainte de a încheia
contractul.
(3) Furnizorii de servicii de telefonie destinate publicului au
obligația să se asigure că personalul de vânzări de la punctele
de lucru proprii sau din rețelele de distribuție ale partenerilor
care oferă servicii de telefonie destinate publicului pe bază de
abonament comunică utilizatorului final, înainte de încheierea
contractului, cel puțin următoarele informații:
a) planul tarifar ales, inclusiv contravaloarea acestuia pe
întreaga perioadă contractuală inițială, precizând serviciile
incluse — abonament lunar (numărul de minute/creditul inclus,
dacă este cazul), extraopțiuni, conectare/instalare, echipament
terminal achiziționat etc., după caz, cu toate taxele incluse;
b) tarifele aplicabile pentru acces și pentru apelurile
naționale, tarifele pentru apelurile efectuate în orele de vârf/în
afara orelor de vârf (cu indicarea intervalelor orare
corespunzătoare) și condițiile de utilizare a minutelor incluse sau
a creditului inclus, după caz;
c) durata minimă a contractului, dacă este cazul, precum și
condițiile de încetare a contractului înainte de termen și
penalitățile aplicabile, dacă este cazul;

d) modurile în care pot fi aflate celelalte informații prevăzute
la art. 3 alin. (1).
(4) Comunicarea prevăzută la alin. (3) va fi însoțită sau
urmată, la cerere, în mod gratuit, de oferirea unor materiale în
formă tipărită sau, dacă se solicită astfel, în formă electronică,
incluzând cel puțin informațiile prevăzute la alin. (3), înainte de
încheierea contractului pentru furnizarea de servicii de telefonie
destinate publicului.
(5) Prevederile alin. (3) și (4) se aplică inclusiv în cazul
vânzărilor la distanță.
Art. 8. — Furnizorii de servicii de telefonie destinate
publicului au obligația de a afișa pe pagina principală a propriului
site, la loc ușor vizibil, un link direct către contractul-cadru și
către condițiile generale privind furnizarea serviciului de
telefonie.
Art. 9. — (1) În termen de 30 de zile de la data intrării în
vigoare a prezentei decizii, furnizorii de servicii de telefonie
destinate publicului au obligația de întocmi ăProcedura privind
soluționarea reclamațiilor utilizatorilor finali”, denumită în
continuare Procedură, și de a o pune la dispoziția publicului prin
următoarele mijloace, în mod cumulativ:
a) furnizarea în mod gratuit, la cerere, la toate punctele de
lucru proprii sau la punctele de lucru din rețelele de distribuție
ale partenerilor care oferă servicii de telefonie destinate
publicului pe bază de abonament, a unui exemplar tipărit al
Procedurii;
b) afișarea Procedurii pe propriul site.
(2) La momentul încheierii contractului pentru furnizarea de
servicii de telefonie destinate publicului, utilizatorului final îi va fi
înmânat un exemplar tipărit al Procedurii.
(3) Procedura va cuprinde cel puțin următoarele informații:
a) modalitățile în care utilizatorul final poate înainta o
reclamație (telefon, fax, e-mail, serviciu poștal);
b) un număr de telefon și o adresă de e-mail pentru primirea
reclamațiilor;
c) denumirea, adresa și programul de lucru ale compartimentului
însărcinat cu primirea și înregistrarea reclamațiilor, dacă este cazul;
d) termenul maxim pentru depunerea reclamației, dacă este
cazul;
e) termenul maxim de soluționare a reclamațiilor sau, dacă
este cazul, pentru fiecare categorie de reclamații;
f) modalitățile și termenul de informare a utilizatorului final cu
privire la rezultatul demersurilor efectuate pentru soluționarea
reclamației sale, precum și, în cazul nesoluționării reclamației
în termenul maxim, termenul de informare a utilizatorului asupra
stadiului de soluționare;
g) în cazul în care litigiul nu este soluționat pe cale amiabilă
cu furnizorul de servicii de telefonie destinate publicului,
posibilitatea utilizatorului final de a apela la ANC sau la alte
proceduri extrajudiciare de soluționare a litigiilor; de asemenea,
se va indica posibilitatea utilizatorului final de a se adresa
instanței competente.
Art. 10. — (1) În cazul în care contractul pentru furnizarea de
servicii de telefonie destinate publicului este prelungit automat,
iar denunțarea unilaterală ulterioară presupune plata de către
abonat a unor penalități, cu cel puțin 15 zile înainte de datalimită stabilită în contract pentru transmiterea de către abonat a
notificării în vederea încetării efectelor contractului, dar nu cu
mai mult de 45 de zile înainte de această dată, furnizorii de
servicii de telefonie destinate publicului au obligația de a tipări pe
factura emisă abonatului sau de a transmite odată cu aceasta
un mesaj de informare cu privire la data la care expiră contractul,
data-limită pentru transmiterea notificării, precum și prelungirea
automată a contractului în caz contrar.
(2) Furnizorii de servicii de telefonie mobilă au obligația să
comunice mesajul prevăzut la alin. (1) și prin intermediul unui
SMS transmis fiecărui abonat, în termenul stabilit la alin. (1).

MONITORUL OFICIAL AL ROMÂNIEI, PARTEA I, Nr. 88/13.II.2009
SECȚIUNEA a 2-a
Informarea prin intermediul ANC

Art. 11. — (1) ANC va realiza, va administra și va pune la
dispoziția publicului o pagină de internet care va oferi informații
comparative privind tarifele și condițiile oferite de furnizorii de
servicii de comunicații electronice destinate publicului, prin
intermediul unei aplicații interactive care va efectua, pe baza
unui set de opțiuni introduse de utilizator, analize comparative
ale planurilor tarifare existente pe piață pentru 3 categorii de
servicii de comunicații electronice: telefonie mobilă, telefonie fixă
și acces la internet în bandă largă, urmând să returneze un
clasament al celor mai avantajoase planuri tarifare din punctul
de vedere al prețului, care corespund opțiunilor exprimate de
utilizator.
(2) Aplicația interactivă prevăzută la alin. (1) va furniza
utilizatorului final următoarele informații:
I. În cazul serviciilor de telefonie:
a) denumirea și logoul furnizorului, numele planului tarifar și
pagina de internet a furnizorului unde se regăsesc informații
detaliate privind acest plan;
b) aranjamentul contractual (cu plata în avans sau ulterior
furnizării serviciilor);
c) durata minimă a contractului, precum și penalitățile
aplicabile pentru încetarea contractului înainte de termen;
d) tariful abonamentului lunar sau valoarea cartelei de
reîncărcare, după caz, precum și minutele incluse sau creditul
inițial inclus în preț, dacă este cazul;
e) tariful de conectare la rețea sau tariful de instalare a
serviciului, dacă este cazul;
f) tarifele percepute pentru fiecare categorie de apeluri:
pentru apelurile naționale se vor indica tarifele în funcție de
destinație/rețeaua apelată (în aceeași rețea sau către alte
rețele/tipuri de rețele, precizându-se rețelele/tipurile de rețele
care pot fi apelate), precum și în funcție de perioada din
zi/săptămână în care se efectuează apelul (în orele de vârf/în
afara orelor de vârf, cu indicarea intervalelor orare
corespunzătoare) sau în funcție de tipurile de numere apelate
(de exemplu, numere dintr-un grup definit), dacă este cazul;
pentru apelurile internaționale se vor indica tarifele în funcție de
zonele/țările de destinație; de asemenea, se va indica faptul că
pentru unele categorii de numere se pot aplica tarife mai mari
decât în mod obișnuit (de exemplu, numere cu tarif special);
g) în cazul serviciilor de telefonie mobilă, tarifele pentru
serviciile utilizate în roaming (apeluri primite, apeluri efectuate,
SMS, MMS), în funcție de rețeaua selectată, intervalul orar
(dacă este cazul), precum și în funcție de destinație (în interiorul
țării vizitate, către țara de origine sau către o altă țară decât cea
de destinație ori cea de origine);
h) aria de acoperire a serviciilor (localitățile în care sunt
disponibile serviciile, în cazul telefoniei fixe, respectiv procentul
populației și procentul din teritoriu, în cazul telefoniei mobile);
i) modalitățile de plată a facturii;
j) ofertele promoționale în curs, inclusiv reduceri sau
gratuități la echipamente.
II. În cazul serviciului de acces la internet în bandă largă:
a) denumirea și logoul furnizorului, numele planului tarifar și
pagina de internet a furnizorului unde se regăsesc informații
detaliate privind acest plan, dacă este cazul;
b) aranjamentul contractual (cu plata în avans sau ulterior
furnizării serviciilor);
c) tariful abonamentului lunar și traficul/creditul inițial inclus în
preț, dacă este cazul;
d) tariful de conectare la rețea sau tariful de instalare a
serviciului, dacă este cazul;
e) tarifele percepute pentru închiriere/furnizare echipamente,
dacă este cazul;
f) tariful perceput pentru traficul suplimentar, dacă este cazul;
g) aria de acoperire a serviciilor (localitățile în care sunt
disponibile serviciile);

11

h) viteza de upload/download în intervalul orar de trafic
maxim (calculată în funcție de numărul maxim de utilizatori care
pot accesa simultan serviciul), precum și viteza maximă de
upload/download;
i) modalitățile de plată a facturii;
j) ofertele promoționale în curs, inclusiv reduceri sau
gratuități la echipamente.
(3) Criteriile și opțiunile utilizate de aplicația interactivă
prevăzută la alin. (1) în vederea realizării clasamentului celor
mai avantajoase planuri tarifare din punctul de vedere al prețului,
formatul în care furnizorii de servicii de comunicații electronice
destinate publicului au obligația să pună la dispoziție ofertele lor
comerciale pentru a asigura conținutul necesar funcționării
aplicației, precum și orice alte elemente și condiții necesare
pentru dezvoltarea și funcționarea aplicației vor fi stabilite de
către ANC, cu consultarea furnizorilor de servicii de comunicații
electronice destinate publicului.
(4) Pagina de internet prevăzută la alin. (1) va putea conține
și alte informații de interes pentru utilizatorii de servicii de
comunicații electronice destinate publicului.
Art. 12. — (1) În termen de 30 de zile de la data primirii unei
înștiințări din partea ANC cu privire la finalizarea aplicației
interactive prevăzute la art. 11, furnizorii de servicii de
comunicații electronice destinate publicului au, cumulativ,
următoarele obligații:
a) să transmită ANC în mod complet și corect ofertele lor
comerciale care să conțină cel puțin elementele prevăzute în
anexa nr. 1, în una dintre modalitățile prevăzute la art. 13, în
formatul aferent fiecărei categorii de servicii (telefonie fixă,
telefonie mobilă și acces la internet în bandă largă), stabilit de
ANC;
b) să introducă informațiile corespunzătoare în formă
electronică, pentru fiecare categorie de servicii (telefonie fixă,
telefonie mobilă și acces la internet în bandă largă), în baza de
date a aplicației prevăzute la art. 11 prin intermediul unei
interfețe web puse la dispoziție în acest scop de ANC,
informațiile în cauză urmând a fi verificate și validate de ANC.
(2) În cazul în care furnizorii de servicii de comunicații
electronice destinate publicului lansează o nouă ofertă
comercială, o modifică pe cea existentă sau lansează o ofertă
promoțională cu termen scurt de valabilitate, au obligația de a
transmite ANC informațiile corespunzătoare și de a le introduce
în formă electronică, în condițiile alin. (1), în termen de 4 zile
lucrătoare de la data lansării sau modificării acestora. Furnizorii
de servicii de comunicații electronice destinate publicului sunt
obligați să precizeze perioada de valabilitate și orice condiții ce
afectează ofertele lor comerciale, cu respectarea formatului
stabilit de ANC.
Art. 13. — Informațiile prevăzute la art. 12 vor fi transmise
către sediul central sau structura teritorială a ANC în raza căreia
se situează sediul furnizorului, în unul dintre următoarele
moduri:
a) pe suport hârtie, semnate și ștampilate de reprezentantul
legal sau de o persoană împuternicită în acest sens, prin
depunere, sub luare de semnătură, ori printr-un serviciu poștal,
cu confirmare de primire;
b) ca înscris în formă electronică, căruia i s-a încorporat,
atașat sau i s-a asociat logic o semnătură electronică extinsă,
bazată pe un certificat calificat și generată cu ajutorul unui
dispozitiv securizat de creare a semnăturii electronice.
CAPITOLUL III
Informațiile cuprinse în facturile detaliate emise
de furnizorii de servicii de comunicații electronice
destinate publicului
Art. 14. — Facturile detaliate se eliberează la cererea
abonaților, indiferent de calitatea de persoană fizică sau juridică
a abonatului.

12

MONITORUL OFICIAL AL ROMÂNIEI, PARTEA I, Nr. 88/13.II.2009

Art. 15. — (1) Facturile detaliate emise de furnizorii de servicii
de comunicații electronice destinate publicului vor include cel
puțin următoarele categorii de informații:
I. În cazul serviciilor de telefonie:
a) perioada de tarifare;
b) tariful lunar perceput pentru abonament;
c) tarife percepute pentru conectare/instalare/reconectare/
deconectare, dacă este cazul;
d) tarife percepute pentru închiriere/furnizare echipamente,
dacă este cazul;
e) alte tarife pentru servicii suplimentare, percepute lunar;
f) gratuitățile/reducerile tarifare de care abonatul a beneficiat
și modul de aplicare a acestora;
g) serviciile ocazionale furnizate și tarifele percepute pentru
acestea;
h) lista completă a convorbirilor efectuate și a mesajelor
expediate, precum și a mesajelor sau apelurilor recepționate
pentru care se percepe un tarif; în cuprinsul acestei liste vor fi
specificate următoarele informații:
1. numărul apelat pentru fiecare convorbire și numărul către
care s-a expediat un mesaj sau de la care a fost primit un apel
ori mesaj pentru care se percepe un tarif, în măsura în care
furnizorul poate identifica aceste informații;
2. data și ora la care s-a inițiat fiecare convorbire telefonică,
la care s-a expediat un mesaj sau la care a fost primit un apel
ori mesaj pentru care se percepe un tarif;
3. durata fiecărei convorbiri telefonice;
4. tariful total pentru fiecare convorbire efectuată și pentru
fiecare mesaj expediat sau primit pentru care se percepe un
tarif;
i) valorile totale ale apelurilor, respectiv ale mesajelor tarifate,
diferențiate pe categorii de apeluri/mesaje/alte servicii: apeluri în
aceeași rețea, apeluri către alte rețele pe tipuri de rețele — către
(alte) rețele fixe, către (alte) rețele mobile, către anumite rețele,
dacă este cazul —, către numere dintr-un grup definit, apeluri
internaționale, apeluri efectuate/primite în roaming, apeluri către
numere cu tarif special, apeluri dial-up pentru acces la internet,
apeluri video, SMS, MMS, precum și pentru orice alte categorii
de servicii utilizate și tarifate de furnizor în perioada de facturare;

j) suma totală tarifată, inclusiv TVA;
k) modalitatea de contorizare a timpului de conversație
tarifat; de asemenea, va fi specificată modalitatea de tarifare
utilizată de furnizor, menționându-se cel puțin unitatea de timp
utilizată pentru tarifare (de exemplu, secundă, minut etc.) și
modalitatea de tratare a fiecărei unități de timp;
l) un număr de telefon la care utilizatorul final poate solicita
informații suplimentare referitoare la factura detaliată;
m) cursul de schimb valutar aplicat, dacă este cazul.
II. În cazul serviciilor de acces la internet:
a) perioada de tarifare;
b) tariful lunar perceput pentru abonament și tariful pentru
traficul suplimentar;
c) tarife percepute pentru conectare/instalare/reconectare/
deconectare, dacă este cazul;
d) tarife percepute pentru închiriere/furnizare echipamente,
dacă este cazul;
e) alte tarife pentru servicii suplimentare, percepute lunar;
f) gratuitățile/reducerile tarifare de care abonatul a beneficiat
și modul de aplicare a acestora;
g) serviciile ocazionale furnizate și tarifele percepute pentru
acestea;
h) numărul de ore/volumul de trafic inclus în abonament
(limita de trafic), precum și traficul suplimentar generat prin
depășirea numărului de ore/volumului de trafic inclus în
abonament, diferențiat în funcție de perioada din zi/săptămână
în care se realizează accesul la internet, dacă este cazul;
i) suma totală tarifată, inclusiv TVA;
j) un număr de telefon în cazul în care utilizatorul consideră
necesare informații suplimentare cu privire la factura detaliată;
k) cursul de schimb valutar aplicat, dacă este cazul.
CAPITOLUL IV
Dispoziții finale
Art. 16. — Prezenta decizie se publică în Monitorul Oficial al
României, Partea I, și intră în vigoare în termen de 90 de zile de
la data publicării.

Președintele Autorității Naționale pentru Comunicații,
Dorin-Liviu Nistoran
București, 5 februarie 2009.
Nr. 77.
ANEXA Nr. 1

Setul minim de informații pe care trebuie să le conțină oferta comercială a furnizorilor de servicii de comunicații
electronice destinate publicului
I. Ofertele comerciale referitoare la serviciile de telefonie vor
cuprinde:
A. Datele de identificare a furnizorului: nume/denumire,
domiciliu/sediu, telefon, fax, adresă de e-mail, pagină de internet
B. Descrierea categoriilor de servicii oferite:
— servicii de acces;
— apeluri naționale/internaționale;
— servicii oferite persoanelor fizice sau juridice, cu plata în
avans ori ulterior furnizării serviciilor;
— posibilitatea de a apela serviciile de urgență, precum și
dacă și în ce condiții este disponibilă localizarea apelantului;
— servicii de identificare a liniei care apelează și a liniei
apelate;
— servicii de relații cu clienții;
— servicii de informații privind abonații;
— servicii de restricționare a apelurilor;
— servicii de redirecționare a apelurilor;

— serviciul de roaming;
— serviciul de portabilitate a numerelor;
— servicii de întreținere și/sau reparații etc.
C. Informații referitoare la condițiile de furnizare a serviciilor,
după cum urmează:
C.1. În cazul serviciilor de telefonie fixă pe bază de
abonament se vor prezenta:
1. aria de furnizare a serviciilor (localitățile în care sunt
disponibile serviciile);
2. documentele necesare pentru încheierea unui contract,
pentru fiecare categorie de utilizatori finali (de exemplu, pentru
persoane fizice, respectiv pentru persoane juridice);
3. pentru fiecare categorie de utilizatori finali și pentru fiecare
tip de abonament1):
a) contractul-cadru, precum și condițiile generale privind
furnizarea serviciului de telefonie;

1) În cazul în care unele elemente sunt comune pentru mai multe tipuri de abonamente sau categorii de utilizatori, acestea se vor putea menționa o singură
dată, cu precizarea expresă a domeniului de aplicare.

MONITORUL OFICIAL AL ROMÂNIEI, PARTEA I, Nr. 88/13.II.2009
b) durata minimă a contractului, dacă este cazul, condițiile
de modificare, cesiune sau încetare a contractului înainte de
termen, precum și penalitățile aplicabile, dacă este cazul;
c) tariful de conectare la rețea/tariful de instalare a serviciului,
dacă este cazul;
d) termenul de instalare a postului telefonic/termenul de
punere în funcțiune a serviciului;
e) tariful abonamentului lunar;
f) alte tarife suplimentare percepute lunar (tarife pentru
închirierea echipamentelor etc.), dacă este cazul;
g) numărul de minute incluse sau creditul inclus inițial, dacă
este cazul; în cazul în care abonamentul cuprinde minute
incluse, se vor preciza cu exactitate intervalele orare, destinațiile
(naționale/internaționale), rețelele/tipurile de rețele de destinație
sau tipurile de numere apelate (de exemplu, numere dintr-un
grup definit) pentru care minutele incluse sunt valabile sau,
alternativ, cele pentru care minutele incluse nu sunt valabile (de
exemplu, numere cu tarif special); de asemenea, se va preciza
dacă creditul/minutele incluse neutilizat/neutilizate se reportează
în următoarea sau în următoarele perioade de facturare, precum
și perioada de valabilitate a creditului/minutelor incluse, dacă
este cazul;
h) numărul de minute sau orice alte facilități care se oferă
periodic ori cu anumite ocazii, sub formă de bonus/premiu etc.,
condițiile în care se oferă și modalitatea de utilizare a acestora;
i) tarifele exacte percepute pentru apelurile efectuate la nivel
național, în funcție de destinație/rețeaua apelată (în aceeași
rețea sau către alte rețele/tipuri de rețele, precizându-se
rețelele/tipurile de rețele care pot fi apelate), în funcție de
perioada din zi/săptămână în care se apelează (în orele de
vârf/în afara orelor de vârf, cu indicarea intervalelor orare
corespunzătoare), precum și în funcție de tipurile de numere
apelate (de exemplu, numere dintr-un grup definit), dacă este
cazul; de asemenea, se va indica faptul că pentru unele
categorii de numere se pot aplica tarife mai mari decât în mod
obișnuit (de exemplu, numere cu tarif special);
j) tarifele pentru serviciul de portabilitate a numerelor și
pentru apelurile realizate către numerele portate, dacă acestea
diferă de tarifele percepute pentru apelurile către rețeaua în care
numărul a fost portat, pentru categoria de utilizatori finali sau
pentru tipul de abonament respectiv;
k) tarifele pentru apelurile internaționale, în funcție de
zonele/țările de destinație;
l) tarifele pentru serviciul SMS, în funcție de destinație
(națională/internațională), dacă este cazul; de asemenea, se va
indica faptul că pentru unele categorii de numere se pot aplica
tarife mai mari decât în mod obișnuit;
m) modalitatea de tarifare (la secundă, la minut etc.) pentru
fiecare categorie de apeluri, precum și tariful pentru stabilirea
legăturii (ăcall set-up”, primul minut indivizibil etc.), dacă este
cazul;
n) în cazul furnizării de servicii ăîn pachet”, se vor prezenta
condițiile în care se oferă serviciile incluse în cadrul pachetului,
iar pentru fiecare serviciu se vor specifica informațiile
corespunzătoare categoriei de servicii din care face parte;
o) modalitățile și mijloacele de plată a facturilor (dacă tarifele
sunt exprimate în altă monedă decât cea în care se face plata,
se va preciza cursul de schimb; în cazul în care se utilizează un
curs de schimb mediu lunar, se va preciza acest lucru, precum
și tariful pentru emiterea facturii detaliate, dacă este cazul;
p) condițiile de suspendare, respectiv de reconectare a
serviciului de acces la rețea în caz de suspendare.
C.2. În cazul serviciilor de telefonie fixă pentru care plata se
realizează în avans se vor prezenta:
1. aria de furnizare a serviciilor (localitățile în care sunt
disponibile serviciile);
2. categoriile de servicii de telefonie fixă care pot fi accesate
de către utilizatorii finali;
1)

13

3. pentru fiecare categorie de servicii, se vor enumera:
a) planurile tarifare și creditul corespunzător inclus inițial în
preț;
b) perioada de valabilitate a creditului, dacă este cazul;
c) în cazul furnizării de servicii prin intermediul procedurii de
selectare a transportatorului sau al numerotației nongeografice,
se vor specifica indicativul individual de selectare a
transportatorului sau numerotația nongeografică prin care
utilizatorii au acces la serviciile oferite, precum și rețelele de
acces din care poate fi inițiat apelul;
d) modalitatea de tarifare (la secundă, la minut etc.) pentru
fiecare categorie de apeluri oferite, precum și tariful pentru
stabilirea legăturii (ăcall set-up”, primul minut indivizibil etc.),
dacă este cazul;
e) tarifele exacte percepute pentru apelurile efectuate la nivel
național în funcție de destinație/rețeaua apelată (în aceeași
rețea sau către alte rețele/tipuri de rețele, precizându-se
rețelele/tipurile de rețele care pot fi apelate), în funcție de
perioada din zi/săptămână în care se apelează (în orele de
vârf/în afara orelor de vârf, cu indicarea intervalelor orare
corespunzătoare), precum și în funcție de tipurile de numere
apelate (de exemplu, numere dintr-un grup definit), dacă este
cazul; de asemenea, se va indica faptul că pentru unele
categorii de numere se pot aplica tarife mai mari decât în mod
obișnuit (de exemplu, numere cu tarif special);
f) tarifele pentru apelurile internaționale, în funcție de
zonele/țările de destinație;
g) numărul de minute sau orice alte facilități care se oferă
periodic ori cu anumite ocazii, sub formă de bonus/premiu etc.,
condițiile în care se oferă și modalitatea de utilizare a acestora.
C.3. În cazul serviciilor de telefonie mobilă oferite pe bază
de abonament se vor prezenta:
1. aria de acoperire a rețelei (procentul populației și procentul
din teritoriu);
2. documentele necesare pentru încheierea unui contract,
pentru fiecare categorie de utilizatori finali (de exemplu, pentru
persoane fizice, respectiv pentru persoane juridice);
3. pentru fiecare categorie de utilizatori finali și pentru fiecare
tip de abonament1):
a) contractul-cadru, precum și condițiile generale privind
furnizarea serviciului de telefonie;
b) durata minimă a contractului, dacă este cazul, condițiile
de modificare, cesiune sau încetare a contractului înainte de
termen, precum și penalitățile aplicabile, dacă este cazul;
c) termenul de punere în funcțiune a serviciului, dacă este
cazul;
d) tariful de conectare la rețea, dacă este cazul;
e) tariful abonamentului lunar;
f) numărul de minute/SMS-uri/MMS-uri incluse sau creditul
inclus inițial, dacă este cazul; în cazul în care abonamentul
cuprinde minute/SMS-uri/MMS-uri incluse, se vor preciza cu
exactitate intervalele orare, destinațiile (naționale/ internaționale),
rețelele/tipurile de rețele de destinație sau tipurile de numere (de
exemplu, numere dintr-un grup definit) pentru care minutele/SMSurile/MMS-urile incluse sunt valabile sau, alternativ, cele pentru
care minutele incluse nu sunt valabile (de exemplu, către numere
cu tarif special); de asemenea, se va preciza dacă
creditul/minutele/SMS-urile/MMS-urile incluse rămase neutilizate
se reportează în următoarea sau următoarele perioade de
facturare, precum și perioada de valabilitate a creditului/
minutelor/SMS-urilor/MMS-urilor incluse, dacă este cazul;
g) tarifele exacte percepute pentru apelurile efectuate la nivel
național, în funcție de destinație/rețeaua apelată (în aceeași
rețea sau către alte rețele/tipuri de rețele, precizându-se
rețelele/tipurile de rețele care pot fi apelate), în funcție de
perioada din zi/săptămână în care se apelează (în orele de
vârf/în afara orelor de vârf, cu indicarea intervalelor orare
corespunzătoare), precum și în funcție de tipurile de numere

În cazul în care unele elemente sunt comune pentru mai multe tipuri de abonamente sau categorii de utilizatori, acestea se vor putea menționa o singură

dată, cu precizarea expresă a domeniului de aplicare.

14

MONITORUL OFICIAL AL ROMÂNIEI, PARTEA I, Nr. 88/13.II.2009

apelate (de exemplu, numere dintr-un grup definit), dacă este
cazul; de asemenea, se va indica faptul că pentru unele
categorii de numere se pot aplica tarife mai mari decât în mod
obișnuit (de exemplu, numere cu tarif special);
h) tarifele percepute pentru apelurile internaționale, în funcție
de zonele/țările de destinație;
i) tarifele pentru serviciul de portabilitate a numerelor și
pentru apelurile realizate către numerele portate, dacă acestea
diferă de tarifele percepute pentru apelurile către rețeaua în care
numărul a fost portat, pentru categoria de utilizatori finali și
pentru tipul de abonament respectiv;
j) tarifele pentru serviciile SMS și MMS, în funcție de
destinație (națională/internațională), dacă este cazul; de
asemenea, se va indica faptul că pentru unele categorii de
numere se pot aplica tarife mai mari decât în mod obișnuit;
k) destinațiile disponibile și tarifele pentru serviciile utilizate în
roaming (apeluri primite, apeluri efectuate, SMS, MMS), în
funcție de rețeaua selectată, intervalul orar (dacă este cazul),
precum și în funcție de destinație (în interiorul țării vizitate, către
țara de origine, către o altă țară decât cea de destinație sau cea
de origine);
l) numărul de minute sau orice alte facilități care se oferă
periodic ori cu anumite ocazii, sub formă de bonus/premiu etc.,
condițiile în care se oferă și modalitatea de utilizare a acestora;
m) modalitatea de tarifare (la secundă, la minut etc.) pentru
fiecare categorie de apeluri, precum și tariful pentru stabilirea
legăturii (ăcall set-up”, primul minut indivizibil etc.), dacă este
cazul;
n) în cazul furnizării de servicii ăîn pachet”, se vor prezenta
condițiile în care se oferă serviciile incluse în cadrul pachetului,
iar pentru fiecare serviciu se vor specifica informațiile
corespunzătoare categoriei de servicii din care face parte;
o) modalitățile și mijloacele de plată a facturilor (dacă tarifele
sunt exprimate în altă monedă decât cea în care se face plata,
se va preciza cursul de schimb; în cazul în care se utilizează un
curs de schimb mediu lunar, se va preciza acest aspect, precum
și tariful pentru emiterea facturii detaliate, dacă este cazul;
p) condițiile de suspendare, respectiv reconectare a
serviciului de acces la rețea în caz de suspendare, precum și
tarifele aplicabile, dacă este cazul.
C.4. În cazul serviciilor de telefonie mobilă pentru care plata
se realizează în avans, se vor prezenta:
1. aria de acoperire a rețelei (procentul populației și procentul
din teritoriu);
2. planurile tarifare oferite;
3. pentru fiecare plan tarifar se vor menționa:
a) creditul inițial inclus în preț;
b) perioada de valabilitate a creditului, dacă este cazul;
c) perioada de valabilitate a cartelei SIM și condițiile de
prelungire a valabilității;
d) cartelele valorice de reîncărcare disponibile, valoarea și
valabilitatea creditului corespunzător fiecăreia;
e) modalitatea de tarifare (la secundă, la minut etc.) pentru
fiecare categorie de apeluri oferite, precum și tariful pentru
stabilirea legăturii (ăcall set-up”, primul minut indivizibil etc.),
dacă este cazul;
f) tarifele exacte percepute pentru apelurile efectuate la nivel
național, în funcție de destinație/rețeaua apelată (în aceeași
rețea sau către alte rețele/tipuri de rețele, precizându-se
rețelele/tipurile de rețele care pot fi apelate), în funcție de
perioada din zi/săptămână în care se apelează (în orele de
vârf/în afara orelor de vârf, cu indicarea intervalelor orare
corespunzătoare), precum și în funcție de tipurile de numere
apelate (de exemplu, numere dintr-un grup definit), dacă este
cazul; de asemenea, se va indica faptul că pentru unele
categorii de numere se pot aplica tarife mai mari decât în mod
obișnuit (de exemplu, numere cu tarif special);
g) tarifele pentru apelurile internaționale, în funcție de
zonele/țările de destinație a apelului;
1)

h) tarifele pentru serviciile SMS și MMS, în funcție de
destinație (națională/internațională);
i) destinațiile disponibile și tarifele pentru serviciile utilizate
în roaming (apeluri primite, apeluri efectuate, SMS, MMS), în
funcție de rețeaua selectată, intervalul orar (dacă este cazul),
precum și în funcție de destinație (în interiorul țării vizitate, către
țara de origine, către o altă țară decât cea de destinație sau cea
de origine);
j) număr de minute (valoare credit), precum și orice alte
facilități care se oferă periodic sau cu anumite ocazii, sub formă
de bonus/premiu etc., condițiile în care se oferă și modalitatea
de utilizare a acestora;
4. descrierea modalităților de reîncărcare a cartelei SIM.
D. Serviciile de mesagerie vocală oferite, modalitatea de
activare, dezactivare și tarifele aferente pentru activare, pentru
apeluri către mesageria vocală și pentru accesarea mesageriei
vocale
E. Ofertele promoționale în curs, cu specificarea condițiilor și
a perioadei de valabilitate, dacă este cazul
F. Produsele și serviciile suplimentare oferite (de exemplu,
se va preciza dacă este necesară achiziționarea unui aparat
telefonic compatibil cu serviciul oferit sau instalarea unor
echipamente suplimentare și tarifele aplicabile), serviciile cu
valoare adăugată oferite, condițiile în care se pun la dispoziție,
modalitatea de activare, dezactivare și tarifare a acestora
G. Eventualele restricții la utilizarea echipamentului terminal
(spre exemplu, blocarea în rețea), precum și termenul de
valabilitate a acestor restricții, dacă este cazul
H. Programele de fidelizare (acordarea de bonusuri,
reduceri, gratuități etc.), condițiile în care se acordă și modul de
utilizare a facilităților oferite
I. Numerele de acces la serviciul de relații cu clienții și/sau la
serviciul care oferă asistență tehnică și programul de
disponibilitate a acestora
J. Nivelurile de calitate oferite
K. Tipurile de servicii de remediere a defecțiunilor, întreținere
și reparații oferite (se vor oferi informații cu privire la
compartimentul responsabil pentru remedierea defecțiunilor,
datele de contact, programul de lucru și tarifele aferente acestor
servicii)
II. Ofertele comerciale referitoare la serviciile de acces la
internet vor cuprinde:
A. Datele de identificare a furnizorului: nume/denumire,
domiciliu/sediu, telefon, fax, adresă de e-mail, pagină de internet
B. Descrierea categoriilor de servicii de acces la internet
oferite
C. Aria de furnizare a serviciilor (localitățile în care sunt
disponibile serviciile)
D. Informații referitoare la condițiile de furnizare a serviciilor,
după cum urmează:
D.1. În cazul serviciilor de acces la internet pentru care plata
se realizează în avans, se vor prezenta1):
1. planurile tarifare oferite;
2. pentru fiecare plan tarifar se vor menționa:
a) tariful de conectare la rețea, dacă este cazul;
b) numărul de ore (creditul) incluse în preț;
c) perioada de valabilitate a creditului;
d) numerele de acces la rețea;
e) tarifele în funcție de perioada din zi/săptămână în care se
realizează accesul la internet, dacă este cazul;
f) viteza de upload/download în intervalul orar de trafic
maxim (calculată în funcție de numărul maxim de utilizatori care
pot accesa simultan serviciul), precum și viteza maximă de
upload/download.
D.2. În cazul serviciilor de acces la internet pe bază de
abonament, se vor prezenta1):
1. documentele necesare pentru încheierea unui contract,
pentru fiecare categorie de utilizatori finali (de exemplu, pentru
persoane fizice, respectiv pentru persoane juridice);

În cazul în care unele elemente sunt comune pentru mai multe tipuri de abonamente sau categorii de utilizatori, acestea se vor putea menționa o singură

dată, cu precizarea expresă a domeniului de aplicare.

15

MONITORUL OFICIAL AL ROMÂNIEI, PARTEA I, Nr. 88/13.II.2009
2. pentru fiecare categorie de utilizatori finali și pentru fiecare
tip de abonament:
a) tariful de conectare la rețea și/sau tariful de instalare a
serviciului, cu specificarea elementelor componente;
b) echipamentele adiționale necesare pentru accesul la
internet și prețurile/tariful lunar pentru utilizarea/închirierea
acestora;
c) tariful abonamentului lunar, cu menționarea situațiilor în
care tariful este condiționat de achiziționarea unui pachet de
servicii;
d) traficul inclus în abonament (limita de trafic);
e) tariful pentru traficul suplimentar, în cazul depășirii
traficului inclus în abonament;
f) viteza de upload/download în intervalul orar de trafic
maxim (calculată în funcție de numărul maxim de utilizatori care
pot accesa simultan serviciul), precum și viteza maximă de
upload/download;
g) tarifele în funcție de perioada din zi/săptămână în care se
realizează accesul la internet, dacă este cazul;
h) modalitățile și mijloacele de plată a facturii (dacă tarifele
sunt exprimate în altă monedă decât cea în care se face plata,
se va preciza cursul de schimb; în cazul în care se utilizează un
curs de schimb mediu lunar, se va preciza acest aspect),
precum și tariful pentru emiterea facturii detaliate, dacă este
cazul;
i) pachetele de servicii integrate oferite, care includ servicii de
acces la internet, precum și condițiile în care se oferă, dacă este
cazul;

j) condițiile de suspendare, respectiv reconectare a
serviciului de acces la rețea în caz de suspendare, precum și
tarifele aplicabile, dacă este cazul.
E. Termenul de conectare la rețea/de instalare a serviciului
F. Produsele și serviciile suplimentare oferite (de exemplu,
de precizat dacă este necesară achiziționarea/instalarea unor
echipamente suplimentare și tarifele aplicabile), serviciile cu
valoare adăugată oferite, condițiile în care se pun la dispoziție,
modalitatea de activare, dezactivare și tarifare a acestora
G. Eventualele restricții la utilizarea echipamentului terminal,
precum și termenul de valabilitate a acestora, dacă este cazul
H. Programele de fidelizare (acordarea de bonusuri, reduceri
etc.), condițiile în care se acordă și modul de utilizare a
facilităților oferite
I. Numerele de acces la serviciul de relații cu clienții și/sau
serviciul care oferă asistență tehnică și programul de
disponibilitate a acestora
J. Nivelurile de calitate oferite (de exemplu, se va indica
nivelul de calitate privind accesul, dacă lărgimea de bandă este
sau nu este garantată ori dacă depinde de nivelul de utilizare a
rețelei sau a serverului unde utilizatorul este conectat)
K. Tipurile de servicii de remediere a defecțiunilor, întreținere
și reparații oferite (se vor indica informații cu privire la
compartimentul responsabil pentru remedierea defecțiunilor,
datele de contact, programul de lucru și tarifele aplicabile).
ANEXA Nr. 2

DREPTURILE DUMNEAVOASTRĂ DE INFORMARE

în calitate de utilizator de servicii de telefonie
Aveți anumite drepturi de informare garantate prin lege în relația cu [denumirea furnizorului].
Aveți dreptul să cereți și să obțineți gratuit înainte de semnarea contractului o copie a
contractului-cadru și a Condițiilor generale de furnizare a serviciului. La fel și înainte de
cumpărarea cartelei preplătite, când puteți să cereți și să primiți gratuit Condițiile generale de
furnizare a serviciului.
Trebuie să vi se spună și să vi se dea în scris înainte de semnarea contractului 3 informații
importante:
• planul tarifar ales, inclusiv valoarea lui pentru toată durata contractului, cu serviciile incluse —
abonament lunar (cu minute/credit incluse/inclus), extraopțiuni, conectare/instalare etc., plus
telefon (dacă e cazul), cu toate taxele incluse;
• ce tarife se aplică și în ce condiții se folosesc minutele incluse sau creditul inclus;
• durata minimă a contractului și taxele pe care trebuie să le plătiți dacă renunțați la contract
înainte de termen.
Fiți atenți atunci când semnați contractul! Verificați mai ales următoarele:
1. ce tarife se aplică și în ce condiții;
2. în cât timp veți fi conectat;
3. cum puteți anunța o defecțiune și în ce termen se remediază;
4. taxele pe care trebuie să le plătiți dacă renunțați la contract înainte de termen;
5. în ce condiții vi se poate suspenda serviciul;
6. la ce despăgubiri aveți dreptul dacă [denumirea furnizorului] nu respectă contractul;
7. penalitățile pe care trebuie să le plătiți dacă nu respectați contractul (de exemplu, dacă nu plătiți
factura la termen).
[denumirea furnizorului] trebuie să vă ofere, la semnarea contractului, un exemplar tipărit al
Procedurii de soluționare a reclamațiilor.
Dacă oricare dintre aceste drepturi la informare vă este încălcat, vă puteți adresa Autorității
Naționale pentru Comunicații (ANC).
Autoritatea Națională pentru Comunicații
Str. Delea Nouă nr. 2, sectorul 3, 030925 București, România
Număr gratuit: 0800 855 855
Telefon: 0372 845 845. Fax: 0372 845 402
E-mail: anrcti@anrcti.ro Website: www.anrcti.ro

16

MONITORUL OFICIAL AL ROMÂNIEI, PARTEA I, Nr. 88/13.II.2009

REPUBLICĂRI
Legea îmbunătățirilor funciare nr. 138/2004*)
CAPITOLUL I
Dispoziții generale
Art. 1. — Îmbunătățirile funciare au ca obiective:
a) asigurarea protecției terenurilor de orice fel și a oricăror
categorii de construcții față de inundații, alunecări de teren și
eroziuni, precum și protecției lacurilor de acumulare împotriva
colmatării și regularizarea cursurilor de apă;
b) asigurarea unui nivel corespunzător de umiditate a solului,
care să permită sau să stimuleze creșterea plantelor, incluzând
plantațiile vitipomicole, culturile agricole și silvice;
c) asigurarea ameliorării solurilor acide, sărăturate și
nisipoase, precum și protecția împotriva poluării.
Art. 2. — (1) Amenajările de îmbunătățiri funciare ca lucrări
hidrotehnice complexe și agropedoameliorative se realizează în
scopul prevenirii și înlăturării acțiunii factorilor de risc — secetă,
exces de apă, eroziunea solului și inundații, precum și
poluare — pe terenurile cu orice destinație, indiferent de
proprietar. Acestea contribuie la valorificarea capacității de
producție a terenurilor și a plantelor, precum și la introducerea
în circuitul economic a terenurilor neproductive.
(2) Amenajările de îmbunătățiri funciare cuprind următoarele
categorii de lucrări:
a) îndiguiri și regularizări ale cursurilor de apă prin care se
asigură, în principal, protecția terenurilor și a oricăror categorii
de construcții împotriva inundațiilor, surse locale de apă și
emisari pentru scurgerea apelor;
b) irigații și orezării prin care se asigură aprovizionarea
controlată a solului și a plantelor cu cantitățile de apă necesare
dezvoltării culturilor și creșterii producției agricole. Aceste
amenajări cuprind lucrări de captare, pompare, transport,
distribuție și evacuare a apei și, după caz, lucrări de nivelare a
terenului;
c) desecare și drenaj, care au drept scop prevenirea și
înlăturarea excesului de umiditate de la suprafața terenului și
din sol, în vederea asigurării condițiilor favorabile de utilizare a
terenurilor. Aceste amenajări cuprind lucrări de colectare, de
transport și de evacuare în emisar a apei în exces;
d) combatere a eroziunii solului și de ameliorare a terenurilor
afectate de alunecări, prin care se previn, se diminuează sau se
opresc procesele de degradare a terenurilor. Aceste amenajări
cuprind lucrări pentru protecția solului, regularizarea scurgerii
apei pe versanți, stingerea formațiunilor torențiale, stabilizarea
nisipurilor mișcătoare;
e) pedoameliorative pe terenurile sărăturate, acide și pe
nisipuri, pe terenurile poluate, inclusiv cu reziduuri petroliere, cu
halde de la exploatările miniere, pe alte terenuri neproductive,
cuprinzând și lucrările de nivelare-modelare, de scarificare, de
afânare adâncă, rigole și șanțuri de scurgere a apei, arăturile în
benzi cu coame, udările de spălare a sărurilor, aplicarea de
amendamente, precum și îngrășăminte, în scopul valorificării
pentru agricultură și, după caz, pentru silvicultură;

f) perdele forestiere de protecție a terenurilor agricole și
plantații pentru combaterea eroziunii solului;
g) alte lucrări realizate prin soluții tehnice și tehnologii noi;
h) zone de protecție ale lucrărilor prevăzute la lit. a) — g).
(3) Amenajările de îmbunătățiri funciare preiau din surse
autorizate necesarul de apă pentru irigarea culturilor agricole și
silvice și alimentarea cu apă a unor localități, amenajări
piscicole, incinte agricole și industriale și asigură protecția
localităților și a oricăror categorii de construcții împotriva
efectelor alunecărilor de teren și a inundațiilor, precum și
protecția lacurilor de acumulare împotriva colmatării.
(4) Realizarea amenajărilor de îmbunătățiri funciare la nivel
național are loc pe baza programelor și strategiei sectoriale, iar
la nivel local, conform nevoilor autorităților publice locale, ale
persoanelor juridice sau fizice interesate, pe baza programelor
zonale și locale de amenajare a teritoriului și în corelare cu
strategia sectorială.
(5) Proiectarea, executarea și exploatarea amenajărilor de
îmbunătățiri funciare se fac în corelare cu lucrările de
gospodărire a apelor, hidroenergetice, silvice, de gestionare a
căilor de comunicație, în acord cu interesele proprietarilor de
terenuri și cu documentațiile de urbanism și de amenajare a
teritoriului, ținând seama de cerințele de protecție a mediului.
Art. 3. — Prezenta lege are drept scop:
a) reglementarea regimului juridic al proprietății și folosinței
infrastructurii de îmbunătățiri funciare și a terenului aferent,
precum și mecanismele de dobândire și/sau transmitere a
dreptului de proprietate, administrare sau folosință asupra
acestei infrastructuri;
b) instituirea cadrului de reglementare a înființării și
funcționării Administrației Naționale a Îmbunătățirilor Funciare,
denumită în continuare Administrație, persoană juridică română
de interes public național în sectorul îmbunătățirilor funciare,
care desfășoară activitățile prevăzute de prezenta lege;
c) reglementarea înființării și funcționării organizațiilor de
îmbunătățiri funciare și a federațiilor de organizații de
îmbunătățiri funciare în vederea desfășurării activităților de
îmbunătățiri funciare atât în interesul membrilor lor, cât și în
interesul public;
d) stabilirea serviciilor prestate de Administrație organizațiilor
de îmbunătățiri funciare și federațiilor de organizații de
îmbunătățiri funciare și mecanismele de finanțare a acestor
activități;
e) stabilirea atribuțiilor autorității publice centrale, denumită în
continuare ministerul, care coordonează elaborarea strategiei și
politicilor în sectorul îmbunătățirilor funciare;
f) stabilirea principiilor reorganizării Societății Naționale
ăÎmbunătățiri Funciare” — S.A.;
g) stabilirea sancțiunilor care se aplică în cazul încălcării
prevederilor prezentei legi.
Art. 4. — Principiile care stau la baza realizării obiectivelor
îmbunătățirilor funciare sunt următoarele:

*) Republicată în temeiul art. III din Legea nr. 167/2008 pentru modificarea și completarea Legii îmbunătățirilor funciare nr. 138/2004, publicată în
Monitorul Oficial al României, Partea I, nr. 699 din 14 octombrie 2008, dându-se textelor o nouă numerotare.
Legea îmbunătățirilor funciare nr. 138/2004 a fost publicată în Monitorul Oficial al României, Partea I, nr. 369 din 28 aprilie 2004 și a mai fost modificată
și completată prin Ordonanța Guvernului nr. 94/2004 privind reglementarea unor măsuri financiare, publicată în Monitorul Oficial al României, Partea I, nr. 803 din
31 august 2004, aprobată cu modificări și completări prin Legea nr. 507/2004, publicată în Monitorul Oficial al României, Partea I, nr. 1.080 din 19 noiembrie 2004,
prin Legea nr. 233/2005 pentru modificarea și completarea Legii îmbunătățirilor funciare nr. 138/2004 și a Ordonanței de urgență a Guvernului nr. 23/2000 privind
înființarea Societății Naționale ăÎmbunătățiri Funciare” — S.A. prin reorganizarea Regiei Autonome a Îmbunătățirilor Funciare, publicată în Monitorul Oficial al
României, Partea I, nr. 648 din 21 iulie 2005, prin Legea nr. 290/2006 pentru modificarea și completarea Legii îmbunătățirilor funciare nr. 138/2004, publicată în
Monitorul Oficial al României, Partea I, nr. 598 din 11 iulie 2006, și prin Ordonanța de urgență a Guvernului nr. 39/2007 pentru completarea art. 67 din Legea
îmbunătățirilor funciare nr. 138/2004, publicată în Monitorul Oficial al României, Partea I, nr. 335 din 17 mai 2007, aprobată prin Legea nr. 61/2008, publicată în
Monitorul Oficial al României, Partea I, nr. 237 din 27 martie 2008.

MONITORUL OFICIAL AL ROMÂNIEI, PARTEA I, Nr. 88/13.II.2009
a) exploatarea echitabilă a amenajărilor de îmbunătățiri
funciare, sistemelor de irigații sau desecare și drenaj și a
lucrărilor de apărare împotriva inundațiilor și combatere a
eroziunii solului pentru asigurarea protecției intereselor tuturor
beneficiarilor;
b) consultarea și, după caz, implicarea beneficiarilor,
organizațiilor neguvernamentale și a altor reprezentanți ai
societății civile în luarea deciziilor în scopul promovării adoptării
raționale, eficiente și transparente a acestora;
c) realizarea de către proprietarii de teren a exploatării,
întreținerii și reparațiilor amenajărilor de îmbunătățiri funciare
situate pe terenurile pe care le dețin, inclusiv a lucrărilor de
reabilitare, executare de investiții și suportarea costurilor acestor
activități. Statul intervine prin Administrație și prin alocarea de
fonduri de la bugetul de stat în completarea surselor proprii ale
Administrației sau ale beneficiarilor constituiți în organizații de
îmbunătățiri funciare sau federații de organizații de îmbunătățiri
funciare, în cazurile în care proprietarii de teren nu pot desfășura
prin efortul propriu activități de îmbunătățiri funciare;
d) exploatarea amenajărilor de îmbunătățiri funciare astfel
încât să se prevină folosirea ineficientă a apei, excesul de
umiditate, eroziunea și poluarea solului și să se promoveze
protecția mediului în conformitate cu standardele de mediu.
Art. 5. — Definițiile termenilor utilizați în prezenta lege sunt
prevăzute în anexa nr. 1.
CAPITOLUL II
Organizațiile și federațiile de organizații din domeniul
îmbunătățirilor funciare
Art. 6. — (1) Persoanele fizice sau persoanele juridice care
dețin în baza unui titlu valabil de proprietate ori de folosință
terenuri deservite de sisteme de irigații sau de desecare și
drenaj ori de lucrări de apărare împotriva inundațiilor sau de
combatere a eroziunii solului pot constitui o organizație de
îmbunătățiri funciare, denumită în continuare organizația, pentru
a desfășura una sau mai multe dintre următoarele activități de
interes public:
a) livrarea apei pentru irigat, exploatarea, întreținerea și
reparațiile unui sistem de irigații care deservește mai mulți
proprietari de teren;
b) exploatarea, întreținerea și reparațiile unui sistem de
desecare și drenaj care deservește mai mulți proprietari de
teren;
c) întreținerea și reparațiile lucrărilor de apărare împotriva
inundațiilor care protejează terenul mai multor proprietari de
teren;
d) întreținerea și reparațiile lucrărilor de combatere a
eroziunii solului și desfășurarea altor activități de îmbunătățiri
funciare care protejează solul de pe terenul mai multor
proprietari de teren.
(2) Proprietarii sau alți deținători de teren care intenționează
să realizeze o nouă amenajare de îmbunătățiri funciare se pot
constitui în organizații.
(3) Organizațiile sunt persoane juridice de utilitate publică
fără scop patrimonial, ce se constituie și funcționează în
conformitate cu prevederile prezentei legi.
Art. 7. — (1) Organizația își desfășoară activitatea în cadrul
unei suprafețe de teren clar delimitate, amenajată cu lucrări de
îmbunătățiri funciare, denumită în continuare teritoriul
organizației.
(2) Organizația care îndeplinește mai multe dintre activitățile
prevăzute la art. 6 le va specifica în statut, precizând care este
activitatea principală pe care o va desfășura.
(3) Organizația care are ca activitate principală exploatarea,
întreținerea și reparațiile unui sistem de irigații, precum și
livrarea apei pentru irigat va include în denumirea sa mențiunea
organizația utilizatorilor de apă pentru irigații, urmată de

17

denumirea localității unde funcționează sau de o altă denumire
proprie.
(4) Organizația care are ca activitate principală exploatarea,
întreținerea și reparațiile unui sistem de desecare și drenaj va
include în denumirea sa mențiunea organizația de desecare și
drenaj, urmată de denumirea localității unde funcționează sau
de o altă denumire proprie.
(5) Organizația care are ca activitate principală întreținerea și
reparațiile unor lucrări de apărare împotriva inundațiilor va
include în denumirea sa mențiunea organizația de apărare
împotriva inundațiilor, urmată de denumirea localității unde
funcționează sau de o altă denumire proprie.
(6) Organizația care are ca activitate principală întreținerea și
reparațiile lucrărilor de combatere a eroziunii solului va include
în denumirea sa mențiunea organizație de combatere a eroziunii
solului, urmată de denumirea localității unde funcționează sau
de o altă denumire proprie.
Art. 8. — În realizarea activităților de interes public,
organizațiile au următoarele atribuții:
a) încheie contracte de prestări de servicii de îmbunătățiri
funciare potrivit prevederilor prezentei legi;
b) prestează servicii de îmbunătățiri funciare către membrii
săi;
c) livrează apă pentru irigații sau prestează alte servicii de
îmbunătățiri funciare, pe bază de contract potrivit prevederilor
prezentei legi, persoanelor care nu sunt membri ai organizației
și care dețin în proprietate sau folosință terenuri situate pe
teritoriul organizației;
d) încasează tarife pentru serviciile prestate de la membrii
organizației și de la persoanele care nu sunt membri, în vederea
acoperirii costurilor acestor servicii;
e) achiziționează, închiriază de la terți, exploatează, întrețin
și repară utilajele și instalațiile necesare prestării serviciilor de
îmbunătățiri funciare și alte echipamente necesare desfășurării
activităților proprii;
f) organizează cursuri de instruire a membrilor lor pentru
pregătirea exploatării și întreținerii sistemului de irigații sau
desecare și drenaj ori a lucrărilor de apărare împotriva
inundațiilor sau de combatere a eroziunii solului, de protecție a
muncii, pentru asimilarea tehnicilor de îmbunătățiri funciare și
promovarea utilizării noilor tehnici și tehnologii;
g) asigură paza și protecția corespunzătoare a infrastructurii
de îmbunătățiri funciare din cadrul sistemului de irigații sau de
desecare și drenaj, pe care o dețin în proprietate sau folosință,
a lucrărilor de apărare împotriva inundațiilor sau combatere a
eroziunii solului, în vederea prevenirii sau reducerii pagubelor
și păstrării integrității acestora;
h) reabilitează, modernizează și dezvoltă infrastructura de
îmbunătățiri funciare de pe teritoriul său;
i) încheie contracte pentru achiziția de bunuri și prestarea de
servicii necesare desfășurării activității lor cuprinzând
proiectarea și lucrările de reabilitare, modernizare și dezvoltare
a infrastructurii de îmbunătățiri funciare de pe teritoriul său;
j) angajează credite și prezintă garanții potrivit legislației în
vigoare;
k) îndeplinește alte atribuții prevăzute de prezenta lege.
Art. 9. — (1) Veniturile unei organizații se pot constitui din:
a) tarife pentru servicii de irigații;
b) tarife de desecare și drenaj;
c) tarife de apărare împotriva inundațiilor, de combatere a
eroziunii solului și alte activități de îmbunătățiri funciare;
d) o cotizație anuală;
e) donații, legate și sponsorizări, potrivit legii;
f) subvenții acordate de la bugetul de stat.
(2) Tarifele și cotizațiile restante, datorate organizației de
membri sau persoanele care nu sunt membri ai acesteia, se pot

18

MONITORUL OFICIAL AL ROMÂNIEI, PARTEA I, Nr. 88/13.II.2009

recupera pe baza angajamentelor de plată semnate de aceștia,
care constituie titluri executorii.
Art. 10. — (1) Organizația care prestează servicii unei
persoane care nu este membru al acesteia și care deține în
proprietate sau folosință teren în cadrul teritoriului respectiv
percepe tarife care să acopere integral costurile prestării
serviciilor de îmbunătățiri funciare către acea persoană.
(2) Membrii organizațiilor pot beneficia de o reducere a
tarifului de prestare a serviciilor de îmbunătățiri funciare în
conformitate cu hotărârile adunării generale.
(3) Tarifele pentru prestarea serviciilor de îmbunătățiri
funciare, altele decât cele de irigații, pot fi încasate prin
compartimentele de specialitate ale administrației publice locale.
Mecanismul de încasare a acestor tarife și de decontare a
cheltuielilor efectuate pentru desfășurarea acestei activități se
va reglementa printr-un protocol-cadru, aprobat prin ordin
comun al ministrului agriculturii, pădurilor și dezvoltării rurale și
al ministrului administrației și internelor, în temeiul căruia se pot
încheia, la nivel local, protocoale între organizații și consiliile
locale pe a căror rază teritorială se află situat teritoriul
organizației.
(4) Pentru recuperarea tarifelor și cotizațiilor restante
datorate de membri și persoanele care nu sunt membri ai
organizației, adunarea generală poate să hotărască instituirea
de garanții.
Art. 11. — Excedentul, ca parte a veniturilor ce depășește
cheltuielile într-un an financiar, rămâne la dispoziția organizației
și se distribuie către rezerve sau este folosit pentru activitatea
următorilor ani.
Art. 12. — (1) Oricare persoană fizică sau persoană juridică,
ce deține în baza unui titlu valabil de proprietate ori de folosință,
un teren situat pe teritoriul organizației sau care are, în condițiile
Legii nr. 213/1998 privind proprietatea publică și regimul juridic
al acesteia, cu modificările și completările ulterioare, în
administrare ori în folosință astfel de terenuri aflate în
proprietatea publică ori privată a statului ori a unităților
administrativ-teritoriale, poate fi membră a unei organizații.
(2) Infrastructura de îmbunătățiri funciare aflată în
proprietatea unei persoane fizice sau juridice, alta decât
Administrația, situată pe teritoriul organizației, poate fi preluată
în folosință de către organizație, pe durata existenței acesteia,
în temeiul unei înțelegeri scrise, autentificată.
Art. 13. — (1) În vederea dobândirii personalității juridice,
persoanele care și-au manifestat voința de a fi membre ale
organizației încheie actul constitutiv și statutul organizației, în
formă autentică, sub sancțiunea nulității absolute.
(2) Statutul organizației este adoptat cu majoritatea simplă a
voturilor participanților la adunarea constitutivă, cu condiția ca
acești participanți să dețină în proprietate, în administrare sau în
folosință cel puțin jumătate din suprafața de teren a teritoriului
organizației și să fie de acord să preia întreaga răspundere a
exploatării, întreținerii și reparațiilor infrastructurii de îmbunătățiri
funciare situate pe teritoriul organizației.
(3) În cazul organizațiilor care au ca obiect de activitate
lucrările de irigații, condiția ca membrii să dețină mai mult de
jumătate din suprafața de teren trebuie îndeplinită și pe fiecare
plot de irigații sau zonă de reprezentare, conform legii.
(4) Conținutul minim al actului constitutiv și al statutului
organizațiilor se stabilește prin normele metodologice de
aplicare a prezentei legi, care aprobă și modelul documentelor
de constituire și organizare.
(5) Organizația constituită potrivit legii rămâne deschisă și va
primi noi membri până la nivelul teritoriului organizației.

Art. 14. — (1) Procedura de constituire a organizațiilor va fi
prevăzută în normele metodologice de aplicare a prezentei
legi*).
(2) Pe baza avizului Oficiului de reglementare a organizațiilor
de îmbunătățiri funciare, denumit în continuare Oficiul de
reglementare, constituirea organizațiilor se autorizează prin
ordin al ministrului, prin care se dispune și înregistrarea acestora
în Registrul național al organizațiilor de îmbunătățiri funciare.
(3) Organizația dobândește personalitate juridică la data
înregistrării sale în Registrul național al organizațiilor de
îmbunătățiri funciare.
Art. 15. — (1) Organizația are următoarele organe de
conducere și comisii:
a) adunarea generală;
b) consiliul de administrație;
c) comisia de cenzori;
d) comisia de conciliere a neînțelegerilor din interiorul
organizației, denumită în continuare comisie de conciliere.
(2) Deciziile consiliului de administrație sunt puse în
executare de director și personalul tehnic și economic de
execuție al organizației.
Art. 16. — Modul de organizare și funcționare a organelor de
conducere și a comisiilor organizațiilor se reglementează prin
normele metodologice de aplicare a prezentei legi, cu excepțiile
prevăzute în acest capitol.
Art. 17. — Adunarea generală este organul de conducere al
organizației, compus din membrii organizației sau reprezentanții
acestora, care se întrunește cel puțin de două ori pe an și are
drept de control permanent asupra organelor prevăzute la
art. 15 alin. (1) lit. b), c) și d).
Art. 18. — (1) Statutul unei organizații care nu are sistem de
reprezentare va menționa modalitatea de alocare a voturilor
fiecărui membru la ședințele adunărilor generale, proporțional
cu mărimea suprafeței de teren deținute în proprietate,
administrare sau folosință sau pe o altă bază echitabilă care să
protejeze interesele fiecărui membru.
(2) Un membru al organizației poate deține cel mult două
cincimi din numărul total de voturi.
(3) Membrii unei organizații care nu are un sistem de
reprezentare, precum și proprietarii care au dat în folosință
terenurile pe care le dețin unei persoane care nu îndeplinește
condițiile prevăzute la art. 12 pentru a fi membru al unei
organizații pot fi reprezentați în adunările generale pe baza unei
procuri speciale, autentificată.
Art. 19. — Comisia de conciliere soluționează neînțelegerile
patrimoniale în legătură cu activitatea organizației privind:
a) modalitatea de calcul și cuantumul tarifelor practicate
pentru serviciile de îmbunătățiri funciare prestate de organizație
și al altor asemenea tarife, precum și al cotizațiilor;
b) suportarea de către membri a costurilor de exploatare,
întreținere și reparații a infrastructurii de îmbunătățiri funciare
aflate în folosința sau proprietatea organizației;
c) livrarea apei pentru irigații și prestarea altor servicii de
îmbunătățiri funciare la termenele și în condițiile stabilite, cu
nerespectarea principiului distribuției echitabile și protecției
intereselor tuturor beneficiarilor;
d) orice alte neînțelegeri patrimoniale dintre organizație și
membrii săi, precum și dintre membrii organizației.
Art. 20. — (1) Orice membru al organizației care a suportat
un prejudiciu de natura celor prevăzute la art. 19 se poate
adresa președintelui comisiei de conciliere cu o cerere.

*) Normele metodologice de aplicare a Legii îmbunătățirilor funciare nr. 138/2004 au fost aprobate prin Hotărârea Guvernului nr. 1.872/2005, publicată
în Monitorul Oficial al României, Partea I, nr. 109 din 6 februarie 2006, cu modificările ulterioare.

MONITORUL OFICIAL AL ROMÂNIEI, PARTEA I, Nr. 88/13.II.2009
(2) Cererea va fi soluționată de comisia de conciliere în
termen de 14 zile de la data depunerii, cu participarea părților,
personal sau prin reprezentant.
(3) Comisia de conciliere analizează cererea și probele
depuse de părți și emite o decizie motivată de admitere sau
respingere a acesteia.
(4) Decizia emisă de comisia de conciliere este definitivă și
obligatorie pentru părți și poate fi atacată la instanța competentă
în termen de 30 de zile de la comunicare.
Art. 21. — Membrii consiliului de administrație, ai comisiei de
cenzori și ai comisiei de conciliere nu sunt salariați ai
organizației.
Art. 22. — (1) Federația de organizații de îmbunătățiri
funciare, denumită în continuare federație, se înființează din
două sau mai multe organizații de îmbunătățiri funciare, în
vederea exploatării, întreținerii și reparațiilor unor părți dintr-o
amenajare sau a unei întregi amenajări de îmbunătățiri funciare
care deservește în comun organizațiile membre.
(2) Federația exploatează, întreține și repară infrastructura
de îmbunătățiri funciare situată în afara teritoriului organizațiilor
cărora le poate presta servicii de îmbunătățiri funciare și care
este în legătură funcțională cu sistemele de irigații, de desecare
și drenaj, cu lucrările de apărare împotriva inundațiilor sau de
combatere a eroziunii solului exploatate, întreținute și reparate
exclusiv de acele organizații.
(3) Federațiile sunt persoane juridice de utilitate publică fără
scop patrimonial, ce se constituie și funcționează în conformitate
cu prevederile prezentei legi.
(4) Pot dobândi calitatea de membru al unei federații numai
acele organizații care beneficiază de partea din amenajarea de
îmbunătățiri funciare sau de întreaga amenajare pe care
federația o exploatează, întreține și repară și cărora li se pot
presta servicii de îmbunătățiri funciare de acea federație.
Art. 23. — (1) Federațiile se constituie prin adoptarea de
către organizațiile membre a actului constitutiv și a statutului, al
căror conținut minim se stabilește prin normele metodologice de
aplicare a prezentei legi, care cuprind și modelul documentelor
de constituire și organizare.
(2) Constituirea federațiilor se face cu respectarea acelorași
condiții de avizare, autorizare, formă și publicitate ca și cele
cerute pentru constituirea organizațiilor și potrivit procedurii
prevăzute de normele metodologice de aplicare a prezentei legi.
(3) Federațiile se organizează și funcționează în conformitate
cu prevederile normelor metodologice de aplicare a prezentei
legi.
Art. 24. — În realizarea activităților de interes public,
federațiile au următoarele atribuții:
a) încheierea de contracte cu Administrația sau cu alți
furnizori, pentru livrarea apei pentru irigații și prestarea altor
servicii de îmbunătățiri funciare;
b) încheierea de contracte cu furnizorul de energie electrică
sau termică pentru livrarea energiei necesare exploatării unei
părți autonome funcțional ori a întregii amenajări de îmbunătățiri
funciare aflate în administrarea sa;
c) prestarea de servicii de îmbunătățiri funciare către
organizațiile membre și alți beneficiari, pe bază de tarife;
d) angajarea personalului calificat necesar;
e) achiziționarea, închirierea, înlocuirea, exploatarea și
întreținerea instalațiilor și echipamentului de îmbunătățiri
funciare;
f) asigurarea pazei și protecției infrastructurii de îmbunătățiri
funciare din cadrul amenajării de îmbunătățiri funciare sau a
părții de amenajare exploatate, întreținute și reparate de
federație;

19

g) deschiderea de conturi bancare și efectuarea de
operațiuni financiare prin aceste conturi;
h) organizarea de instruiri ale reprezentanților organizațiilor
membre, prin specialiștii proprii sau prin servicii prestate de terți;
i) aprobarea regulamentelor interne obligatorii pentru
organizațiile membre, pentru reprezentanții organizațiilor
membre participanți la activitatea federației, precum și pentru
angajații federației;
j) înaintarea de propuneri privind reabilitarea și modernizarea
infrastructurii de îmbunătățiri funciare din cadrul teritoriului său;
k) angajarea de experți și consultanți pentru asigurarea
sporirii eficienței funcționării federației sau a organizațiilor
membre;
l) contractarea de studii de cercetare și de teren pentru
extinderea amenajării de îmbunătățiri funciare existente,
realizarea de noi sisteme, lucrări sau amenajări și dezvoltarea
activității federației.
Art. 25. — Dizolvarea, lichidarea și reorganizarea
organizațiilor și federațiilor, precum și modificarea statutului
acestora se fac potrivit normelor metodologice de aplicare a
prezentei legi, cu avizul Oficiului de reglementare.
CAPITOLUL III
Dreptul de proprietate și de folosință asupra
infrastructurii de îmbunătățiri funciare și a terenului
Art. 26. — Asociațiile utilizatorilor de apă pentru irigații,
înființate potrivit Ordonanței de urgență a Guvernului
nr. 147/1999 privind asociațiile utilizatorilor de apă pentru
irigații*), aprobată cu modificări și completări prin Legea
nr. 573/2001, cu modificările ulterioare, care se reorganizează,
în condițiile prezentei legi, în organizații ale utilizatorilor de apă
pentru irigații, preiau bunurile mobile și imobile aflate în
proprietatea sau în folosința acestora, precum și:
a) dreptul de proprietate deținut de asociația utilizatorilor de
apă pentru irigații asupra infrastructurii de irigații, constând din
stații de pompare de punere sub presiune și construcții
hidrotehnice, împreună cu dotările și terenul aferent, conducte
subterane, precum și alte asemenea bunuri situate pe teritoriul
organizației și obligațiile corelative;
b) dreptul de folosință deținut de asociația utilizatorilor de apă
pentru irigații asupra infrastructurii de irigații aparținând
domeniului privat al statului, unităților administrativ-teritoriale sau
unor persoane fizice ori juridice, constând în stații de pompare
de punere sub presiune și construcții hidrotehnice, împreună cu
dotările și terenul aferent, conducte subterane, precum și alte
asemenea bunuri situate pe teritoriul organizației.
Art. 27. — (1) Infrastructura de îmbunătățiri funciare
aparținând domeniului privat al statului, aflată în folosința
Administrației, societăților comerciale, stațiunilor și institutelor
de cercetare și producție agricolă, unităților de învățământ
agricol și silvic, precum și a altor instituții publice, situată pe
teritoriul unei organizații, se transmite la cerere, fără plată, în
proprietatea acelei organizații, în condițiile legii.
(2) Infrastructura de îmbunătățiri funciare aparținând
domeniului privat al unităților administrativ-teritoriale se
transmite, la cerere, în proprietatea sau folosința organizațiilor
ori federațiilor prin hotărâre a consiliului local, a consiliului
județean sau al municipiului București, în condițiile legii.
(3) Organizațiile dobândesc dreptul de proprietate asupra
infrastructurii de îmbunătățiri funciare aparținând domeniului
public al statului sau unităților administrativ-teritoriale, în
condițiile Legii nr. 213/1998, cu modificările și completările
ulterioare.

*) A se vedea art. 96 din prezenta lege, conform căruia Ordonanța de urgență a Guvernului nr. 147/1999 a fost abrogată.

20

MONITORUL OFICIAL AL ROMÂNIEI, PARTEA I, Nr. 88/13.II.2009

(4) Transmiterea dreptului de folosință sau de proprietate
asupra infrastructurii de îmbunătățiri funciare aflate în
administrarea Administrației se face pe bază de protocol de
predare-preluare aprobat prin ordin al ministrului agriculturii,
pădurilor și dezvoltării rurale, cu specificarea obligațiilor privind
exploatarea, întreținerea, reparațiile și paza integrității bunurilor.
(5) Punerea în funcțiune a infrastructurii de irigații care face
obiectul transmiterii la cerere, fără plată, în folosința sau în
proprietatea unei organizații se realizează din fonduri asigurate
în totalitate de la bugetul de stat.
(6) Transmiterea dreptului de folosință sau de proprietate
asupra infrastructurii de îmbunătățiri funciare aflate în
proprietatea persoanelor fizice sau juridice se face cu
respectarea prevederilor legale în vigoare privind publicitatea și
înregistrarea circulației bunurilor imobile.
(7) În termen de 30 de zile de la data dobândirii personalității
juridice, organizația are obligația de a încheia cu furnizorul de
apă contract multianual pentru o perioadă de cel puțin 3 ani.
Art. 28. — (1) Federațiile pot primi în folosință gratuită, în
condițiile legii, o parte dintr-o amenajare de îmbunătățiri funciare
sau o întreagă amenajare de îmbunătățiri funciare aflată în
proprietatea publică a statului.
(2) Condițiile exploatării, întreținerii și reparațiilor efectuate
de federație asupra părții de amenajare sau întregii amenajări
de îmbunătățiri funciare aflate în folosință gratuită, conform
alin. (1), precum și durata folosinței sunt cuprinse în protocolul
de transmitere a folosinței gratuite.
(3) Punerea în funcțiune a infrastructurii de irigații care face
obiectul transmiterii la cerere, fără plată, în folosința unei
federații, se realizează din fonduri asigurate în totalitate de la
bugetul de stat.
Art. 29. — Administrația, organizațiile și federațiile au
obligația asigurării pazei și protecției infrastructurii pe care o
exploatează, o întrețin și o repară, potrivit legii.
Art. 30. — (1) Administrația administrează infrastructura de
îmbunătățiri funciare aparținând domeniului public și privat al
statului, cu excepția celei situate pe terenurile incluse în fondul
forestier proprietate publică a statului, administrate de Regia
Națională a Pădurilor — Romsilva.
(2) Lista bunurilor care alcătuiesc infrastructura de
îmbunătățiri funciare aparținând domeniului public al statului
este prevăzută în anexa nr. 2.
Art. 31. — Infrastructura de îmbunătățiri funciare aparținând
domeniului privat al statului, situată pe terenurile cu destinație
agricolă deținute în exploatare de societățile comerciale cu
capital majoritar de stat, se transmite în administrare
Administrației și se înregistrează în patrimoniul acesteia, cu
reducerea corespunzătoare a capitalului lor social, prin
diminuarea participației statului.
Art. 32. — Bunurile ce alcătuiesc infrastructura de
îmbunătățiri funciare aparținând domeniului public al statului se
transmit în administrarea Administrației, prin protocol de
predare-preluare aprobat prin ordin al ministrului agriculturii,
pădurilor și dezvoltării rurale, cu specificarea obligațiilor acesteia
privind exploatarea, întreținerea, reparațiile și paza integrității
acestor bunuri.
Art. 33. — Amenajările de îmbunătățiri funciare, sistemele de
irigații sau desecare și drenaj și lucrările de apărare împotriva
inundațiilor ori combatere a eroziunii solului pot fi de utilitate
publică, în condițiile legii.
Art. 34. — (1) Administrația, organizațiile și federațiile pot
dobândi, în condițiile legii, un drept de servitute asupra terenului
unui proprietar, acolo unde acesta se justifică din motive tehnice

și economice, cu acordul scris al proprietarilor de teren, potrivit
legii.
(2) Reprezentanții Administrației, organizațiilor și federațiilor
pot intra pe terenul unei persoane, în cazuri de urgență, în
scopul efectuării de controale, remedierii unor defecțiuni,
înlăturării urmărilor unor dezastre și aplicării de măsuri de
protecție a mediului înconjurător.
(3) Proprietarii de teren vor fi despăgubiți, potrivit legii, pentru
daunele provocate terenului sau culturilor lor, în cazurile
menționate la alin. (1) și (2).
Art. 35. — Pentru realizarea oricărei investiții, Administrația,
organizațiile și federațiile emit, după caz, la cerere, avize pentru
scoaterea din circuitul agricol a terenurilor deservite de
infrastructura de îmbunătățiri funciare din aria lor de
responsabilitate. Aprobarea scoaterii din circuitul agricol a
terenurilor se face potrivit prevederilor legale în vigoare.
CAPITOLUL IV
Administrația Națională a Îmbunătățirilor Funciare
Art. 36. — (1) În termen de 60 de zile de la intrarea în vigoare
a prezentei legi, se înființează Administrația Națională a
Îmbunătățirilor Funciare prin reorganizarea Societății Naționale
ăÎmbunătățiri Funciare” — S.A., care se divizează în vederea
privatizării conform principiilor stabilite de prezenta lege.
(2) Administrația este persoană juridică română de interes
public național și funcționează pe bază de gestiune economică
și autonomie financiară, sub autoritatea ministerului.
(3) Sediul central al Administrației este în București,
Șos. Olteniței nr. 35—37, sectorul 4.
(4) Administrația își desfășoară activitatea în conformitate cu
dispozițiile legale în vigoare și cu regulamentul de organizare și
funcționare, care se aprobă prin hotărâre a Guvernului*).
(5) Administrația are în structura sa sucursale teritoriale fără
personalitate juridică, ce au în alcătuire unități de administrare
organizate la nivelul amenajărilor de îmbunătățiri funciare sau
al grupurilor de amenajări de îmbunătățiri funciare.
Art. 37. — (1) Administrația desfășoară următoarele activități:
a) exploatarea, întreținerea și reparațiile amenajărilor de
îmbunătățiri funciare declarate de utilitate publică, cu excepția
amenajărilor sau părților de amenajare preluate de federații,
precum și a amenajărilor cărora li s-a retras recunoașterea de
utilitate publică și în cadrul cărora s-au constituit organizații;
b) executarea lucrărilor de conservare a amenajărilor de
îmbunătățiri funciare sau a părților de amenajare cărora li s-a
retras recunoașterea de utilitate publică;
c) scoaterea din funcțiune a lucrărilor din amenajările de
îmbunătățiri funciare sau părți de amenajare cărora li s-a retras
recunoașterea de utilitate publică și valorificarea materialelor
rezultate, în conformitate cu prevederile prezentei legi;
d) redarea în circuitul agricol a terenurilor rezultate în urma
dezafectării lucrărilor de îmbunătățiri funciare;
e) realizarea de investiții pentru reabilitarea amenajărilor de
îmbunătățiri funciare existente și execuția de noi amenajări;
f) informarea și instruirea în domeniul îmbunătățirilor
funciare;
g) realizarea și asigurarea funcționării sistemului național de
supraveghere, evaluare, prognoză și avertizare privind efectele
economice și ecologice ale activităților de îmbunătățiri funciare;
h) asigurarea alimentării cu apă a unor localități, amenajări
piscicole, incinte agricole și industriale, prin amenajările de
îmbunătățiri funciare aflate în administrarea sa, în condițiile legii;
i) prestarea de servicii de îmbunătățiri funciare către
organizații, federații și alte persoane fizice și juridice;

*) A se vedea Hotărârea Guvernului nr. 1.309/2004 pentru aprobarea Regulamentului de organizare și funcționare a Administrației Naționale a
Îmbunătățirilor Funciare, publicată în Monitorul Oficial al României, Partea I, nr. 805 din 1 septembrie 2004, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 88/13.II.2009
j) cooperarea internațională, în limitele împuternicirii acordate
de minister;
k) desfășurarea altor activități de interes public, prevăzute
de prezenta lege.
(2) Administrația aplică principiile realizării obiectivelor
îmbunătățirilor funciare stabilite de prezenta lege, gestionează
eficient resursele proprii și pe cele date în administrarea sa, prin
valorificarea optimă a acestora și, totodată, asigură integritatea
și funcționarea durabilă a amenajărilor de îmbunătățiri funciare
aflate în administrarea sa și contractează cu terți furnizori
achiziția de bunuri și servicii, cu respectarea legislației privind
achizițiile publice de bunuri și servicii.
Art. 38. — (1) Administrația exploatează, administrează,
întreține și repară amenajările de îmbunătățiri funciare din
domeniul public sau privat al statului, declarate de utilitate
publică, cu excepțiile prevăzute de prezenta lege.
(2) Lista inițială a amenajărilor de îmbunătățiri funciare ce se
administrează de Administrație este inclusă în regulamentul de
organizare și funcționare a Administrației.
(3) O amenajare de îmbunătățiri funciare sau o parte
autonomă funcțional a unei amenajări de îmbunătățiri funciare
este declarată de utilitate publică, potrivit criteriilor stabilite prin
normele metodologice de aplicare a prezentei legi.
(4) Anual, în funcție de îndeplinirea criteriilor stabilite conform
alin. (3), lista amenajărilor ce se administrează de Administrație
se modifică sau se completează și se aprobă prin hotărâre a
Guvernului, la propunerea Administrației*).
(5) Costurile de desfășurare a activităților prevăzute la
alin. (1) se acoperă din tarifele pentru serviciile prestate în
conformitate cu prevederile prezentei legi și, în completare, de
la bugetul de stat sau alte fonduri publice.
(6) Anual, prin hotărâre a Guvernului, la propunerea
ministerului, se aprobă nivelul fondurilor publice pe activități și
amenajări de îmbunătățiri funciare de utilitate publică, precum și
cota din cheltuielile de exploatare, întreținere și reparații ce se
va suporta din tarife și cota ce se va suporta de la bugetul de
stat, pentru alte activități de îmbunătățiri funciare decât cele de
irigații.
Art. 39. — (1) Dacă o amenajare de îmbunătățiri funciare sau
o parte a unei amenajări de îmbunătățiri funciare nu mai
îndeplinește criteriile prevăzute la art. 38 alin. (3), prin hotărâre
a Guvernului i se retrage recunoașterea de utilitate publică și,
după caz, se trece din domeniul public în domeniul privat al
statului sau al unităților administrativ-teritoriale*).
(2) Amenajările de îmbunătățiri funciare sau părțile unor
amenajări de îmbunătățiri funciare, prevăzute la alin. (1), se trec
în conservare pentru o perioadă de până la 5 ani, perioadă în
care acestea pot fi:
a) transmise în proprietate sau date în folosință gratuită unei
organizații ori federații, potrivit legii;
b) vândute unui cumpărător privat, potrivit legii;
c) concesionate sau închiriate, potrivit legii;
d) scoase din funcțiune, potrivit legii;
e) valorificate, potrivit legii.
(3) Conservarea unei amenajări de îmbunătățiri funciare sau
a unei părți a unei amenajări de îmbunătățiri funciare se
realizează prin asigurarea pazei acesteia și prin dezafectarea
și depozitarea corespunzătoare a echipamentelor și instalațiilor
aferente.
(4) În termen de 90 de zile de la trecerea în conservare a
amenajării de îmbunătățiri funciare sau a părții de amenajare de

21

îmbunătățiri funciare, prevăzută la alin. (1), Administrația va face
publicitate, în vederea aplicării măsurilor prevăzute la alin. (2)
lit. a)—c).
(5) Scoaterea din funcțiune a unei amenajări de îmbunătățiri
funciare sau a unei părți a acesteia se aprobă prin ordin al
ministrului agriculturii, pădurilor și dezvoltării rurale, la
propunerea Administrației.
(6) În perioada cuprinsă între intrarea în vigoare a hotărârii
Guvernului de retragere a recunoașterii de utilitate publică a unei
amenajări de îmbunătățiri funciare sau unei părți de amenajare
de îmbunătățiri funciare și până la finalizarea uneia dintre
măsurile prevăzute la alin. (2) lit. a)—c), Administrația asigură
exploatarea, întreținerea și reparațiile acelei amenajări sau părți
de amenajare, finanțarea acestor activități efectuându-se în
condițiile prezentei legi.
Art. 40. — Administrația îndeplinește următoarele atribuții:
a) întocmește și pune în aplicare planurile anuale de
exploatare, întreținere și reparații ale amenajărilor de
îmbunătățiri funciare declarate de utilitate publică;
b) elaborează bugetul de venituri și cheltuieli și planul de
activitate pentru exercițiul financiar următor;
c) inventariază anual amenajările de irigații, cu evidențierea
distinctă a celor funcționale;
d) elaborează tarife pentru servicii de îmbunătățiri funciare;
e) elaborează studii, proiecte, programe de cercetare și
propuneri anuale pentru investiții în reabilitarea amenajărilor de
îmbunătățiri funciare existente sau execută noi amenajări și
supraveghează realizarea acestor lucrări de investiții, precum și
propuneri de elemente de strategie și politici sectoriale;
f) urmărește impactul asupra mediului înconjurător al
activităților de îmbunătățiri funciare și ia măsuri de diminuare
sau corective în conformitate cu legislația protecției mediului;
g) asigură paza și protecția infrastructurii de îmbunătățiri
funciare din cadrul amenajărilor de îmbunătățiri funciare pe care
le administrează, exploatează, întreține și repară;
h) urmărește permanent starea tehnică a amenajărilor de
îmbunătățiri funciare aflate în administrare;
i) desfășoară acțiuni de prevenire și protecție a amenajărilor
de îmbunătățiri funciare aflate în administrarea sa față de
acțiunea factorilor de risc și a calamităților naturale, fenomenelor
meteorologice periculoase și accidentelor la construcțiile
hidrotehnice;
j) pregătește și pune în aplicare planurile de acțiune în cazuri
de urgență;
k) emite avize tehnice pentru instalațiile care se amplasează
și construcțiile care se execută în zona amenajărilor de
îmbunătățiri funciare din administrarea sa;
l) elaborează și finanțează planul propriu de cercetare,
proiectare și informatică;
m) coordonează și îndrumă metodologic controlul tehnic de
calitate a exploatării, întreținerii și reparațiilor amenajărilor de
îmbunătățiri funciare, efectuat de sucursalele teritoriale;
n) avizează documentațiile tehnice, contractează și
finanțează lucrările de investiții contractate cu terți furnizori și
verifică derularea și recepționarea lucrărilor, potrivit legii;

*) A se vedea Hotărârea Guvernului nr. 1.574/2008 pentru aprobarea Listei amenajărilor de îmbunătățiri funciare sau a părților de amenajări de
îmbunătățiri funciare declarate de utilitate publică, care se administrează de Administrația Națională a Îmbunătățirilor Funciare, și a Listei amenajărilor de îmbunătățiri
funciare sau a părților de amenajări de îmbunătățiri funciare din administrarea Administrației Naționale a Îmbunătățirilor Funciare, cărora li se retrage recunoașterea
de utilitate publică, precum și pentru modificarea art. 80 alin. (2) lit. f) din Normele metodologice de aplicare a Legii îmbunătățirilor funciare nr. 138/2004, aprobate
prin Hotărârea Guvernului nr. 1.872/2008, publicată în Monitorul Oficial al României, Partea I, nr. 849 din 17 decembrie 2008.

22

MONITORUL OFICIAL AL ROMÂNIEI, PARTEA I, Nr. 88/13.II.2009

o) elaborează studiile privind necesarul forței de muncă pe
structuri de personal, pregătirea și perfecționarea întregului
personal, selectarea și promovarea acestuia în cadrul unităților
din subordine;
p) organizează și aprobă planul de audit public intern,
organizează controlul financiar preventiv și evidența
angajamentelor conform legii, efectuează analize economice și
tehnice asupra organizării și desfășurării activităților;
q) organizează și participă la activități de cooperare tehnicoeconomică internațională în domeniul îmbunătățirilor funciare,
al gospodăririi apelor și protecției mediului;
r) verifică și dispune măsuri privind organizarea contabilității
pentru veniturile proprii și subvențiile alocate de la bugetul de
stat în completarea acestora, pentru activitatea de irigații, și,
separat, pentru alte activități de îmbunătățiri funciare.
Art. 41. — (1) Pentru realizarea activităților sale,
Administrația contractează cu terți furnizori elaborarea de studii,
prestarea de servicii de cercetare și/sau de proiectare,
executarea de lucrări de construcții, întreținere și reparații,
inclusiv achiziționarea sau închirierea echipamentului necesar
desfășurării activităților sale, precum și a echipamentelor de
intervenție pentru a face față situațiilor de urgență, cu
respectarea legislației în vigoare privind achizițiile publice.
(2) Sunt exceptate de la prevederile alin. (1) lucrările de
întreținere curentă în amenajările de îmbunătățiri funciare de
utilitate publică, altele decât irigațiile, care se vor executa de
către Administrație.
(3) Până la transmiterea către organizații și federații a
infrastructurii de îmbunătățiri funciare, Administrația
contractează serviciile de exploatare, întreținere și reparații ale
acesteia cu terții prestatori de servicii.
Art. 42. — (1) Finanțarea cheltuielilor curente ale
Administrației se asigură din venituri proprii și din subvenții de la
bugetul de stat.
(2) Cheltuielile de natura investițiilor se acoperă total sau
parțial de la bugetul de stat, după cum urmează:
a) obiectivele de investiții noi sau în continuare privind
infrastructura de îmbunătățiri funciare din domeniul public al
statului, total de la bugetul de stat, iar cele privind infrastructura
de îmbunătățiri funciare din domeniul privat al statului, parțial de
la bugetul de stat;
b) studiile, proiectarea și cercetarea aplicativă legate de
obiectul său de activitate, total de la bugetul de stat;
c) echipamentele tehnologice aferente amenajărilor de
îmbunătățiri funciare din domeniul public al statului, total de la
bugetul de stat;
d) expertizarea lucrărilor de îmbunătățiri funciare din cadrul
infrastructurii aparținând domeniului public al statului și
consultanța de specialitate referitoare la aceste lucrări, total de
la bugetul de stat;
e) alte cheltuieli de investiții, potrivit prevederilor art. 46 din
Legea nr. 500/2002 privind finanțele publice, cu modificările
ulterioare, total de la bugetul de stat.
(3) Veniturile proprii ale Administrației se constituie din:
a) tarife de prestări de servicii de irigații percepute
beneficiarilor pentru serviciile de livrare a apei de irigații,
întreținerea și reparațiile amenajărilor de irigații declarate de
utilitate publică;
b) tarife de prestări de servicii de desecare și drenaj, apărare
împotriva inundațiilor și combatere a eroziunii solului, percepute
beneficiarilor, referitoare la exploatarea, întreținerea și reparațiile
amenajărilor de îmbunătățiri funciare declarate de utilitate
publică, altele decât cele de irigații;
c) dobânzi încasate pentru depozitele și sumele disponibile
din conturile proprii;
d) dobânzi și penalități percepute pentru serviciile prestate,
a căror contravaloare nu a fost încasată la termen;

e) tarife de prestări de servicii de alimentare cu apă a unor
localități, incinte agricole și industriale, a unor amenajări
piscicole și de evacuare a apelor pluviale, menajere și
industriale uzate, ce respectă normele în vigoare;
f) sumele încasate din închirierea bunurilor din domeniul
privat al statului, aflate în patrimoniul Administrației;
g) tarifele de trecere pe digurile aflate în administrarea
Administrației, percepute pentru întreținerea secțiunii acestora și
a rampelor de acces;
h) tarife pentru eliberarea avizelor tehnice și de specialitate,
precum și a avizelor și acordurilor de scoatere din circuitul
agricol;
i) sume încasate din dezafectarea infrastructurii de
îmbunătățiri funciare, ca urmare a scoaterii din circuitul agricol
a suprafețelor ocupate cu lucrări de îmbunătățiri funciare;
j) valorificarea materialului lemnos rezultat în urma lucrărilor
de întreținere și regenerare a plantațiilor silvice pentru
combaterea eroziunii solului;
k) sume rezultate din valorificarea masei ierboase, obținute
în urma lucrărilor de întreținere a digurilor și a rețelei de canale;
l) sume încasate din închirierea unor bunuri, proprietate
publică a statului, aflate în administrarea Administrației și care
vor fi aprobate prin hotărâre a Guvernului.
(4) Cheltuielile administrative, materiale și de personal
necesare desfășurării activităților Administrației se acoperă total
sau parțial din subvenții de la bugetul de stat, după cum
urmează:
a) exploatarea, întreținerea, reparațiile și administrarea
amenajărilor de îmbunătățiri funciare declarate de utilitate
publică, care nu sunt amenajări de irigații, total de la bugetul de
stat;
b) lucrărilor de întreținere și reparații de natura investițiilor la
prizele de apă pentru irigații, dragarea/decolmatarea șenalelor,
andocarea și reparațiile specifice stațiilor de pompare plutitoare,
reparațiile accidentale, intervențiile pentru înlăturarea efectelor
calamităților naturale asupra infrastructurii de irigații, total de la
bugetul de stat;
c) acțiunilor de apărare împotriva inundațiilor, fenomenelor
meteorologice periculoase și accidentelor la construcțiile
hidrotehnice, precum și constituirii stocurilor de materiale și
mijloace de apărare, mijloace de intervenție și avertizare,
mijloace fixe și echipamente de protecție, siguranță și
cazarmament, care se realizează conform normativelor în
vigoare, total de la bugetul de stat;
d) reabilitarea infrastructurii aparținând domeniului public al
statului din amenajările de îmbunătățiri funciare existente sau
conservarea obiectivelor de investiții sistate ori întrerupte
temporar, total de la bugetul de stat;
e) reabilitarea infrastructurii aparținând domeniului privat al
statului din amenajările de îmbunătățiri funciare existente, parțial
de la bugetul de stat;
f) protecției mediului, prin lucrări de îmbunătățiri funciare și
monitorizarea efectelor acestor lucrări, inclusiv lucrări de
amenajamente silvice, total de la bugetul de stat;
g) informarea publică și instruirea în domeniul îmbunătățirilor
funciare, parțial de la bugetul de stat;
h) funcționarea sistemului național de supraveghere,
evaluare, prognoză și avertizare privind efectele economice și
ecologice ale activităților de îmbunătățiri funciare, total de la
bugetul de stat;
i) conservarea și asigurarea pazei amenajărilor de
îmbunătățiri funciare neutilizate, aflate în conservare, total de la
bugetul de stat;
j) salarizării personalului prevăzut în statele de funcții ale
unității centrale, ale sucursalelor teritoriale și unităților de
administrare ale Administrației, altor cheltuieli de personal,

MONITORUL OFICIAL AL ROMÂNIEI, PARTEA I, Nr. 88/13.II.2009
precum și cheltuielilor curente necesare funcționării acestora,
parțial de la bugetul de stat;
k) paza amenajărilor de îmbunătățiri funciare în afara
perioadei de utilizare, total de la bugetul de stat;
l) executarea probelor tehnologice, epuizmentelor și
consumul de energie pe perioada nefuncționării, total de la
bugetul de stat.
Art. 43. — Pentru cazuri excepționale, cum sunt calamitățile
produse de cauze naturale sau de activitățile antropice
neprevăzute, care fac imposibilă funcționarea întregii amenajări
de îmbunătățiri funciare sau a unei părți a acesteia, Guvernul, la
propunerea ministerului, poate aproba măsurile tehnice și
fondurile necesare pentru remedierea avariilor, înlăturarea
efectelor defavorabile și repunerea în stare de funcționare a
infrastructurii afectate.
Art. 44. — (1) Patrimoniul Administrației se constituie prin
preluarea unei părți a activului patrimonial al Societății Naționale
ăÎmbunătățiri Funciare” — S.A. și cuprinde bunurile corporale
aparținând domeniului privat al statului necesare desfășurării
activității sale, precum și bunuri necorporale, cum este dreptul
de administrare și folosință a bunurilor din domeniul public sau
privat al statului, conform hotărârii Adunării generale a
acționarilor Societății Naționale ăÎmbunătățiri Funciare” — S.A.
(2) Valoarea inițială a patrimoniului Administrației se
stabilește pe baza datelor din ultima balanță de verificare a
Societății Naționale ăÎmbunătățiri Funciare” — S.A. și este
inclusă în regulamentul de organizare și funcționare a
Administrației, care se aprobă prin hotărâre a Guvernului.
(3) În primii 5 ani de la înființare, Administrația va efectua
reevaluarea imobilizărilor corporale preluate, prevăzute la
alin. (1), cu reflectarea diferențelor rezultate pe seama conturilor
de capital și rezerve.
Art. 45. — Predarea-preluarea patrimoniului se face prin
protocol încheiat între Societatea Națională ăÎmbunătățiri
Funciare” — S.A. și Administrație, care se aprobă prin ordin al
ministrului. Protocolul va conține în anexă inventarul activelor
preluate.
Art. 46. — (1) Administrația este condusă de un consiliu de
administrație, ai cărui membri sunt numiți prin ordin al ministrului
și care își desfășoară activitatea potrivit regulamentului de
organizare și funcționare a Administrației.
(2) Activitatea curentă a Administrației este condusă de un
director general. Executarea operațiunilor Administrației este
coordonată de directori executivi, angajați ai acesteia, aprobați
de consiliul de administrație și numiți de directorul general.
(3) Activitatea curentă a sucursalelor teritoriale este condusă
de directori.
Art. 47. — (1) Consiliul de administrație este compus din
7 membri, dintre care:
a) 3 specialiști din cadrul ministerului;
b) un specialist desemnat de autoritatea centrală pentru
gestionarea finanțelor publice;
c) unul desemnat de autoritatea centrală pentru gospodărirea
apelor;
d) 2 specialiști recunoscuți pe plan național în domeniul
îmbunătățirilor funciare.
(2) Membrii consiliului de administrație nu sunt salariați ai
Administrației.
(3) Consiliul de administrație își numește un secretar care nu
este membru al acestuia.
Art. 48. — (1) Membrii consiliului de administrație se numesc,
la propunerea autorităților din care fac parte, prin ordin al
ministrului, pentru o perioadă de 5 ani, cu excepția celor
nominalizați de minister, care vor fi membri ai consiliului de
administrație pe perioada cât dețin funcția din minister.
(2) Membrii consiliului de administrație și secretarul acestuia
vor primi o indemnizație de ședință, care se plătește din bugetul

23

Administrației. Cuantumul indemnizației de ședință se aprobă
prin ordin al ministrului, la propunerea consiliului de
administrație, și va fi de până la 20% din salariul directorului
general.
Art. 49. — Consiliul de administrație îndeplinește
următoarele atribuții:
a) prezintă un raport trimestrial și anual către ministru privind
activitățile și performanțele Administrației;
b) aprobă proiectul situațiilor financiare anuale ale
Administrației după analiza raportului directorului general și îl
supune aprobării ministrului;
c) aprobă proiectul bugetului de venituri și cheltuieli, al
programului de activitate pentru exercițiul financiar următor și al
indicatorilor anuali de performanță ai Administrației, pentru a fi
înaintate spre aprobare ministerului;
d) aprobă numirea directorilor executivi și a directorilor
sucursalelor Administrației, la propunerea directorului general;
e) aprobă, la propunerea directorului general, structura
organizatorică și statul de funcții ale Administrației, precum și
ale sucursalelor teritoriale;
f) aprobă propunerile de tarife și structura tarifelor pentru
livrarea apei pentru irigații, precum și pentru alte servicii de
îmbunătățiri funciare;
g) urmărește continuu și analizează performanțele financiare
și de funcționare ale Administrației;
h) aprobă, la propunerea directorului general, distribuirea
excedentului provenit din veniturile proprii către investiții de
capital și alte fonduri;
i) asigură organizarea contabilității separat cu privire la
veniturile proprii și la subvențiile alocate de la bugetul de stat în
completarea acestora, precum și cu privire la activitatea de
irigații și separat cu privire la alte activități de îmbunătățiri
funciare;
j) aprobă distribuirea pe sucursale teritoriale și activități a
subvențiilor de la bugetul de stat prevăzute în bugetul
ministerului, la propunerea directorului general;
k) aprobă regulamentele interne de funcționare a
Administrației;
l) aprobă planurile de intervenție în caz de urgență sau de
accidente la construcțiile hidrotehnice aflate în administrarea sa;
m) aprobă obiectivele de investiții finanțate din veniturile
proprii ale Administrației, credite sau fonduri publice sau, după
caz, propune obiective de investiții a căror aprobare este de
competența altor organe ale administrației publice centrale;
n) aprobă contractarea de credite interne potrivit
reglementărilor în vigoare;
o) aprobă programele de activitate anuale și multianuale
privind investițiile, exploatarea, întreținerea și reparațiile
lucrărilor de îmbunătățiri funciare;
p) propune proiecte de investiții pentru realizarea de noi
amenajări de îmbunătățiri funciare sau executarea de lucrări la
amenajările existente care vor fi prezentate ministerului spre
aprobare;
q) aprobă lista specialiștilor împuterniciți pentru constatarea
încălcării prevederilor prezentei legi și aplicării sancțiunilor;
r) stabilește prerogativele directorului general în vederea
negocierii contractului colectiv de muncă;
s) aprobă închirierea bunurilor din domeniul privat al statului,
aparținând patrimoniului Administrației;
t) aprobă orice altă măsură necesară desfășurării activității
Administrației, cu încadrarea în bugetul de venituri și cheltuieli.
Art. 50. — (1) Ministrul poate demite un membru al consiliului
de administrație în următoarele situații:
a) absentează nejustificat la trei ședințe consecutive ale
consiliului de administrație;
b) desfășoară activități concurente, este implicat în interes
personal într-o achiziție publică organizată de Administrație sau

24

MONITORUL OFICIAL AL ROMÂNIEI, PARTEA I, Nr. 88/13.II.2009

orice alte activități ce conduc la un conflict de interese real sau
potențial;
c) este condamnat pentru săvârșirea de infracțiuni;
d) pentru alte motive, la propunerea președintelui consiliului
de administrație.
(2) Consiliul de administrație poate conferi prerogative de
reprezentare directorilor sucursalelor teritoriale pentru
îndeplinirea atribuțiilor de serviciu ale acestora și poate, de
asemenea, recurge la experți pentru studiul și rezolvarea
anumitor probleme tehnice complexe.
Art. 51. — (1) Consiliul de administrație se va întruni în
ședințe cel puțin o dată pe lună. Ședințele consiliului de
administrație vor fi convocate de președinte.
(2) Consiliul de administrație ia decizii cu majoritatea
absolută a voturilor, adoptă propriile reguli de procedură, iar
dezbaterile ședințelor consiliului de administrație se
consemnează în procese-verbale de ședință.
Art. 52. — (1) Directorul general este propus de consiliul de
administrație, potrivit legii, și numit prin ordin al ministrului pentru
un mandat de 5 ani, care poate fi reînnoit. Directorul general
este angajat pe bază de contract individual de muncă și contract
de performanță, anexă la contractul individual de muncă,
încheiate cu consiliul de administrație, în condițiile legii.
(2) Directorul general asigură conducerea generală a
activităților curente ale Administrației, potrivit regulamentului de
organizare și funcționare a acesteia și deciziilor consiliului de
administrație.
(3) Directorul general va fi supus evaluării anuale, în
condițiile legii.
(4) Directorul general îndeplinește următoarele atribuții:
a) propune structura organizatorică și statul de funcții ale
Administrației și le supune aprobării consiliului de administrație;
b) întocmește raportul anual de activitate și, la solicitarea
consiliului de administrație, situațiile financiare ale Administrației
pentru anul în curs, precum și proiectul programului de activități
și proiectul bugetului de venituri și cheltuieli pentru anul următor;
c) elaborează propuneri de distribuire a excedentului provenit
din veniturile proprii către investiții de capital și alte fonduri, pe
care le supune aprobării consiliului de administrație;
d) analizează, împreună cu directorii executivi, performanța
economică a sucursalelor și încadrarea acestora în bugetul de
venituri și cheltuieli, raportează consiliului de administrație
modul de îndeplinire a indicatorilor de performanță și stabilește
acțiunile ce se vor întreprinde;
e) negociază contractul colectiv de muncă împreună cu
reprezentanții salariaților;
f) angajează și concediază personalul și încheie contractele
individuale de muncă;
g) încheie acte juridice în numele Administrației, potrivit
delegării date de consiliul de administrație;
h) reprezintă Administrația în relațiile cu terții, în limitele
delegării acordate de consiliul de administrație;
i) asigură îndeplinirea obiectivelor și criteriilor de performanță
stabilite împreună cu consiliul de administrație;
j) asigură organizarea contabilității pentru veniturile proprii și
subvențiile alocate de la bugetul de stat în completarea
acestora, precum și pentru activitatea de irigații și, separat,
pentru alte activități de îmbunătățiri funciare;
k) deleagă directorilor sucursalelor teritoriale atribuțiile privind
angajarea și concedierea personalului, cu excepția personalului
de conducere și de reprezentare în relațiile cu terții, în limitele
stabilite în regulamentul de organizare și funcționare;
l) îndeplinește alte atribuții stabilite de consiliul de
administrație sau prevăzute de lege.
Art. 53. — (1) Personalul Administrației va fi angajat,
promovat și eliberat din funcție cu respectarea legislației muncii
în vigoare, a regulamentului de organizare și funcționare a

Administrației și a contractului colectiv sau individual de muncă.
Salariații Administrației nu au statut de funcționari publici.
(2) Personalul necesar desfășurării activității Administrației
va fi preluat de la Societatea Națională ăÎmbunătățiri
Funciare” — S.A. conform prevederilor legale în vigoare.
(3) Numărul de posturi din structura organizatorică a
Administrației care vor fi preluate de la Societatea Națională
ăÎmbunătățiri Funciare” — S.A. se stabilește prin regulamentul
de organizare și funcționare a Administrației. Dimensionarea
personalului preluat de către Administrație se va face conform
normelor de muncă și normativelor de personal în vigoare
pentru organizarea și desfășurarea activității de îmbunătățiri
funciare, precum și legislației privind protecția muncii.
(4) Numărul de posturi necesar desfășurării activității
Administrației se stabilește prin regulamentul de organizare și
funcționare a acesteia.
(5) În vederea atragerii de tineri specialiști, Administrația
poate asigura locuințe de serviciu personalului propriu în spațiile
existente și/sau spații nou-construite. Fondurile necesare pot fi,
după caz, alocații de la bugetul de stat și venituri proprii ale
Administrației.
Art. 54. — (1) Administrația își desfășoară activitatea la nivel
teritorial, prin sucursalele sale teritoriale, și la nivel de amenajare
de îmbunătățiri funciare sau grup de amenajări de îmbunătățiri
funciare prin unitățile de administrare din alcătuirea sucursalelor
teritoriale.
(2) Sucursalele sunt unități fără personalitate juridică, cu
gestiune economico-financiară, care țin evidența contabilă la
nivel de balanță de verificare.
(3) Sucursalele teritoriale și unitățile de administrare
exploatează, întrețin, repară și administrează amenajările de
îmbunătățiri funciare și desfășoară activități de îmbunătățiri
funciare în cadrul unei zone delimitate, pe baza structurii
funcționale a amenajărilor sau grupurilor de amenajări pe care
acestea le administrează.
(4) Numărul sucursalelor, competența teritorială a acestora și
relațiile funcționale cu Administrația se stabilesc prin
regulamentul de organizare și funcționare a Administrației.
(5) Directorii sucursalelor Administrației sunt angajați în
condițiile legii și sunt numiți în funcție prin decizie a directorului
general, cu aprobarea consiliului de administrație. Atribuțiile
directorilor de sucursală se stabilesc prin regulamentul de
organizare și funcționare a Administrației și prin contractele
individuale de muncă.
Art. 55. — (1) Activitatea fiecărei sucursale teritoriale este
supravegheată de un consiliu de sucursală, iar activitatea
fiecărei unități de administrare este supravegheată de un
consiliu de unitate de administrare. Din aceste consilii fac parte
reprezentanți ai organizațiilor, federațiilor și ai altor beneficiari
de servicii de îmbunătățiri funciare prestate de Administrație. Din
consiliile de sucursală fac parte și specialiști recunoscuți pe plan
local în domeniul îmbunătățirilor funciare. Consiliile de sucursală
înaintează consiliului de administrație al Administrației, iar cele
de unitate de administrare conducerii sucursalei în subordinea
căreia se află unitatea de administrare recomandări de
îmbunătățire a activității sucursalei teritoriale, respectiv a unității
de administrare.
(2) Atribuțiile consiliilor de sucursală și ale consiliilor de
unitate de administrare, condițiile și procedura de desemnare și
de numire a membrilor lor, precum și funcționarea acestor
consilii sunt prevăzute de regulamentul de organizare și
funcționare a Administrației.
(3) Pentru activitatea desfășurată, membrii consiliului de
sucursală și ai consiliului de unitate de administrare nu sunt
remunerați.

MONITORUL OFICIAL AL ROMÂNIEI, PARTEA I, Nr. 88/13.II.2009
CAPITOLUL V
Serviciile de îmbunătățiri funciare
Art. 56. — Administrația livrează apă pentru irigații, la
solicitarea beneficiarilor, în următoarele condiții:
a) pe bază de contracte de prestări de servicii cu executare
succesivă încheiate pe termen lung, denumite în continuare
contracte multianuale;
b) pe bază de contracte de prestări de servicii pentru un
sezon de irigații, denumite în continuare contracte sezoniere;
c) pe bază de contracte de prestări de servicii în amenajările
de irigații sau părți de amenajări de irigații a căror infrastructură
nu s-a transmis organizațiilor, conform legii.
Art. 57. — (1) Contractul multianual se încheie de furnizorul
de apă cu organizații sau federații pentru o perioadă de 5 ani, cu
obligația ca în fiecare an beneficiarul să plătească contribuția
proprie la tariful anual.
(2) Conform contractului sezonier, beneficiarul plătește un
tarif sezonier pentru irigații.
Art. 58. — Conform contractului multianual se plătesc
următoarele tarife:
a) un tarif anual;
b) un tarif de livrare a apei pentru irigații.
Art. 59. — (1) Tariful anual se calculează pentru fiecare punct
de livrare a apei pentru irigații la care Administrația livrează apă
beneficiarilor.
(2) Tariful anual va acoperi costurile estimate de întreținere și
reparații a infrastructurii de irigații din domeniul public și
domeniul privat al statului, aflată în administrarea Administrației.
(3) Cuantumul tarifului anual se va stabili pentru fiecare punct
de livrare a apei pentru irigații, anterior încheierii contractului
multianual.
Art. 60. — Structura tarifului anual, a tarifului pentru livrarea
apei pentru irigații și a tarifului sezonier, modalitatea de ajustare
periodică a acestora, termenul de aducere la cunoștință
beneficiarilor a cuantumului acestor tarife, termenul de încheiere
a contractelor multianuale și termenul de plată de către
beneficiari a tarifului anual se stabilesc prin normele
metodologice privind calculul și plata tarifelor pentru serviciile
de îmbunătățiri funciare, aprobate prin ordin al ministrului
agriculturii, pădurilor și dezvoltării rurale*), cu avizul Ministerului
Finanțelor Publice.
Art. 61. — (1) În cazul neachitării de către beneficiari a
tarifului anual la termen, pentru anul respectiv, Administrația
poate rezilia contractul multianual, cu notificarea prealabilă a
beneficiarului.
(2) Beneficiarul al cărui contract multianual a fost reziliat în
condițiile alin. (1) poate solicita încheierea unui nou contract
multianual în anii următori, cu condiția achitării oricăror sume
restante datorate Administrației.
Art. 62. — (1) Beneficiarii pot reînnoi contractul multianual, cu
condiția notificării Administrației până la data de 31 iulie a anului
în care contractul expiră.
(2) Administrația încheie noi contracte multianuale sau le
reînnoiește pe cele în vigoare numai dacă cererea de prestări de
servicii, ce face obiectul contractelor multianuale, implică
irigarea a cel puțin 20% din suprafața deservită de punctele de
livrare a apei pentru irigații, precum și din suprafața întregii
amenajări sau a părții de amenajare aflate în administrarea sa.
Art. 63. — (1) Tariful de livrare a apei pentru irigații se
calculează pe unitatea de volum de apă livrată de furnizor la
punctul de livrare a apei pentru irigații. Tariful de livrare a apei
pentru irigații cuprinde cheltuieli fixe și cheltuieli variabile pentru
sezonul de irigații.

25

(2) Tariful de livrare a apei pentru irigații va acoperi costul
apei, costurile de transport al apei de la sursă sau priză la
punctul de livrare a apei pentru irigații prin intermediul
infrastructurii de irigații din domeniul public și domeniul privat al
statului, aflată în administrarea Administrației. Costurile de
transport includ cheltuielile administrative și cele cu energia
electrică și termică pentru pomparea apei și cel mult 50% din
cele cu salarizarea personalului și din cheltuielile administrative
ale sediului central, ale sediilor sucursalelor, precum și alte
asemenea cheltuieli. Tariful de livrare a apei pentru irigații nu
cuprinde costurile de întreținere și reparații, care se acoperă din
tariful anual.
(3) Tariful de livrare a apei pentru irigații din orezării se
calculează conform prevederilor alin. (2), la care se adaugă
costurile de evacuare a apei din orezărie.
Art. 64. — (1) Administrația elaborează propunerile de tarife
anuale și de tarife de livrare a apei pentru irigații, pe care le
supune aprobării consiliului de administrație. Până la
transmiterea către organizații și federații a infrastructurii din
sistemele de irigații, Administrația calculează tarife pentru
serviciile de exploatare, întreținere și reparații ale acestei
infrastructuri, pe care le supune aprobării consiliului de
administrație.
(2) Tarifele pentru serviciile de exploatare, întreținere și
reparații ale infrastructurii din sistemele de irigații din
administrarea Administrației, care nu au fost transmise la
organizații și federații, nu se cuprind în contractele multianuale.
(3) Cuantumul tarifului anual și al tarifului de livrare a apei
pentru irigații aprobat se publică în Monitorul Oficial al României,
Partea a IV-a, până la data de 31 august a fiecărui an, pentru
sezonul de irigații al anului următor.
Art. 65. — (1) Orice beneficiar care are acces la o amenajare
de irigații aflată în administrarea Administrației poate încheia cu
aceasta contracte sezoniere, în condițiile legii.
(2) Beneficiarul care a încheiat un contract sezonier achită
către Administrație un tarif sezonier în funcție de volumul de apă
consumat, conform condițiilor contractuale, care pot prevedea
ca plata să se efectueze anterior livrării apei.
Art. 66. — Administrația poate percepe tarife beneficiarilor
sistemelor și amenajărilor de desecare și drenaj și ai lucrărilor
de apărare împotriva inundațiilor și de combatere a eroziunii
solului aflate în administrarea sa. Tarifele se calculează separat
pentru fiecare amenajare sau lucrare, pe baza costurilor fixe și
a costurilor variabile, după caz, de exploatare, întreținere și
reparații ale acelei amenajări sau lucrări.
Art. 67. — Tarifele de prestații pentru alte activități de
îmbunătățiri funciare decât irigațiile se calculează anual de către
Administrație în baza normelor metodologice, aprobate prin
ordin al ministrului, iar cuantumul tarifelor se aprobă de consiliul
de administrație al Administrației.
Art. 68. — (1) Organizațiile și federațiile primesc subvenții de
la bugetul de stat pentru exploatarea, întreținerea și reparațiile
amenajărilor de irigații, care se folosesc numai pentru:
a) achitarea către Administrație sau alt furnizor de apă pentru
irigații a tarifului anual aferent punctelor de livrare a apei pentru
irigații prevăzute în contractul multianual;
b) achitarea către Administrație sau alt furnizor de apă pentru
irigații a tarifului de livrare a apei pentru irigații aferent punctelor
de livrare a apei pentru irigații prevăzute în contractul multianual;
c) achitarea către furnizorul de energie electrică a costului
energiei electrice, a penalităților facturate de către furnizorul de
energie electrică și decontarea cheltuielilor cu energia termică
de pompare a apei pentru irigații prin punctele de livrare a apei
prevăzute în contractul multianual.

*) A se vedea Ordinul ministrului agriculturii, pădurilor și dezvoltării rurale nr. 1.231/2005 pentru aprobarea Normelor metodologice privind calculul și plata
tarifelor pentru serviciile de îmbunătățiri funciare, publicat în Monitorul Oficial al României, Partea I, nr. 70 din 25 ianuarie 2006.

26

MONITORUL OFICIAL AL ROMÂNIEI, PARTEA I, Nr. 88/13.II.2009

(2) Subvențiile pentru sezonul de irigații al fiecărui an se
acordă numai organizațiilor și federațiilor care au achitat
contribuțiile proprii la tarifele anuale până la data de
30 noiembrie a anului anterior. Organizațiile și federațiile nouconstituite după această dată pot beneficia de subvenții dacă
achită contribuția proprie la tarifele anuale, în termen de 30 de
zile de la data înființării.
(3) Pentru sezonul de irigații al anului 2007, termenul
prevăzut la alin. (2) este 30 iunie 2007.
(4) De prevederile alin. (2) beneficiază, pentru anul 2007, și
persoanele fizice și juridice ale căror terenuri sunt amplasate în
amenajările de irigații care se pun în funcțiune în anul 2007 și nu
sunt cuprinse în teritoriul organizațiilor.
(5) Subvențiile de la bugetul de stat pentru îndeplinirea
obligațiilor de plată ale organizațiilor și federațiilor, prevăzute la
alin. (1) lit. a) și b), se acordă la cererea acestora și se
repartizează Administrației sau altui furnizor de apă pentru
irigații, eșalonat, pe baza recepției serviciilor prevăzute în
contractul multianual.
(6) La cererea organizațiilor și federațiilor, subvențiile se pot
aloca în avans pe baza necesarului estimat pentru fiecare dintre
activitățile prevăzute la alin. (1) lit. b) și c).
(7) Subvențiile pentru suportarea costurilor de exploatare,
întreținere și reparații ale sistemelor și amenajărilor de irigații se
vor aloca până la concurența unui plafon maxim la hectar unitar
la nivel național, indiferent de amplasarea fiecărui punct de
livrare a apei pentru irigații în cadrul sistemului sau a amenajării
de irigații. Cuantumul subvenției se stabilește proporțional cu
suprafața de teren ce se irigă, potrivit contractului multianual.
Art. 69. — (1) Ministerul comunică unităților interesate din
subordine și acestea aduc la cunoștința beneficiarilor din aria
lor teritorială de competență cuantumul propus al subvențiilor
ce se estimează că se pot acorda pentru anul următor, până la
data de 1 septembrie a fiecărui an.
(2) Cuantumul maxim al subvenției ce se acordă fiecărei
organizații sau federații se calculează pe fiecare stație de
pompare de punere sub presiune ori punct de livrare a apei
pentru irigații menționat în contractul multianual în vigoare și pe
fiecare suprafață de teren din cadrul teritoriului organizației sau
federației, exprimată în hectare, care este deținută în baza unui
titlu valabil de proprietate ori de folosință de membrii organizației
sau federației și poate primi apă pentru irigații de la acel punct
de livrare a apei pentru irigații. Subvenția se calculează separat
pentru fiecare dintre stațiile de pompare de punere sub presiune
sau alte puncte de livrare a apei pentru irigații situate pe teritoriul
organizației ori federației.
(3) În fiecare an, înainte ca orice subvenție să fie alocată,
ministerul va face cunoscut:
a) cuantumul maxim al subvenției ce se va aloca la hectar;
b) cuantumul contribuției anticipate ce se plătește de
organizație ca procent din tariful anual, din tariful de livrare a
apei pentru irigații pe fiecare punct de livrare a apei pentru irigații
și ca procent din costurile cu energia electrică necesară
pompării apei pentru irigații.
(4) Modul de alocare și acordare a subvențiilor de la bugetul
de stat pentru acoperirea unor categorii de cheltuieli necesare
desfășurării activităților de îmbunătățiri funciare se stabilește
prin norme metodologice care se aprobă prin ordin al ministrului
agriculturii, pădurilor și dezvoltării rurale*).
Art. 70. — Pentru realizarea de noi amenajări sau lucrări de
irigații ori pentru reabilitarea celor existente, beneficiarii pot primi
subvenții de la bugetul de stat sau alte fonduri publice, care să
acopere total ori parțial cheltuielile efectuate cu realizarea
acestora.

Art. 71. — Beneficiarii pot primi subvenții de la bugetul de
stat și pentru:
a) acoperirea cheltuielilor aferente exploatării, întreținerii și
reparațiilor infrastructurii de îmbunătățiri funciare, alta decât cea
pentru irigații, aflată în folosința sau proprietatea lor;
b) acoperirea cheltuielilor necesare realizării de noi
amenajări de îmbunătățiri funciare, altele decât cele de irigații,
precum și reabilitarea celor existente, care să acopere total sau
parțial cheltuielile efectuate cu realizarea acestora.
CAPITOLUL VI
Atribuțiile ministerului
Art. 72. — Răspunderea pentru coordonarea activităților de
îmbunătățiri funciare revine Ministerului Agriculturii, Pădurilor și
Dezvoltării Rurale sau oricărei alte autorități publice centrale
căreia i se atribuie răspunderea pentru sectorul îmbunătățirilor
funciare.
Art. 73. — (1) Ministerul efectuează planificarea și
elaborează politici pentru sectorul îmbunătățirilor funciare,
elaborează și actualizează periodic strategia națională pentru
sectorul îmbunătățirilor funciare, ce va fi aprobată prin hotărâre
a Guvernului.
(2) Ministerul întocmește strategia națională pentru sectorul
îmbunătățirilor funciare, care va conține:
a) descrierea și analiza stadiului actual al sectorului
îmbunătățirilor funciare;
b) evaluarea principalelor riscuri care pot afecta sectorul și
costurile prevenirii, reducerii ori atenuării acestor riscuri;
c) identificarea obiectivelor pe termen scurt, mediu și lung ce
se vor realiza pentru asigurarea dezvoltării durabile a sectorului,
inclusiv reabilitarea amenajărilor de îmbunătățiri funciare
existente și stabilirea criteriilor de selectare a amenajărilor ce
se reabilitează;
d) stabilirea măsurilor administrative, a indicatorilor de
performanță, a mecanismelor de finanțare și măsurilor de
prevenire, reducere sau atenuare a factorilor de risc identificați,
precum și realizarea obiectivelor sectoriale, cum sunt:
cercetarea aplicativă, consultarea în vederea elaborării și/sau
elaborarea strategiilor subsectoriale, precum și alte aspecte
relevante pentru elaborarea strategiei naționale.
Art. 74. — În sectorul îmbunătățirilor funciare ministerul are
următoarele atribuții:
a) asigură corelarea activităților și programelor sale privind
sectorul îmbunătățirilor funciare cu planurile, politicile,
programele și activitățile altor ministere și instituții publice;
b) propune și înființează comitete tehnice consultative și
poate propune acordarea de facilități organizațiilor
neguvernamentale de utilitate publică, care promovează sau
elaborează programe și proiecte în domeniul îmbunătățirilor
funciare și în alte domenii conexe;
c) elaborează și emite ordine și regulamente privind
exploatarea, întreținerea și reparațiile amenajărilor de
îmbunătățiri funciare, precum și cu privire la diminuarea
suprafeței deservite de sistemele și amenajările de irigații sau
desecare și drenaj și de lucrările de apărare împotriva
inundațiilor și de combatere a eroziunii solului;
d) atestă persoanele fizice și juridice care își manifestă
intenția de a desfășura activități de îmbunătățiri funciare, studii,
proiectare, executare de lucrări și servicii și/sau de fabricare și
utilizare a instalațiilor și echipamentelor specifice acestor
activități, potrivit normelor metodologice care se aprobă prin
ordin al ministrului;

*) A se vedea Ordinul ministrului agriculturii, pădurilor și dezvoltării rurale nr. 1.230/2005 pentru aprobarea Normelor metodologice privind alocarea și
acordarea subvențiilor de la bugetul de stat pentru acoperirea unor categorii de cheltuieli necesare desfășurării activităților de îmbunătățiri funciare, publicat în
Monitorul Oficial al României, Partea I, nr. 109 din 6 februarie 2006, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 88/13.II.2009
e) asigură, prin experți și specialiști atestați potrivit legii,
evaluarea stării de siguranță în exploatare și controlul respectării
standardelor de siguranță a amenajărilor de îmbunătățiri
funciare;
f) emite norme și standarde tehnice privind prevenirea și
reducerea poluării și utilizarea rațională a apei în cadrul
amenajărilor de îmbunătățiri funciare;
g) avizează sau, după caz, aprobă documentațiile tehnicoeconomice de execuție de noi amenajări de îmbunătățiri
funciare și de reabilitare și modernizare a amenajărilor existente
finanțate de la bugetul de stat, cu consultarea Administrației sau
la propunerea acesteia;
h) organizează și asigură funcționarea sistemului național de
supraveghere, evaluare, prognoză și avertizare privind efectele
ecologice și economice ale amenajărilor de îmbunătățiri funciare
ca parte componentă a sistemului național de monitorizare
integrată de fond și de impact, pentru toți factorii de mediu;
i) asigură finanțarea de la bugetul de stat a activităților de
organizare și funcționare a sistemului de supraveghere,
evaluare, prognoză și avertizare;
j) organizează, execută și actualizează sistemul informațional
de evidență la nivel național a amenajărilor de îmbunătățiri
funciare din domeniul agricol;
k) aprobă situațiile financiare anuale ale Administrației;
l) supune aprobării Guvernului bugetul de venituri și cheltuieli
al Administrației pentru încadrarea acestuia în prevederile
bugetului ministerului, programul de activitate pentru exercițiul
financiar următor și indicatorii de performanță;
m) solicită informații și rapoarte de activitate de la
Administrație;
n) aprobă reabilitarea și modernizarea amenajărilor de
îmbunătățiri funciare existente și execuția de noi amenajări, la
propunerea Administrației, a organizațiilor și a federațiilor;
o) aplică măsurile prevăzute la art. 39 alin. (2) lit. b) și c) prin
Agenția Domeniilor Statului, iar cele prevăzute la lit. a), d) și e)
și la art. 39 alin. (3) prin Administrație.
Art. 75. — (1) În cadrul ministerului se înființează un
compartiment distinct, denumit Oficiul de reglementare a
organizațiilor de îmbunătățiri funciare. Acesta are în structură
specialiști care își desfășoară activitatea în minister și specialiști
care își desfășoară activitatea în cadrul direcțiilor pentru
agricultură și dezvoltare rurală județene și a municipiului
București.
(2) Lista și atribuțiile specialiștilor care își desfășoară
activitatea în cadrul direcțiilor pentru agricultură și dezvoltare
rurală, care vor face parte din Oficiul de reglementare, se aprobă
prin ordin al ministrului.
Art. 76. — Oficiul de reglementare are următoarele atribuții:
a) ține Registrul național al organizațiilor de îmbunătățiri
funciare;
b) acordă consultanță și asistență la înființarea și
reorganizarea organizațiilor și federațiilor;
c) avizează înființarea organizațiilor și federațiilor, inclusiv
teritoriile propuse ale acestora, pe baza referatului tehnic
întocmit de Administrație;
d) solicită informații și rapoarte din partea organizațiilor și
federațiilor privind exploatarea și întreținerea infrastructurii ce
le-a fost transmisă în folosință sau proprietate;
e) elaborează proiectele de hotărâri ale Guvernului privind
transferul infrastructurii de îmbunătățiri funciare din domeniul
public al statului în domeniul privat al statului;
f) monitorizează îndeplinirea condițiilor legale și modul de
acordare a subvențiilor de la bugetul de stat către organizații și
federații;
g) efectuează controale la organizații și federații, cuprinzând
atât controale tehnice, cât și financiare, conform legii;

27

h) avizează dizolvarea, lichidarea, reorganizarea și
modificarea statutului organizațiilor și federațiilor;
i) acordă asistență tehnică organizațiilor și federațiilor;
j) îndeplinește alte atribuții prevăzute de lege și de ordinele
și instrucțiunile emise de ministru.
Art. 77. — În cadrul inspecțiilor infrastructurii de îmbunătățiri
funciare specialiștii Oficiului de reglementare pot intra pe
teritoriul unei organizații sau federații și pot solicita organizației
sau federației să execute anumite lucrări acolo unde este
necesar, pentru:
a) asigurarea întreținerii corespunzătoare a infrastructurii;
b) prevenirea deteriorării sau defectării infrastructurii;
c) prevenirea deteriorării infrastructurii aflate în proprietatea
statului sau a terților;
d) garantarea că infrastructura este utilizată în interesul
public.
CAPITOLUL VII
Reorganizarea Societății Naționale ăÎmbunătățiri
Funciare” — S.A.
Art. 78. — (1) Societatea Națională ăÎmbunătățiri Funciare” —
S.A., denumită în continuare SNIF, se reorganizează în
conformitate cu prevederile hotărârii Guvernului pentru
aprobarea planului de reorganizare globală a SNIF.
(2) Planul de reorganizare globală a SNIF cuprinde
următoarele:
a) serviciile de întreținere și reparații ale infrastructurii de
îmbunătățiri funciare, ce se vor presta de SNIF sau de societățile
comerciale rezultate din divizarea SNIF pentru Administrație și
se vor achiziționa prin negociere cu o singură sursă, conform
legii, în primii 3 ani de la data înființării Administrației;
b) natura relațiilor contractuale dintre SNIF sau societățile
comerciale rezultate din divizarea SNIF, pe de o parte, și
Administrație, pe de altă parte, după expirarea perioadei de
3 ani de la data înființării Administrației;
c) componentele patrimoniului SNIF care rămân în
proprietatea statului;
d) modalitățile de privatizare a componentelor patrimoniului
SNIF;
e) componentele ce urmează a fi privatizate, care pot fi
grupate împreună pentru a crea o activitate comercială viabilă,
de maximizare a veniturilor statului și de promovare a
competiției pentru prestarea de servicii în cadrul sectorului
îmbunătățirilor funciare;
f) procedura de privatizare sau de reorganizare și termenele
de realizare a fiecărei etape;
g) autoritatea statului care va avea rolul conducător în
privatizarea fiecărei componente sau fiecărui grup de
componente;
h) modalitatea în care este asigurată finanțarea și sunt
gestionate componentele patrimoniului SNIF care rămân în
proprietatea statului;
i) datoriile SNIF la data reorganizării și modalitățile de
acoperire a acestora;
j) posibilele obligații de mediu pentru prevenirea sau
reducerea efectelor poluării și specificarea modalității în care
acestea ar putea fi îndeplinite;
k) modalitatea de concediere sau de redistribuire a
personalului SNIF care își continuă activitatea.
(3) Până la finalizarea transmiterii părții din patrimoniul său,
necesar funcționării Administrației, SNIF prestează servicii de
îmbunătățiri funciare organizațiilor, federațiilor și altor proprietari
de terenuri sau persoane juridice care administrează și folosesc
terenuri cu amenajări de îmbunătățiri funciare.
Art. 79. — Procedurile de reorganizare a SNIF vor fi
reglementate printr-un regulament, aprobat prin ordin al
ministrului.

28

MONITORUL OFICIAL AL ROMÂNIEI, PARTEA I, Nr. 88/13.II.2009

Art. 80. — Personalul care nu a fost preluat de Administrație
și care își continuă activitatea la SNIF își păstrează drepturile
salariale și celelalte drepturi avute anterior.
Art. 81. — (1) Persoanele disponibilizate prin concediere
colectivă, efectuată în condițiile art. 68—75 din Legea
nr. 53/2003 — Codul muncii, cu modificările și completările
ulterioare, în perioada 1 iunie—30 noiembrie 2005, ca urmare a
reorganizării SNIF, vor beneficia de următoarele drepturi:
a) la momentul disponibilizării, de o sumă egală cu de două
ori salariul mediu net pe economie din luna aprilie 2005,
comunicat de Institutul Național de Statistică;
b) indemnizație de șomaj, stabilită potrivit reglementărilor
legale în vigoare, precum și de un venit lunar de completare.
Venitul lunar de completare este egal cu diferența dintre salariul
individual mediu net pe ultimele 3 luni înainte de disponibilizare,
stabilit pe baza elementelor din contractul individual de muncă,
dar nu mai mult decât salariul mediu net pe economie din luna
aprilie 2005, comunicat de Institutul Național de Statistică, și
nivelul indemnizației de șomaj.
(2) Venitul de completare se acordă lunar, de la data stabilirii
dreptului la indemnizația de șomaj, după cum urmează:
a) pentru o perioadă de 20 de luni, pentru salariații care au
o vechime în muncă de până la 15 ani;
b) pe o perioadă de 22 de luni, pentru salariații care au o
vechime în muncă cuprinsă între 15 și 25 de ani;
c) pe o perioadă de 24 de luni, pentru salariații care au o
vechime în muncă de peste 25 de ani.
(3) După expirarea perioadei de acordare a indemnizației de
șomaj, persoanele disponibilizate în condițiile alin. (1)
beneficiază, până la încheierea perioadei prevăzute la alin. (2),
de un venit lunar de completare egal cu salariul mediu net pe
economie din luna iulie 2005, comunicat de Institutul Național
de Statistică.
(4) Dacă în perioada de acordare a plăților compensatorii
intervin situații de natura celor prevăzute la art. 44 din Legea
nr. 76/2002 privind sistemul asigurărilor pentru șomaj și
stimularea ocupării forței de muncă, cu modificările și
completările ulterioare, plata indemnizației de șomaj încetează.
(5) Sumele necesare pentru acordarea drepturilor prevăzute
la alin. (1) lit. a) și b) și alin. (3) se suportă din bugetul
asigurărilor pentru șomaj, de la articolul ăIndemnizații pentru
șomaj”.
(6) Suma acordată la momentul disponibilizării, precum și
venitul lunar de completare prevăzute la alin. (1) sunt exceptate
de la plata contribuțiilor către bugetul asigurărilor sociale de stat
și către Fondul național unic de asigurări sociale de sănătate.
(7) Venitul lunar de completare prevăzut la alin. (1) lit. b) se
acordă și în perioadele în care foștilor salariați le-a fost
suspendat sau le-a încetat dreptul la indemnizația de șomaj
înainte de expirarea perioadei stabilite pentru acordarea acestei
indemnizații.
(8) Venitul de completare are același regim de impozitare ca
și indemnizația de șomaj.
(9) Persoanele care se încadrează în muncă sau se
pensionează, conform legii, în perioada prevăzută la alin. (2)
beneficiază, până la expirarea acestei perioade, de venitul de
completare în cuantumul stabilit potrivit alin. (1).
(10) Cuantumul venitului de completare, stabilit potrivit
alin. (1) lit. b), se modifică ori de câte ori se modifică
indemnizația de șomaj ca urmare a modificării salariului minim
brut pe economie, în perioada prevăzută la alin. (2).
(11) Pot beneficia de prevederile alin. (1) lit. b) numai
persoanele disponibilizate care au încheiat un contract individual
de muncă cu SNIF până la data de 1 aprilie 2005.
(12) Persoanele care se încadrează în muncă la același
angajator, în termen de 12 luni de la data disponibilizării vor
restitui sumele primite cu titlu de venit de completare.

CAPITOLUL VIII
Sancțiuni
Art. 82. — Următoarele fapte constituie infracțiuni:
a) împiedicarea în orice mod a specialistului împuternicit, în
condițiile legii, cu inspecția infrastructurii de îmbunătățiri funciare
sau cu efectuarea de lucrări de exploatare, întreținere și reparații
ale acestei infrastructuri de a-și îndeplini atribuțiile se
pedepsește cu închisoare de la o lună la 2 ani sau cu amendă;
b) fapta președintelui consiliului de administrație ori a
directorului unei organizații sau federații de a nu depune la
Oficiul de reglementare situația veniturilor anuale și situațiile
financiare auditate ori de a prezenta cu rea-credință situații sau
date inexacte, în vederea ascunderii situației reale, se
pedepsește cu închisoare de la 3 luni la 2 ani;
c) fapta președintelui consiliului de administrație ori a
directorului unei organizații de a vinde, ipoteca sau dispune în alt
mod de bunurile dobândite de organizație în proprietate, fără
avizul Oficiului de reglementare, se pedepsește cu închisoare
de la 6 luni la 3 ani;
d) fapta persoanei fizice de a porni instalațiile de irigație și
de a aplica udări culturilor de pe terenurile situate pe teritoriul
unei organizații sau federații ori în cadrul unei amenajări de
irigații aflate în administrarea Administrației, fără împuternicirea
organizației sau federației ori fără încheierea prealabilă a unui
contract sezonier cu Administrația, constituie infracțiunea de furt
și se pedepsește potrivit Codului penal;
e) distrugerea, degradarea sau aducerea în stare de
neîntrebuințare a lucrărilor de îmbunătățiri funciare ori
împiedicarea luării măsurilor de conservare a unor astfel de
lucrări, precum și înlăturarea acestor măsuri, constituie
infracțiunea de distrugere și se pedepsește potrivit prevederilor
Codului penal.
Art. 83. — (1) Următoarele fapte constituie contravenții la
normele privind exploatarea, întreținerea, reparațiile și protecția
amenajărilor de îmbunătățiri funciare:
a) nerespectarea prevederilor regulamentelor și normelor
tehnice în vigoare privind proiectarea, execuția, exploatarea,
întreținerea, repararea și protecția amenajărilor de îmbunătățiri
funciare;
b) neexecutarea lucrărilor de întreținere și reparații ale
amenajărilor de îmbunătățiri funciare, inclusiv ale instalațiilor și
echipamentelor din amenajări, și nerespectarea regulamentelor
de exploatare, întreținere și reparații ale amenajărilor de
îmbunătățiri funciare și a regimului de folosință a acestora de
către administratorii de lucrări sau de persoanele juridice ori
fizice care exploatează amenajările, având ca rezultat risipa de
apă sau degradarea solului;
c) executarea de lucrări agricole pe terenurile amenajate cu
lucrări de combatere a eroziunii solului, cu nerespectarea
regulilor și tehnologiilor prevăzute în documentația tehnicoeconomică aprobată, pe baza căreia s-au realizat amenajările,
precum și neaplicarea tehnicilor agricole antierozionale pe
terenurile cu potențial de eroziune;
d) executarea de construcții ori înființarea de plantații în zona
de protecție din cadrul amenajărilor de îmbunătățiri funciare, fără
avizul și acordul prealabil al Administrației, al organizațiilor sau
federațiilor ori, după caz, al persoanelor juridice sau fizice care
exploatează aceste lucrări;
e) tăierea arborilor, arbuștilor și a puieților din perdelele și
plantațiile forestiere de protecție antierozională, cu încălcarea
normelor silvice, precum și pășunatul pe diguri, baraje și plantații
silvice antierozionale;
f) poluarea zonei amenajărilor de îmbunătățiri funciare și a
spațiilor tehnice aferente, a zonei de protecție a lucrărilor sau a
terenurilor din cadrul amenajărilor de îmbunătățiri funciare,
evacuarea apelor pluviale, menajere și din activitatea industrială
în canalele din amenajările de îmbunătățiri funciare, precum și

MONITORUL OFICIAL AL ROMÂNIEI, PARTEA I, Nr. 88/13.II.2009
circulația cu autovehiculele pe diguri și baraje, fără acordul
prealabil al Administrației;
g) executarea de construcții ori modificarea sau extinderea
construcțiilor în amenajările de îmbunătățiri funciare, fără avizul
și acordul prealabil al Administrației, al organizațiilor sau
federațiilor ori al proprietarului acestor amenajări sau cu
încălcarea condițiilor prevăzute în acord;
h) darea în exploatare a construcțiilor sau a instalațiilor în
zona de protecție din cadrul amenajărilor de îmbunătățiri
funciare, fără autorizarea prealabilă a Administrației,
organizațiilor sau federațiilor ori a deținătorului acestor
amenajări;
i) dislocarea, deteriorarea și manevrarea de către persoane
neautorizate a stăvilarelor, grătarelor, vanelor, bazinelor și a altor
construcții și instalații de îmbunătățiri funciare;
j) deversarea apelor uzate și menajere, ale rețelelor de
canalizare ale localităților sau ale obiectivelor industriale, ale
persoanelor fizice sau juridice, în infrastructura de îmbunătățiri
funciare, cu nerespectarea condițiilor stabilite de administratorul
acesteia;
k) efectuarea de săpături, gropi de împrumut sau șanțuri în
baraje, diguri ori în zonele de protecție a acestor lucrări, precum
și extragerea pământului sau a altor materiale din lucrările de
apărare, fără acordul prealabil al Administrației.
(2) Săvârșirea contravențiilor prevăzute la alin. (1) se
sancționează după cum urmează:
a) cele prevăzute la lit. c) și d), cu amendă de la 700 lei la
1.500 lei;
b) cele prevăzute la lit. a), cu amendă de la 1.500 lei la
3.000 lei;
c) cele prevăzute la lit. b), e) și f), cu amendă de la 3.000 lei
la 7.000 lei;
d) cele prevăzute la lit. g)—k), cu amendă de la 7.000 lei la
15.000 lei.
(3) Sancțiunile contravenționale prevăzute la alin. (2) se
aplică și persoanelor juridice; în acest caz limitele minime și
maxime ale amenzilor se majorează cu 100%.
(4) Constatarea contravențiilor și aplicarea sancțiunilor se fac
de către specialiști împuterniciți prin ordin al ministrului, în
condițiile legii.
(5) O cotă de 75% din cuantumul amenzilor contravenționale
aplicate și încasate în temeiul prezentei legi rămâne la dispoziția
Administrației și se repartizează astfel:
a) 60% pentru Fondul ăÎmbunătățiri Funciare”;
b) 40% în scopul creării unui fond de stimulare a
personalului.
(6) Metodologia de acordare a stimulentelor pentru
personalul propriu se aprobă prin ordin al ministrului agriculturii,
pădurilor și dezvoltării rurale.
Art. 84. — Contravențiilor prevăzute la art. 83 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
CAPITOLUL IX
Dispoziții tranzitorii și finale
Art. 85. — (1) Pentru a beneficia de drepturile acordate de
prezenta lege, asociațiile utilizatorilor de apă pentru irigații,
înființate în conformitate cu Ordonanța de urgență a Guvernului
nr. 147/1999*), se reorganizează și se înregistrează ca

29

organizații ale utilizatorilor de apă pentru irigații, în conformitate
cu prevederile prezentei legi.
(2) Asociațiile utilizatorilor de apă pentru irigații, care
îndeplinesc condițiile privind stabilirea teritoriului organizațiilor,
devin, la cerere, organizații ale utilizatorilor de apă pentru irigații,
aprobate prin ordin al ministrului, cu condiția ca statutul
organizației să fie adoptat de membrii asociației utilizatorilor de
apă pentru irigații, care dețin în proprietate, administrare sau
folosință cel puțin jumătate din suprafața de teren a teritoriului
viitoarei organizații, ce se probează printr-un extras din registrul
membrilor. Pe data înregistrării în Registrul național al
organizațiilor de îmbunătățiri funciare, organizația utilizatorilor
de apă pentru irigații preia toate drepturile și obligațiile asociației
utilizatorilor de apă pentru irigații.
(3) În termen de 30 de zile de la data înregistrării organizației
utilizatorilor de apă pentru irigații, asociația utilizatorilor de apă
pentru irigații, care se reorganizează, va transmite organizației,
pe baza unui proces-verbal de predare-primire, bunurile deținute
și va cere radierea din Registrul asociațiilor și fundațiilor. Pe data
radierii din Registrul asociațiilor și fundațiilor, asociația
utilizatorilor de apă pentru irigații se dizolvă de drept.
Art. 86. — (1) În termen de 60 de zile de la data intrării în
vigoare a prezentei legi, ministerul va elabora norme
metodologice de aplicare a acesteia, care vor fi aprobate prin
hotărâre a Guvernului**).
(2) În termen de 2 ani de la data intrării în vigoare a prezentei
legi, ministerul va elabora strategia națională pe termen lung
pentru sectorul îmbunătățirilor funciare, care va fi aprobată prin
hotărâre a Guvernului.
Art. 87. — (1) În primii 3 ani de la înființare, Administrația va
contracta achiziția de servicii de întreținere și reparații cu SNIF,
prin negociere cu o singură sursă, potrivit legii. În cazurile în
care SNIF nu poate presta aceste servicii, Administrația va
atribui contractele de prestări de servicii unor terți furnizori, în
condițiile art. 41 alin. (1). Lista lucrărilor de întreținere curentă în
amenajările de îmbunătățiri funciare de utilitate publică, altele
decât irigațiile, care se execută de către Administrație cu
personalul propriu, se aprobă prin ordin al ministrului agriculturii
și dezvoltării rurale.
(2) După expirarea perioadei de 3 ani de încredințare directă
către SNIF, Administrația va contracta lucrările de exploatare,
întreținere și reparații ale infrastructurii din amenajările interioare
de irigații care nu se află pe teritoriul unei organizații sau
federații, cu terți prestatori de servicii.
Art. 88. — (1) În termen de 6 luni de la data intrării în vigoare
a prezentei legi, ministerul va elabora planul de reorganizare
globală a SNIF, care va fi aprobat prin hotărâre a Guvernului***).
(2) În termen de 6 luni de la data intrării în vigoare a prezentei
legi, ministerul este autorizat să introducă modificările
corespunzătoare în bugetul SNIF și al Administrației și să
propună Guvernului aprobarea acestora, cu încadrarea în
prevederile bugetare aprobate.
Art. 89. — (1) În termen de 90 de zile de la data înființării
Administrației, SNIF va transmite, iar Administrația va prelua
patrimoniul necesar funcționării acesteia, cu drepturile și
obligațiile aferente.

*) A se vedea art. 96 din prezenta lege, conform căruia Ordonanța de urgență a Guvernului nr. 147/1999 a fost abrogată.
**) A se vedea Hotărârea Guvernului nr. 1.872/2005 pentru aprobarea Normelor metodologice de aplicare a Legii îmbunătățirilor funciare nr. 138/2004,
publicată în Monitorul Oficial al României, Partea I, nr. 109 din 6 februarie 2006, cu modificările ulterioare.
***) A se vedea Hotărârea Guvernului nr. 1.407/2004 pentru aprobarea Planului de reorganizare globală a Societății Naționale ăÎmbunătățiri Funciare” — S.A.,
publicată în Monitorul Oficial al României, Partea I, nr. 841 din 14 septembrie 2004, cu modificările și completările ulterioare.

30

MONITORUL OFICIAL AL ROMÂNIEI, PARTEA I, Nr. 88/13.II.2009

(2) Finanțarea lucrărilor de investiții contractate de SNIF și
aflate în derulare la data înființării Administrației, până la
finalizarea acestora, se asigură din sursele de finanțare
prevăzute în documentația tehnico-economică aprobată potrivit
legii.
Art. 90. — Până la data de 31 decembrie 2009, Administrația
se reorganizează și va avea în structură filiale teritoriale cu
personalitate juridică, ce au în subordine unități de administrare
la nivelul amenajărilor de îmbunătățiri funciare sau al grupurilor
de amenajări de îmbunătățiri funciare.
Art. 91. — Până la data de 31 decembrie 2005, asociațiile
utilizatorilor de apă pentru irigații, constituite conform Ordonanței
de urgență a Guvernului nr. 147/1999*), vor beneficia de
subvenții de la bugetul de stat, cu condiția încheierii cu
Administrația sau cu alți furnizori de apă pentru irigații de
contracte multianuale, pe care le vor transmite noilor organizații,
la constituirea și înregistrarea lor.
Art. 92. — Până la data de 31 decembrie 2005, operatorii
economici și instituțiile publice care, la data intrării în vigoare a
prezentei legi, beneficiază, direct sau prin furnizorul de apă
pentru irigații, de subvenții de la bugetul de stat pentru
acoperirea unor categorii de cheltuieli în domeniul
îmbunătățirilor funciare și care dețin în proprietate, administrare
sau folosință terenuri amenajate cu lucrări de îmbunătățiri
funciare, care nu sunt situate pe teritoriul unei asociații a
utilizatorilor de apă pentru irigații, vor beneficia de subvenții
pentru acoperirea costului energiei electrice sau termice de
pompare, în limita a 75% din cuantumul plafonului maxim la
hectar, unitar la nivel național, pentru anul 2005.
Art. 93. — Anexele nr. 1 și 2 fac parte integrantă din prezenta
lege.
Art. 94. — La 2 ani de la data înființării Administrației,
Ordonanța de urgență a Guvernului nr. 23/2000 privind
înființarea Societății Naționale ăÎmbunătățiri Funciare” — S.A.
prin reorganizarea Regiei Autonome a Îmbunătățirilor Funciare,

aprobată cu modificări și completări prin Legea nr. 440/2001, cu
modificările și completările ulterioare, se abrogă. După această
dată, SNIF va fi supusă procedurii de privatizare, în conformitate
cu planul de reorganizare globală a SNIF, aprobat prin hotărâre
a Guvernului.
Art. 95. — (1) Pe data intrării în vigoare a normelor
metodologice de aplicare a prezentei legi**), se abrogă art. 2,
art. 7 alin. (1) și (2), art. 10, art. 11, art. 12, art. 13, art. 14, art. 34
alin. (2) lit. a) și art. 40 din Ordonanța de urgență a Guvernului
nr. 147/1999*), publicată în Monitorul Oficial al României, Partea I,
nr. 493 din 13 octombrie 1999, aprobată cu modificări și
completări prin Legea nr. 573/2001, publicată în Monitorul Oficial
al României, Partea I, nr. 695 din 1 noiembrie 2001.
(2) Oficiul de reglementare a asociațiilor utilizatorilor de apă
pentru irigații, înființat potrivit art. 34 din Ordonanța de urgență
a Guvernului nr. 147/1999*), aprobată cu modificări și completări
prin Legea nr. 573/2001, își încetează activitatea, atribuțiile sale
fiind preluate de Oficiul de reglementare a organizațiilor de
îmbunătățiri funciare înființat potrivit prezentei legi.
Art. 96. — La 2 ani de la data intrării în vigoare a prezentei
legi, se abrogă Ordonanța de urgență a Guvernului
nr. 147/1999*), aprobată cu modificări și completări prin Legea
nr. 573/2001.
Art. 97. — Pe data intrării în vigoare a prezentei legi, se
abrogă Legea îmbunătățirilor funciare nr. 84/1996, publicată în
Monitorul Oficial al României, Partea I, nr. 159 din 24 iulie 1996,
cu excepția prevederilor art. 31 referitoare la stabilirea și
sancționarea contravențiilor, care se abrogă în termen de 30 de
zile de la data intrării în vigoare a prezentei legi, și Hotărârea
Guvernului nr. 611/1997 pentru aprobarea Regulamentului de
aplicare a Legii îmbunătățirilor funciare nr. 84/1996, publicată în
Monitorul Oficial al României, Partea I, nr. 285 din 21 octombrie
1997, precum și orice alte dispoziții contrare prevederilor
prezentei legi.

*) A se vedea art. 96 din prezenta lege, conform căruia Ordonanța de urgență a Guvernului nr. 147/1999 a fost abrogată.
**) Normele metodologice de aplicare a Legii îmbunătățirilor funciare nr. 138/2004 au fost aprobate prin Hotărârea Guvernului nr. 1.897/2004, publicată
în Monitorul Oficial al României, Partea I, nr. 1.156 din 7 decembrie 2004, și au intrat în vigoare la data publicării. Hotărârea Guvernului nr. 1.897/2004 a fost abrogată
prin Hotărârea Guvernului nr. 1.872/2005, publicată în Monitorul Oficial al României, Partea I, nr. 109 din 6 februarie 2006.

ANEXA Nr. 1

ÎNȚELESUL

unor termeni în sensul prezentei legi
Activități de îmbunătățiri funciare — exploatarea, întreținerea,
reparațiile, proiectarea și construcția sistemelor și amenajărilor
de irigații sau desecare și drenaj, lucrărilor de apărare împotriva
inundațiilor sau combatere a eroziunii solului, precum și
reabilitarea și consolidarea acestora.
Administrație — Administrația Națională a Îmbunătățirilor
Funciare înființată în conformitate cu art. 36 și următoarele din
prezenta lege.
Administrarea amenajărilor de îmbunătățiri funciare —
totalitatea activităților desfășurate de către Administrație în
vederea realizării condițiilor necesare exploatării, întreținerii și
reparațiilor infrastructurii de îmbunătățiri funciare din cadrul
amenajărilor de îmbunătățiri funciare declarate de utilitate
publică, inclusiv asigurarea pazei și protecției infrastructurii de
îmbunătățiri funciare.
Amenajare de desecare și drenaj — o rețea la scară mare de
structuri, pompe, canale și conducte, care poate fi folosită pentru
a transporta apa de la unul sau mai multe sisteme de desecare
și drenaj către un curs natural de apă sau emisar și care
cuprinde terenul, clădirile, drumurile de acces și infrastructura

aferente, necesare pentru a exploata, întreține și repara
amenajarea și sistemele componente.
Amenajare de irigații — o rețea la scară mare de structuri,
pompe, canale și conducte care poate fi folosită pentru a preleva
apa din resursele autorizate de apă și a distribui apa pentru
irigații unuia sau mai multor sisteme de irigații și care cuprinde
terenul, clădirile, echipamentul, drumurile de acces și
infrastructura aferente, necesare pentru a exploata, întreține și
repara amenajarea.
Amenajare de îmbunătățiri funciare — o rețea de sisteme de
irigații, sisteme de desecare și drenaj și lucrări de apărare
împotriva inundațiilor sau de combatere a eroziunii solului, care
deservește o suprafață de teren definită și care include terenul,
clădirile, echipamentul, drumurile de acces și infrastructura
aferente, necesare pentru a exploata, întreține și repara
amenajarea și sistemele componente.
Amenajare de îmbunătățiri funciare declarată de utilitate
publică — o amenajare de îmbunătățiri funciare din domeniul
public sau privat al statului, care este exploatată, întreținută și
reparată de Administrație în conformitate cu art. 38 din prezenta
lege.

31

MONITORUL OFICIAL AL ROMÂNIEI, PARTEA I, Nr. 88/13.II.2009
Beneficiari — orice persoană fizică sau juridică deținătoare
de teren situat în cadrul unei amenajări de îmbunătățiri funciare
și care beneficiază de servicii de îmbunătățiri funciare. În cazul
amenajărilor de irigații, beneficiarii sunt organizațiile și federațiile
care au încheiat cu Administrația sau cu alți furnizori de apă
pentru irigații un contract multianual, precum și ceilalți proprietari
de teren sau persoane care dețin teren în administrare ori în
folosință, potrivit legii, și care au încheiat cu furnizorii de apă
pentru irigații un contract sezonier și, după caz, un contract de
prestări de servicii.
Federație — o federație de organizații de îmbunătățiri
funciare înființată în conformitate cu art. 23 și următoarele din
prezenta lege.
Infrastructură de îmbunătățiri funciare — cuprinde sistemele
și amenajările de irigații, sistemele și amenajările de desecare
și drenaj și lucrările de apărare împotriva inundațiilor și de
combatere a eroziunii solului.
Lucrări de combatere a eroziunii solului — cuprind formarea,
construirea conform conturului, structurarea și lucrările solului,
precum și construcția, întreținerea și reparațiile infrastructurii
temporare și permanente astfel încât să se reducă sau să se
oprească eroziunea și degradarea solului, cuprinzând lucrările
pentru protecția solului, regularizarea scurgerii apelor pe
versanți, corectarea torenților și stabilizarea nisipurilor
mișcătoare, amenajări silvice de perdele forestiere de protecție
a terenurilor agricole și plantații pentru combaterea eroziunii
solului.
Lucrări de apărare împotriva inundațiilor — o rețea de diguri,
baraje, lucrări de regularizare a cursurilor de apă și infrastructura
aferentă care are menirea să protejeze o suprafață de teren
definită împotriva inundațiilor și care cuprinde terenul, clădirile,
drumurile de acces și infrastructura aferente, necesare pentru a
întreține și a repara acele lucrări.
Lucrări de regularizare a cursurilor de apă — amenajarea
albiilor cursurilor de apă constând în profilări ale albiei, devieri
ale cursului de apă, consolidări de maluri și alte asemenea
lucrări pentru combaterea efectelor economice și sociale
nefavorabile și redarea agriculturii și circuitului economic a unor
terenuri afectate de inundații și eroziune a solului.
Ministerul — Ministerul Agriculturii, Pădurilor și Dezvoltării
Rurale sau orice alt minister căruia i se atribuie prin hotărâre a
Guvernului răspunderea pentru sectorul îmbunătățirilor funciare
și îndeplinirea atribuțiilor stabilite de prezenta lege.
Ministrul — ministrul agriculturii, pădurilor și dezvoltării rurale
sau, drept urmare a unei hotărâri a Guvernului, un alt ministru
căruia îi revine răspunderea pentru sectorul îmbunătățirilor
funciare și îndeplinirea atribuțiilor stabilite de prezenta lege.
Oficiul de reglementare — serviciul de specialitate din cadrul
ministerului, care răspunde de supravegherea înființării,
funcționării, reorganizării și dizolvării organizațiilor de
îmbunătățiri funciare și federațiilor de organizații de îmbunătățiri

funciare, urmărind funcționarea lor și reglementarea activității
acestora.
Organizație — o organizație de îmbunătățiri funciare
înființată în conformitate cu art. 6 și următoarele din prezenta
lege.
Parte autonomă funcțional a unei amenajări de îmbunătățiri
funciare — ansamblul lucrărilor și elementelor de infrastructură
de îmbunătățiri funciare din cadrul unei amenajări de
îmbunătățiri funciare, care pot fi utilizate și pot funcționa
independent în cazul în care restul lucrărilor și elementelor de
infrastructură de îmbunătățiri funciare din cadrul amenajării de
îmbunătățiri funciare sunt scoase din funcțiune.
Punctul de livrare a apei pentru irigații — locul din care
Administrația sau alt furnizor de apă pentru irigații extrage sau
livrează apă pentru irigații beneficiarilor, cu excepția hidranților
de irigații.
Servicii de îmbunătățiri funciare — livrarea apei pentru
irigații, evacuarea apei în exces de pe terenuri, protecția
terenului și a oricăror categorii de construcții față de inundații și
alunecări de teren, protecția lacurilor de acumulare împotriva
colmatării, ameliorarea terenurilor acide, sărăturate și nisipoase,
precum și protecția solurilor împotriva eroziunii și poluării.
Sezon de irigații al fiecărui an — perioada de timp cuprinsă
între data de 1 octombrie a anului curent și data de
30 septembrie a anului următor.
Sistem de desecare și drenaj — o rețea hidraulic distinctă de
conducte, canale, structuri și pompe care pot fi folosite pentru a
evacua apa în exces de pe o suprafață de teren definită și a
transporta acea apă la unul sau mai multe puncte specifice și
care cuprinde terenul, clădirile, echipamentul, drumurile de
acces și infrastructura aferente, necesare pentru a exploata,
întreține și repara sistemul.
Sistem de irigații — o rețea hidraulic distinctă de structuri,
pompe, canale, conducte care pot fi folosite pentru a preleva
și/sau a transporta apa, a distribui și a aplica apa pentru irigații
pe o suprafață de teren definită și care cuprinde terenul, clădirile,
echipamentul fix sau mobil, drumurile de acces și infrastructura
aferente, necesare pentru a exploata, a întreține și a repara
sistemul.
Tehnici pedoameliorative — ansamblul procedeelor tehnice
și lucrărilor de nivelare și modelare a terenului, afânare și
scarificare, asigurarea scurgerii apelor, arături de prevenire a
degradării solului, spălarea terenurilor sărăturate, aplicarea de
amendamente și îngrășăminte, defrișări care se pot asocia cu
celelalte categorii de activități de îmbunătățiri funciare.
Zona de protecție — zona adiacentă infrastructurii de
îmbunătățiri funciare în care este interzisă sau restrânsă
executarea de construcții ori exploatarea terenului din cadrul
zonei, în scopul asigurării stabilității lucrărilor și construcțiilor din
amenajările de îmbunătățiri funciare și prevenirii poluării.

ANEXA Nr. 2

L I S TA

bunurilor care alcătuiesc infrastructura de îmbunătățiri funciare aparținând domeniului public al statului
1. Bunurile din amenajările de irigații, formate din prize, stații
de pompare de bază, inclusiv cele reversibile, stații de
repompare, canale și conducte de aducțiune și distribuție a apei
pentru irigații până la stațiile de pompare de punere sub
presiune.
2. Bunurile din amenajările de desecare și drenaj, formate
din canalele colectoare principale la lucrările de desecare

gravitațională și cu pompare, inclusiv stațiile de pompare
aferente acestora.
3. Barajele și digurile de apărare împotriva inundațiilor și
lucrările de regularizare a cursurilor de apă.
4. Lucrările de combatere a eroziunii solului.

32

MONITORUL OFICIAL AL ROMÂNIEI, PARTEA I, Nr. 88/13.II.2009

NOTĂ:

Reproducem mai jos prevederile art. II din Legea
nr. 167/2008 pentru modificarea și completarea Legii
îmbunătățirilor funciare nr. 138/2004, care nu este încorporat în
textul republicat al Legii nr. 138/2004 și care se aplică, în
continuare, ca dispoziții proprii ale Legii nr. 167/2008:
ăArt. II. — În termen de 30 de zile de la intrarea în vigoare a
prezentei legi, Societatea Națională ăÎmbunătățiri Funciare” —

S.A. și Administrația Națională a Îmbunătățirilor Funciare vor
proceda la încheierea unui protocol de modificare a protocolului
de predare-preluare inițial, prevăzut la art. 44*) din Legea
îmbunătățirilor funciare nr. 138/2004, cu modificările și
completările ulterioare. Transferul bunurilor între părți se va face
respectându-se metodologia de punere în aplicare a protocolului
de predare-preluare inițial și se va aproba prin hotărâre a
Guvernului.”

*) În forma republicată, art. 44 a devenit art. 45.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 88/13.II.2009 conține 32 de pagini.

Prețul: 6,40 lei

&JUYDGY|324374]
ISSN 1453—4495

