Anul 177 (XXI) — Nr. 889

PARTEA I

Vineri, 18 decembrie 2009

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.403 din 3 noiembrie 2009 referitoare la excepția
de neconstituționalitate a dispozițiilor art. 84 alin. 1
pct. 2 și 3 și alin. 2 teza a doua din Legea nr. 59/1934
asupra cecului ..........................................................

2–3

Decizia nr. 1.408 din 3 noiembrie 2009 referitoare la excepția
de neconstituționalitate a dispozițiilor art. 40 din Legea
nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, precum
și ale art. 135 din Legea nr. 46/2008 — Codul silvic

3–4

Decizia nr. 1.409 din 3 noiembrie 2009 referitoare la excepția
de neconstituționalitate a dispozițiilor art. 274 alin. 3
din Codul de procedură civilă ....................................

5–6

Decizia nr. 1.410 din 3 noiembrie 2009 referitoare la excepția
de neconstituționalitate a dispozițiilor art. 34 din
Decretul-lege nr. 115/1938 pentru unificarea
dispozițiilor privitoare la cărțile funciare......................

6–7

Decizia nr. 1.411 din 3 noiembrie 2009 referitoare la excepția
de neconstituționalitate a dispozițiilor art. 2 lit. a) și b),
art. 7, art. 8, art. 9, art. 10, art. 11, art. 12 și art. 24 din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității

7–9

Decizia nr. 1.420 din 5 noiembrie 2009 referitoare la excepția
de neconstituționalitate a prevederilor art. 100 alin. (3)
lit. e) și art. 111 alin. (1) lit. c) din Ordonanța de urgență
a Guvernului nr. 195/2002 privind circulația pe
drumurile publice ........................................................

9–11

Decizia nr. 1.423 din 5 noiembrie 2009 referitoare la excepția
de neconstituționalitate a prevederilor art. II pct. 10 din
Legea nr. 441/2006 pentru modificarea și completarea
Legii nr. 31/1990 privind societățile comerciale,
republicată, și a Legii nr. 26/1990 privind registrul
comerțului, republicată ..............................................

11–13

Decizia nr. 1.441 din 5 noiembrie 2009 referitoare la excepția
de neconstituționalitate a dispozițiilor art. 4 alin. (1) și
(2) din Legea contenciosului administrativ nr. 554/2004

13–15

2

MONITORUL OFICIAL AL ROMÂNIEI, PARTEA I, Nr. 889/18.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.403
din 3 noiembrie 2009

referitoare la excepția de neconstituționalitate a dispozițiilor art. 84 alin. 1 pct. 2 și 3 și alin. 2
teza a doua din Legea nr. 59/1934 asupra cecului
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Marinela Mincă
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a art. 84 alin. 1 pct. 2 și 3 și alin. 2 teza a doua din Legea
nr. 59/1934 asupra cecului, excepție ridicată de Viorica Rusu în
Dosarul nr. 2.312/206/2007 al Curții de Apel Suceava — Secția
penală și pentru cauze cu minori.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 6 mai 2009, pronunțată în Dosarul
nr. 2.312/206/2007, Curtea de Apel Suceava — Secția penală
și pentru cauze cu minori a sesizat Curtea Constituțională
cu excepția de neconstituționalitate a prevederilor art. 84
alin. 1 pct. 2 și 3 și alin. 2 teza a doua din Legea nr. 59/1934
asupra cecului.
Excepția a fost ridicată de Viorica Rusu, inculpată în dosarul
menționat.
În motivarea excepției de neconstituționalitate se arată,
în esență, că textele legale criticate incriminează aceleași fapte
ca acelea avute în vedere de dispozițiile art. 215 alin. 4 din
Codul penal. Pe de altă parte, legea penală actuală nu definește
noțiunea de ăfapt scuzabil” prevăzut de art. 84 alin. 2 din Legea
nr. 59/1934 asupra cecului, în baza căruia emitentul unui cec va
fi apărat de pedeapsă, situație în care inculpatul nu își poate
exercita dreptul la apărare.
Curtea de Apel Suceava — Secția penală și pentru cauze
cu minori consideră că textele legale criticate sunt
constituționale. În ceea ce privește dispozițiile art. 84 alin. 1
pct. 2 și 3, Curtea constată că motivele de neconstituționalitate
invocate nu privesc textul de lege criticat, ca atare, ci aplicarea
acestuia, aspect ce excedează competenței instanței de
contencios constituțional, cenzurarea aplicării legii intrând în
atribuțiile instanțelor judecătorești, controlul judecătoresc
realizându-se exclusiv în cadrul căilor de atac prevăzute de
lege. În ceea ce privește criticile referitoare la art. 84 alin. 2
teza a doua, conform cărora legiuitorul nu definește ăfaptul
scuzabil”, lipsindu-se astfel inculpatul de dreptul la apărare,
instanța constată că asemenea critici nu intră în competența
Curții Constituționale, care se pronunță numai asupra
constituționalității actelor cu privire la care a fost sesizată, fără
a putea modifica sau completa prevederea legală supusă
controlului.
Guvernul consideră că excepția de neconstituționalitate este
neîntemeiată.

Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 84 alin. 1 pct. 2 și 3 și alin. 2 teza a doua din
Legea nr. 59/1934 asupra cecului, publicată în Monitorul Oficial
al României, Partea I, nr. 100 din 1 mai 1934, care au următorul
cuprins:
— Art. 84 alin. 1 pct. 2 și 3: ăSe va pedepsi cu amendă de la
5.000—100.000 lei și închisoare de la 6 luni până la 1 an, afară
de cazul când faptul constituie un delict sancționat cu o
pedeapsă mai mare, în care caz se aplică această pedeapsă:
[...].
2. Oricine emite un cec fără a avea la tras disponibil suficient,
sau după ce a tras cecul și mai înainte de trecerea termenelor
fixate pentru prezentare, dispune altfel, în total sau în parte de
disponibilul avut.
3. Oricine emite un cec cu data falsă sau căruia îi lipsește
unul din elementele esențiale arătate de alineatele 1, 2, 3 și 5 al
art. 1 și art. 11.”
— Art. 84 alin. 2 teza a doua : ă[...] Când emiterea cecului se
datorează unui fapt scuzabil, emitentul va fi apărat de
pedeapsă.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
cetățenilor în fața legii și a autorităților publice, ale art. 21
alin. (3) privind dreptul la un proces echitabil, ale art. 20 privind
tratatele internaționale privind drepturile omului, prin raportarea
concretă la prevederile art. 4 din Protocolul nr. 7 la Convenția
europeană a drepturilor omului, ale art. 23 alin. (12) privind
legalitatea pedepsei, ale art. 24 privind dreptul la apărare, ale
art. 73 lit. h) privind reglementarea prin lege organică a
infracțiunilor, pedepselor și regimului executării acestora, ale
art. 124 potrivit cărora justiția este unică, imparțială și egală
pentru toți.
Examinând excepția, Curtea constată că s-a mai pronunțat
asupra constituționalității acestor dispoziții legale în raport cu
critici asemănătoare. Astfel, prin Decizia nr. 1.304 din
2 decembrie 2008, publicată în Monitorul Oficial, Partea I,
nr. 109 din 24 februarie 2009, Curtea a respins ca inadmisibilă
excepția de neconstituționalitate, deoarece a constatat că
motivul de neconstituționalitate invocat nu privește textul de lege
criticat, ca atare, ci aplicarea acestuia, aspect care, potrivit art. 2

MONITORUL OFICIAL AL ROMÂNIEI, PARTEA I, Nr. 889/18.XII.2009
alin. (2) din Legea nr. 47/1992, excedează competenței instanței
de contencios constituțional.
Astfel, ăCurtea Constituțională a statuat în repetate rânduri că
nu intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzute de lege.
În plus, așa cum a statuat Curtea Constituțională în
jurisprudența sa, de exemplu prin Decizia nr. 495 din
16 noiembrie 2004, publicată în Monitorul Oficial al României,
Partea I, nr. 63 din 19 ianuarie 2005, examinarea
constituționalității unui text de lege are în vedere compatibilitatea
acelui text cu dispozițiile constituționale pretins încălcate, iar nu
compararea mai multor prevederi legale între ele și raportarea
concluziei ce ar rezulta din această comparație la dispoziții ori
principii ale Constituției.

3

În ce privește alin. 2 teza a doua din art. 84, Curtea constată
că autorul excepției critică acest text pe motiv că legiuitorul nu
definește faptul scuzabil, astfel «că inculpatului nu i se
garantează dreptul la apărare câtă vreme acest drept este lipsit
de conținut».
Or, asemenea critici nu intră în competența Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederea legală supusă controlului.”
Considerentele din decizia menționată își păstrează
valabilitatea și în cauza de față, astfel încât excepția de
neconstituționalitate urmează să fie respinsă ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 84 alin. 1 pct. 2 și 3 și alin. 2 teza a doua
din Legea nr. 59/1934 asupra cecului, excepție ridicată de Viorica Rusu în Dosarul nr. 2.312/206/2007 al Curții de Apel Suceava —
Secția penală și pentru cauze cu minori.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.408
din 3 noiembrie 2009

referitoare la excepția de neconstituționalitate a dispozițiilor art. 40 din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997,
precum și ale art. 135 din Legea nr. 46/2008 — Codul silvic
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a art. 40 din Legea nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, precum și ale art. 135 din Legea
nr. 46/2008 — Codul silvic, excepție ridicată de Regia Națională
a Pădurilor Romsilva, Direcția Silvică Alba în Dosarul
nr. 2.247/203/2008 al Judecătoriei Câmpeni.

La apelul nominal răspunde pentru autorul excepției domnul
consilier juridic Radu Călin Toma, cu delegație depusă la dosar,
lipsind celelalte părți, față de care procedura de citare a fost
legal îndeplinită.
Cauza este în stare de judecată.
Reprezentantul autorului excepției solicită admiterea
acesteia așa cum a fost formulată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 17 martie 2009, pronunțată în Dosarul
nr. 2.247/203/2009, Judecătoria Câmpeni a sesizat Curtea
Constituțională cu excepția de neconstituționalitate a
prevederilor art. 40 din Legea nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor

4

MONITORUL OFICIAL AL ROMÂNIEI, PARTEA I, Nr. 889/18.XII.2009

Legii fondului funciar nr. 18/1991 și ale Legii nr. 169/1997,
precum și ale art. 135 din Legea nr. 46/2008 — Codul silvic.
Excepția a fost invocată de Regia Națională a Pădurilor
Romsilva, Direcția Silvică Alba, într-un dosar având ca obiect
pretenții.
În motivarea excepției de neconstituționalitate se arată,
în esență, că modalitatea de reglementare adoptată de legiuitor,
fără a face distincție între situațiile în care reconstituirea s-a
făcut sau nu cu respectarea prevederilor legale, dă posibilitatea
celui care solicită reconstituirea să opteze pentru un alt
amplasament despre care cunoaște că urmează să fie parcurs
cu lucrări silvice de exploatare, renunțând la vechiul
amplasament la care era îndreptățit, tocmai în scopul de a
obține un venit imediat, important, sigur și fără efort pe calea
acțiunii în pretenții ulterioare punerii în posesie, fiind astfel
afectat dreptul de proprietate al Regiei Naționale a Pădurilor.
Judecătoria Câmpeni consideră că textele legale criticate
sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul și Avocatul Poporului apreciază că prevederile
legale criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 40 din Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar

nr. 18/1991 și ale Legii nr. 169/1997, publicată în Monitorul
Oficial al României, Partea I, nr. 8 din 12 ianuarie 2000, precum
și ale art. 135 din Legea nr. 46/2008 — Codul silvic, publicată în
Monitorul Oficial al României, Partea I, nr. 238 din 27 martie
2008, dispoziții ce au următorul conținut:
— Art. 40 din Legea nr. 1/2000: ăPentru suprafețele de pe
care s-a exploatat masă lemnoasă în perioada dintre validarea
cererilor de retrocedare și punerea în posesie a proprietarilor,
Regia Națională a Pădurilor — Romsilva va acorda acestora
beneficiul realizat, după deducerea cheltuielilor de exploatare, și
va suporta cheltuielile de împădurire a suprafețelor
neregenerate.”
— Art. 135 din Legea nr. 46/2008: ă(1) Până la punerea în
posesie a terenurilor forestiere în temeiul legilor funciare, Regia
Națională a Pădurilor — Romsilva are obligația sa execute
lucrările tehnice silvice conform amenajamentelor silvice și
reglementărilor impuse de regimul silvic, acordând proprietarilor
profitul rezultat din valorificarea masei lemnoase respective.
(2) Profitul rezultat se acordă în bani sau în natură, la cererea
proprietarilor, pentru perioada dintre validare și punerea în
posesie.
(3) Serviciile de pază și protecție a vegetației forestiere de
pe terenurile retrocedate se asigură, în condițiile legii, de
ocoalele silvice din structura Regiei Naționale a Pădurilor —
Romsilva și după punerea în posesie a proprietarilor de terenuri
forestiere, persoane fizice și juridice, până la formarea de către
aceștia a structurilor proprii de administrare/prestări de servicii
silvice
ori
până
la
încheierea
contractelor
de
administrare/prestări de servicii silvice cu un ocol silvic existent,
dar nu mai mult de 180 de zile de la data întocmirii procesuluiverbal de punere în posesie.
(4) Contravaloarea serviciilor prevăzute la alin. (3) se suportă
de la bugetul de stat.”
Autorul
excepției
invocă
încălcarea
dispozițiilor
constituționale ale art. 44 cu privire la garantarea dreptului de
proprietate.
Examinând excepția, Curtea constată că aspectele invocate
de autor în motivarea excepției sunt probleme de aplicare a legii
și nu de constituționalitate a ei, fapt care excedează
competenței Curții Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 40 din Legea nr. 1/2000 pentru reconstituirea
dreptului de proprietate asupra terenurilor agricole și celor forestiere, solicitate potrivit prevederilor Legii fondului funciar nr. 18/1991
și ale Legii nr. 169/1997 și ale art. 135 din Legea nr. 46/2008 — Codul silvic, excepție ridicată de Regia Națională a Pădurilor
Romsilva, Direcția Silvică Alba în Dosarul nr. 2.247/203/2008 al Judecătoriei Câmpeni.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 889/18.XII.2009

5

CURTEA CONSTITUȚIONALĂ

D E C I Z I A Nr. 1.409
din 3 noiembrie 2009

referitoare la excepția de neconstituționalitate a dispozițiilor art. 274 alin. 3
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a art. 274 alin. 3 din Codul de procedură civilă, excepție ridicată
de Ștefan Sârjiță în Dosarul nr. 3.922/301/2008 al Tribunalului
București — Secția a III-a civilă.
La apelul nominal se prezintă, pentru partea Ștefan Sârjiță,
domnul avocat Ghiocel Onofrei, cu delegație depusă la dosar,
lipsind celelalte părți, față de care procedura de citare a fost
legal îndeplinită.
Președintele Curții dispune a se face apelul și în Dosarul
nr. 3.521D/2009,
având
ca
obiect
excepția
de
neconstituționalitate a dispozițiilor art. 274 alin. 3 din Codul de
procedură civilă, excepție ridicată de Diana Elena Lazea în
Dosarul nr. 9413.01/300/2008 al Tribunalului București — Secția
a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Având în vedere obiectul identic al excepțiilor, președintele
pune în discuția părții prezente și a reprezentantului Ministerului
Public cererea de conexare a Dosarului nr. 3.521D/2009 la
Dosarul nr. 3.442D/2009. Atât reprezentantul părții prezente, cât
și reprezentantul Ministerului Public sunt de acord cu cererea
de conexare. Deliberând, Curtea decide conexarea Dosarului
nr. 3.521D/2009 la Dosarul nr. 3.442D/2009, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 20 februarie 2009, pronunțată în Dosarul
nr. 3.922/301/2008, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a prevederilor art. 274 alin. 3 din Codul
de procedură civilă.
Prin Încheierea din 4 mai 2009, pronunțată în Dosarul
nr. 9413.01/300/2008, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 274 alin. 3 din Codul
de procedură civilă.
Excepția a fost ridicată de Ștefan Sârjiță într-un dosar având
ca obiect pretenții și de Diana Elena Lazea într-un dosar având
ca obiect reîncredințarea unui minor.
În motivarea excepției de neconstituționalitate se arată,
în esență, că dispozițiile criticate contravin flagrant prevederilor
art. 21 din Constituție, potrivit cărora se garantează dreptul la
un proces echitabil și la soluționarea cauzelor într-un termen
rezonabil. La încheierea contractului de asistență juridică,
avocatul negociază cu clientul onorariul pentru asistența juridică

a clientului, pentru reprezentarea într-un proces, contract care
se încheie în formă scrisă și cuprinde onorariul negociat, în
funcție de complexitatea și valoarea cauzei. Judecătorului nu îi
este permis să încalce contractul încheiat și să stabilească
cheltuielile de judecată, dat fiind faptul că, înaintea reprezentării
și susținerii cauzei de către avocat, acesta susține consultații
juridice pentru client, pregătește dosarul, formulează
întâmpinări, excepții, deci susține o muncă laborioasă. Se mai
arată că prevederile articolului criticat nu îndeplinesc condițiile
esențiale ale clarității și previzibilității legii, consacrate în
numeroase rânduri în jurisprudența Curții Europene a Drepturilor
Omului și care, în temeiul art. 20 din Constituția României, au
aplicabilitate directă în dreptul intern și forță juridică
supraconstituțională, în măsura în care aceste prevederi sunt
mai favorabile decât cele constituționale. Prevederile criticate
sunt neconstituționale atâta vreme cât nu prevăd niciun criteriu
clar pentru instanțele judecătorești de a diminua sau nu
onorariul avocatului și creează astfel posibilitatea pronunțării
unor sentințe arbitrare. Criteriile menționate de legiuitor în teza
finală a art. 274 alin. 3 din Codul de procedură civilă, și anume
valoarea pricinii sau munca îndeplinită de avocat, sunt extrem
de vagi și largi și nu sunt de natură să înlăture arbitrariul.
Tribunalului București — Secțiile a III-a civilă și a IV-a
civilă consideră că textele legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 274 alin. 3 din Codul de procedură civilă, text de
lege care are următorul conținut: ăJudecătorii au însă dreptul să
mărească sau să micșoreze onorariile avocaților, potrivit cu cele
prevăzute în tabloul onorariilor minimale, ori de câte ori vor
constata motivat că sunt nepotrivite de mici sau de mari, față de
valoarea pricinii sau munca îndeplinită de avocat.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 20 alin. (2), art. 21 alin. (3) privind dreptul la un
proces echitabil și art. 124 alin. (2) cu privire la înfăptuirea
justiției.
Examinând excepția, Curtea constată că s-a mai pronunțat
asupra constituționalității acestor dispoziții legale, în raport cu
critici asemănătoare. Astfel, prin Decizia nr. 401 din 14 iulie

6

MONITORUL OFICIAL AL ROMÂNIEI, PARTEA I, Nr. 889/18.XII.2009

2005, publicată în Monitorul Oficial al României, Partea I, nr. 848
din 20 septembrie 2005, Curtea Constituțională a reținut că
prerogativa instanței de a cenzura, cu prilejul stabilirii
cheltuielilor de judecată, cuantumul onorariului avocațial
convenit, prin prisma proporționalității sale cu amplitudinea și
complexitatea activității depuse, este cu atât mai necesară cu
cât respectivul onorariu, convertit în cheltuieli de judecată,
urmează a fi suportat de partea potrivnică, dacă a căzut în
pretenții, ceea ce presupune în mod necesar ca acesta să îi fie
opozabil. Or, opozabilitatea sa față de partea potrivnică, care
este terț în raport cu convenția de prestare a serviciilor
avocațiale, este consecința însușirii sale de instanță prin
hotărârea judecătorească, prin al cărei efect creanța
dobândește caracter cert, lichid și exigibil.
În sensul celor arătate este și jurisprudența Curții Europene
a Drepturilor Omului, care, învestită fiind cu soluționarea
pretențiilor la rambursarea cheltuielilor de judecată, în care sunt
cuprinse și onorariile avocațiale, a statuat că acestea urmează
a fi recuperate numai în măsura în care constituie cheltuieli

necesare, care au fost în mod real făcute, în limita unui cuantum
rezonabil.
Rațiunile care au stat la baza adoptării soluției anterioare își
păstrează valabilitatea și în prezent, astfel încât aceasta se
impune a fi menținută. De altfel, în ceea ce privește problema
clarității și previzibilității legii, Curtea Europeană a Drepturilor
Omului a susținut, în Cauza Hertel contra Elveției din 25 august
1998 (§ 35), că previzibilitatea legii nu trebuie să fie neapărat
însoțită de certitudini absolute. Certitudinea, chiar dacă este de
dorit, este însoțită câteodată de o rigiditate excesivă, or, dreptul
trebuie să știe să se adapteze schimbărilor de situație. De
asemenea, în Cauza Vogt contra Germaniei din 26 septembrie
1995, Curtea de la Strasbourg (§ 48) a mai afirmat că nivelul de
precizie cerut de legislația internă depinde într-o mare măsură
de textul analizat, de domeniul pe care îl acoperă și de calitatea
destinatarilor săi. Pe de altă parte, revine în primul rând
autorităților naționale sarcina de a interpreta și aplica dreptul
intern (Hotărârea Chorherr contra Austriei din 25 august 1993,
§ 25).

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 274 alin. 3 din Codul de procedură civilă,
excepție ridicată de Ștefan Sârjiță în Dosarul nr. 3.922/301/2008 al Tribunalului București — Secția a III-a civilă și de Diana Elena
Lazea în Dosarul nr. 9413.01/300/2008 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.410
din 3 noiembrie 2009

referitoare la excepția de neconstituționalitate a dispozițiilor art. 34 din Decretul-lege nr. 115/1938
pentru unificarea dispozițiilor privitoare la cărțile funciare
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a art. 34 din Decretul-lege nr. 115/1938 pentru unificarea
dispozițiilor privitoare la cărțile funciare, excepție ridicată de
Parohia Ortodoxă Română Crucișor în Dosarul nr. 871/296/2009
al Judecătoriei Satu Mare.

La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 13 mai 2009, pronunțată în Dosarul
nr. 871/296/2009, Judecătoria Satu Mare a sesizat Curtea
Constituțională cu excepția de neconstituționalitate a
prevederilor art. 34 din Decretul-lege nr. 115/1938 pentru
unificarea dispozițiilor privitoare la cărțile funciare.

MONITORUL OFICIAL AL ROMÂNIEI, PARTEA I, Nr. 889/18.XII.2009
Excepția a fost ridicată de Parohia Ortodoxă Română
Crucișor într-un dosar având ca obiect o rectificare în cartea
funciară.
În motivarea excepției de neconstituționalitate se arată,
în esență, că dispoziția legală criticată, fără a face o distincție
pentru rectificarea în cartea funciară, în cazul lăcașelor de cult
și caselor parohiale, aduce atingere dispozițiilor constituționale
referitoare la libertatea cultelor, libertatea conștiinței, principiul
majorității, dar și legilor comunitare care reglementează obligația
statului de a garanta aceste libertăți, deoarece permit, prin lipsa
distincției, realizarea reconstituirii unui drept de proprietate prin
rectificare de carte funciară.
Judecătoria Satu Mare consideră că textele legale criticate
sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate

7

la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 din Decretul-lege nr. 115/1938 pentru
unificarea dispozițiilor privitoare la cărțile funciare, dispoziții ce
au următorul conținut: ăRectificarea unei intabulări sau înscrieri
provizorii se va cere de orice persoană interesată:
1. dacă înscrierea sau titlul în temeiul căruia s-a săvârșit, nu
au fost valabile;
2. sau dacă prin înscriere, dreptul a fost greșit calificat;
3. sau dacă nu mai sunt întrunite condițiile de existență ale
dreptului înscris, sau au încetat efectele actului juridic în temeiul
căruia s-a făcut înscrierea.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 29 din Constituție.
Examinând excepția, Curtea constată că textul constituțional
invocat de autorul excepției în motivarea acesteia nu este
încălcat în niciun fel de dispoziția legală referitoare la rectificarea
unei intabulări sau înscrieri provizorii în cartea funciară, întrucât
libertatea conștiinței și libertatea cultelor nu sunt și nu pot fi
afectate de o înscriere în cartea funciară. Dreptul de proprietate
nu se pierde prin rectificarea înscrierilor provizorii sau definitive
în cartea funciară, rectificarea făcându-se întotdeauna în baza
unei hotărâri judecătorești.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 34 din Decretul-lege nr. 115/1938 pentru
unificarea dispozițiilor privitoare la cărțile funciare, excepție ridicată de Parohia Ortodoxă Română Crucișor în Dosarul
nr. 871/296/2009 al Judecătoriei Satu Mare.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.411
din 3 noiembrie 2009

referitoare la excepția de neconstituționalitate a dispozițiilor art. 2 lit. a) și b), art. 7, art. 8, art. 9,
art. 10, art. 11, art. 12 și art. 24 din Ordonanța de urgență a Guvernului nr. 24/2008
privind accesul la propriul dosar și deconspirarea Securității
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán

— președinte
— judecător
— judecător
— judecător
— judecător
— judecător

Augustin Zegrean
Carmen-Cătălina Gliga
Fabian Niculae

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 lit. b), art. 7, art. 8, art. 9, art. 10 și art. 11 din

8

MONITORUL OFICIAL AL ROMÂNIEI, PARTEA I, Nr. 889/18.XII.2009

Ordonanța de urgență a Guvernului nr. 24/2008 privind accesul
la propriul dosar și deconspirarea Securității, excepție ridicată
de Marius Ioan Ursaciuc în Dosarul nr. 31.391/3/2008 al Curții
de Apel București — Secția a VIII-a de contencios administrativ
și fiscal.
La apelul nominal se prezintă, pentru autorul excepției,
doamna avocat Marcela Ene, cu delegație depusă la dosar,
lipsind cealaltă parte, față de care procedura de citare a fost
legal îndeplinită.
Președintele Curții dispune a se face apelul și în Dosarul
nr. 4.083D/2009,
având
ca
obiect
excepția
de
neconstituționalitate a dispozițiilor art. 2 lit. a), art. 7, art. 8 lit. a),
art. 11 alin. (1) și art. 24 din Ordonanța de urgență a Guvernului
nr. 24/2008 privind accesul la propriul dosar și deconspirarea
Securității, excepție ridicată de Dumitru Nătălețu în Dosarul
nr. 37.540/3/2008 al Curții de Apel București — Secția a VIII-a
de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Având în vedere obiectul similar al excepțiilor, președintele
pune în discuția părților prezente și a reprezentantului
Ministerului Public cererea de conexare a Dosarului
nr. 4.083D/2009 la Dosarul nr. 4.081D/2009, care este primul
înregistrat. Atât reprezentantul părții prezente, cât și
reprezentantul Ministerului Public sunt de acord cu cererea de
conexare. Deliberând, Curtea decide conexarea dosarelor
nr. 4.081D/2009 și nr. 4.083D/2009.
Cauza este în stare de judecată.
Magistratul-asistent referă asupra faptului că partea Marius
Ioan Ursaciuc a depus la dosar concluzii scrise, solicitând
admiterea excepției de neconstituționalitate invocate.
Având cuvântul pe fond, reprezentantul părții Marius Ioan
Ursaciuc solicită admiterea excepției de neconstituționalitate așa
cum a fost formulată, depunând și concluzii scrise în acest sens.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 21 mai 2009, pronunțată în Dosarul
nr. 31.391/3/2008, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 2 lit. b), art. 7, art. 8, art. 9, art. 10 și art. 11
din Ordonanța de urgență a Guvernului nr. 24/2008 privind
accesul la propriul dosar și deconspirarea Securității,
excepție ridicată de Marius Ioan Ursaciuc într-o cauză având ca
obiect o acțiune în constatare.
Prin Încheierea din 21 mai 2009, pronunțată în Dosarul
nr. 37.540/3/2008, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 2 lit. a), art. 7, art. 8 lit. a), art. 11 alin. (1) și
art. 24 din Ordonanța de urgență a Guvernului nr. 24/2008
privind accesul la propriul dosar și deconspirarea
Securității, excepție ridicată de Dumitru Nătălețu într-o cauză
având ca obiect o acțiune în constatare.
În motivarea excepției de neconstituționalitate se susține
că prevederile art. 7 din Ordonanța de urgență a Guvernului
nr. 24/2008 încalcă dispozițiile constituționale privind egalitatea
în drepturi a cetățenilor și liberul acces la justiție. Situația juridică
creată prin ordonanță, și anume posibilitatea oricărei părți
interesate de a contesta actul emis de C.N.S.A.S. prin care se

constată că persoana verificată nu a avut calitatea de lucrător al
Securității, în timp ce actul prin care se contestă existența de
lucrător al Securității sau de colaborator al acesteia nu poate fi
atacat, încalcă flagrant principiul nediscriminării și se află în
conflict cu art. 16 și 21 din Constituție. Principiul potrivit căruia
cetățenii sunt egali în fața legii și a autorităților publice, fără
privilegii și fără discriminări, este evident încălcat prin diferența
de tratament instituită de ordonanța de urgență, deoarece
subiectul de drept cu cel mai mare interes, și anume persoana
ce a fost obiectul verificării, se află în imposibilitatea de a
contesta actul prin care i s-a constatat calitatea de lucrător sau
colaborator al Securității. Liberul acces la justiție este afectat
fără un temei legal, iar textele legale atacate încalcă, în opinia
autorului, și prevederile art. 1 alin. (3) din Constituția României.
Principiul egalității între cetățeni este încălcat prin expunerea
publică a pretinsei calități de lucrător sau colaborator al
Securității în sarcina unei anumite persoane. Persoana verificată
va fi supusă unor discriminări ce pot afecta o varietate de
raporturi sociale și juridice, precum raportul de muncă,
exercitarea dreptului de a fi ales, dreptul la integritate fizică și
psihică etc. Încălcarea art. 26 alin. (1) din Constituție rezultă din
însăși natura documentelor aflate în arhiva C.N.S.A.S. și puse
la dispoziția instanței judecătorești, iar prin aducerea la
cunoștința publică a acestor documente (note informative,
angajamente, rapoarte, note de analiză etc.) se pot prejudicia
grav integritatea și viața personală a celor ce fac obiectul
verificărilor și a terțelor persoane. Prevederile art. 2 lit. b), art. 8
și art. 11 încalcă prevederile art. 15 din Constituție, referitoare la
principiul neretroactivității legii. Din preambulul ordonanței reiese
că prin acțiunea în constatare promovată de C.N.S.A.S. se tinde
la angajarea unei răspunderi politice prin intermediul unei
proceduri judiciare la finalul căreia, prin publicarea hotărârii în
Monitorul Oficial al României, se ajunge la deschiderea unui
veritabil cazier juridic. Caracterul retroactiv al legii constă în
aceea că se instituie o nouă răspundere politică pentru fapte
comise anterior intrării în vigoare a legii.
Curtea de Apel București — Secția a VIII-a contencios
administrativ și fiscal consideră că excepția este
neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 2 lit. a) și b),
art. 7, art. 8, art. 9, art. 10, art. 11, art. 12 și art. 24 din Ordonanța
de urgență a Guvernului nr. 24/2008 privind accesul la propriul
dosar și deconspirarea Securității sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, concluziile scrise depuse de
părți, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 889/18.XII.2009
Obiectul excepției de neconstituționalitate îl constituie
dispozițiile art. 2 lit. a) și b), referitoare la noțiunile de lucrător și
colaborator al Securității, art. 7, art. 8, art. 9, art. 10, art. 11 și
art. 24, referitoare la structurile abilitate din cadrul C.N.S.A.S.
să efectueze acțiunile de verificare, atribuțiile C.N.S.A.S., căile
de atac împotriva adeverințelor eliberate în urma notelor de
constatare și condițiile în care se poate exercita acțiunea în
constatarea calității de lucrător al Securității sau de colaborator
al acesteia, din Ordonanța de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008, cu modificările și completările ulterioare.
Autorii excepției de neconstituționalitate consideră că textele
legale atacate contravin prevederilor constituționale ale art. 1
alin. (3), ale art. 15 privind universalitatea drepturilor, ale art. 16
privind egalitatea în fața legii, ale art. 21 privind liberul acces la
justiție, ale art. 22 alin. (1) și (2) privind dreptul la viață și la
integritate fizică și psihică, ale art. 26 privind viața intimă,
familială și privată, ale art. 23 privind libertatea individuală, ale
art. 24 privind dreptul la apărare, ale art. 30 privind libertatea de
exprimare, ale art. 31 alin. (2) privind dreptul la informație, ale
art. 53 privind restrângerea exercițiului unor drepturi sau al unor

9

libertăți, ale art. 54 privind fidelitatea față de țară, ale art. 55
privind apărarea țării, ale art. 57 privind exercitarea drepturilor și
a libertăților și ale art. 126 privind instanțele judecătorești.
Examinând excepția de neconstituționalitate, Curtea
constată că s-a mai pronunțat asupra acelorași texte,
constatând că sunt constituționale. Astfel, în ceea ce privește
dispozițiile art. 2 lit. a) și b) și ale art. 7—10 din Ordonanța de
urgență a Guvernului nr. 24/2008 privind accesul la propriul
dosar și deconspirarea Securității, Curtea s-a pronunțat prin
Decizia nr. 980 din 25 iunie 2009, publicată în Monitorul Oficial
al României, Partea I, nr. 572 din 17 august 2009. Cu privire la
art. 11 din ordonanță, Curtea s-a pronunțat prin Decizia nr. 267
din 24 februarie 2009, publicată în Monitorul Oficial al României,
Partea I, nr. 225 din 7 aprilie 2009. Considerentele acestor
decizii își mențin valabilitatea și în cauza de față, inclusiv în
privința dispozițiilor art. 24 din ordonanță.
De altfel, Curtea s-a mai pronunțat asupra constituționalității
dispozițiilor ordonanței în ansamblul său, constatând că sunt
constituționale, prin Decizia nr. 530 din 9 aprilie 2009, publicată
în Monitorul Oficial al României, Partea I, nr. 430 din 24 iunie
2009.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 lit. a) și b), art. 7, art. 8, art. 9, art. 10,
art. 11 și art. 24 din Ordonanța de urgență a Guvernului nr. 24/2008 privind accesul la propriul dosar și deconspirarea Securității,
excepție ridicată de Marius Ioan Ursaciuc în Dosarul nr. 31.391/3/2008 al Curții de Apel București — Secția a VIII-a de contencios
administrativ și fiscal și de Dumitru Nătălețu în Dosarul nr. 37.540/3/2008 al aceleiași instanțe.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.420
din 5 noiembrie 2009

referitoare la excepția de neconstituționalitate a prevederilor art. 100 alin. (3) lit. e) și art. 111
alin. (1) lit. c) din Ordonanța de urgență a Guvernului nr. 195/2002
privind circulația pe drumurile publice
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean

— președinte
— judecător
— judecător
— judecător
— judecător
— judecător
— judecător

Carmen-Cătălina Gliga
Valentina Bărbățeanu

— procuror
— magistrat-asistent

Pe rol se află soluționarea excepției de neconstituționalitate
a prevederilor art. 100 alin. (3) lit. e) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Marin

10

MONITORUL OFICIAL AL ROMÂNIEI, PARTEA I, Nr. 889/18.XII.2009

Alexandru Tudor în Dosarul nr. 17.917/197/2008 al Judecătoriei
Brașov.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, arătând că textele de lege criticate sunt
conforme prevederilor constituționale invocate de autorul
acesteia.
C U R T E A,

având în vedere actele și lucrările dosarului, constată
următoarele:
Prin Încheierea din 26 martie 2009, pronunțată în Dosarul
nr. 17.917/197/2008, Judecătoria Brașov a sesizat Curtea
Constituțională cu excepția de neconstituționalitate a
prevederilor art. 100 alin. (3) lit. e) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația
pe
drumurile
publice.
Excepția
de
neconstituționalitate a fost ridicată de Marin Alexandru Tudor
într-o cauză având ca obiect soluționarea plângerii formulate
împotriva unui proces-verbal de constatare și sancționare a unei
contravenții.
În motivarea excepției de neconstituționalitate autorul
acesteia arată că nu a beneficiat de prezumția de nevinovăție,
consacrată de art. 23 alin. (11) din Legea fundamentală, întrucât
sancțiunea a fost aplicată de către un polițist, care nu prezintă
garanții de independență și imparțialitate. Susține că instituirea
unui regim sancționator contravențional, cu consecința aplicării,
în mod cumulativ, de sancțiuni constând în puncte de amendă,
suspendarea permisului de conducere, puncte de penalizare și
măsuri administrative, determină o restrângere excesivă a unor
drepturi, în contradicție cu prevederile din Constituție cuprinse la
art. 15 — ăUniversalitatea” și la art. 53 alin. (1) referitoare la
restrângerea exercițiului unor drepturi și al unor libertăți.
Totodată, își motivează critica și prin raportare la dispozițiile
constituționale ale art. 21 privind accesul liber la justiție și dreptul
la un proces echitabil și la cele ale art. 25 alin. (1), care
garantează dreptul la liberă circulație, în țară sau în străinătate.
Judecătoria Brașov apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul opinează în sensul respingerii, ca neîntemeiată, a
excepției de neconstituționalitate.
Avocatul Poporului consideră că prevederile de lege ce
formează obiectul excepției sunt constituționale, fiind în deplină
concordanță cu prevederile din Legea fundamentală invocate
de autorul excepției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, concluziile procurorului,
raportul întocmit de judecătorul-raportor, dispozițiile legale

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 100 alin. (3) lit. e) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, astfel cum au
fost modificate și completate prin Ordonanța de urgență a
Guvernului nr. 69/2007, publicată în Monitorul Oficial al
României, Partea I, nr. 443 din 29 iunie 2007. Textele de lege
criticate au următorul cuprins:
— Art. 100 alin. (3) lit. e): ă(3) Constituie contravenție și se
sancționează cu amenda prevăzută în clasa a II-a de sancțiuni
și cu aplicarea sancțiunii contravenționale complementare a
suspendării exercitării dreptului de a conduce pentru o perioadă
de 30 de zile săvârșirea de către conducătorul de autovehicul
sau tramvai a următoarelor fapte: (...)
e) nerespectarea regulilor privind depășirea.”;
— Art. 111 alin. (1) lit. c): ă(1) Permisul de conducere sau
dovada înlocuitoare a acestuia se reține în următoarele cazuri: (...)
c) la săvârșirea uneia dintre contravențiile prevăzute la
art. 100 alin. (3), art. 101 alin. (3), art. 102 alin. (3) și în situația
prevăzută la art. 115 alin. (1).”
Examinând excepția de neconstituționalitate, Curtea
constată că textele de lege criticate se rezumă la a institui
sancțiuni corespunzătoare săvârșirii unor contravenții la regimul
circulației pe drumurile publice, fără să facă vreo referire la
aspecte legate de modalitatea de constatare și aplicare a
acestora. Prin urmare, susținerile potrivit cărora autorul excepției
nu a beneficiat de prezumția de nevinovăție, consacrată de
art. 23 alin. (11) din Legea fundamentală, întrucât sancțiunea a
fost aplicată de către un polițist, care nu prezintă garanții de
independență și imparțialitate, sunt irelevante în cauză. Astfel
de critici ar putea fi, eventual, formulate împotriva prevederilor
art. 109 alin. (1) din Ordonanța de urgență a Guvernului
nr. 195/2002, potrivit cărora constatarea contravențiilor și
aplicarea sancțiunilor se fac direct de către polițistul rutier. Dar
nu acest articol constituie obiect al excepției de
neconstituționalitate, astfel că instanța de contencios
constituțional nu poate analiza această critică, fiind ținută de
cele reținute în încheierea de sesizare de către instanța în fața
căreia a fost ridicată excepția. Din aceleași motive, Curtea
consideră irelevantă și motivarea excepției prin raportare la
dispozițiile art. 21 din Constituție, care garantează accesul liber
la justiție și dreptul la un proces echitabil.
În ceea ce privește nemulțumirea autorului excepției față de
prevederea cumulativă a mai multor sancțiuni pentru aceeași
faptă, Curtea reiterează cele reținute în jurisprudența sa,
reprezentată, de exemplu, de Decizia nr. 1.047 din 13 noiembrie
2007, publicată în Monitorul Oficial al României, Partea I, nr. 816
din 29 noiembrie 2007. Astfel, în cazul săvârșirii unor
contravenții la regulile de circulație rutieră, reglementarea prin
lege, pe lângă sancțiunea principală, amenda, și a uneia sau
mai multor sancțiuni complementare nu este de natură a încălca
dispozițiile constituționale, aceste sancțiuni având drept scop
înlăturarea stării de pericol și preîntâmpinarea săvârșirii altor
fapte interzise de lege.

MONITORUL OFICIAL AL ROMÂNIEI, PARTEA I, Nr. 889/18.XII.2009
Totodată, Curtea a statuat că prevederile constituționale ale
art. 25, care consacră dreptul la liberă circulație, nu au legătură
cu dispozițiile de lege cuprinse în Ordonanța de urgență a
Guvernului nr. 195/2002. Dreptul la liberă circulație, astfel cum
a fost consacrat la nivel constituțional, vizează libertatea de
mișcare a cetățeanului, atât pe teritoriul României, cât și în afara
teritoriului țării, fără să includă însă și dreptul de a conduce
autovehicule, respectiv de a deține un permis de conducere
auto. Prevederile constituționale menționate nu fac referire și la
mijloacele de transport prin care se realizează libera circulație.
În scopul valorificării acestui drept, cetățenii pot folosi orice
mijloace de transport (rutiere, feroviare, aeriene, fluviale, navale,
mijloace de transport în comun sau personale), cu condiția
respectării regulilor impuse prin actele normative care
reglementează utilizarea acestora. Stabilirea unor astfel de
reguli în ceea ce privește circulația pe drumurile publice, inclusiv
în ceea ce privește reținerea permisului de conducere, respectiv
suspendarea exercitării dreptului de a conduce autovehicule,
are ca scop, potrivit art. 1 alin. (2) din Ordonanța de urgență a
Guvernului nr. 195/2002, ăasigurarea desfășurării fluente și în
siguranță a circulației pe drumurile publice, precum și ocrotirea

11

vieții, integrității corporale și a sănătății persoanelor participante
la trafic sau aflate în zona drumului public, protecția drepturilor
și intereselor legitime ale persoanelor respective [...]” și nu este
de natură să încalce, pentru motivele arătate, dreptul
fundamental reglementat de art. 25 din Constituție. În acest sens
s-a pronunțat Curtea Constituțională, de exemplu, prin Decizia
nr. 210 din 13 martie 2007, publicată în Monitorul Oficial al
României, Partea I, nr. 267 din 20 aprilie 2007.
Curtea constată că nu poate reține nici critica cu privire la
încălcarea dispozițiilor constituționale ale art. 53 referitoare la
restrângerea exercițiului unor drepturi sau al unor libertăți,
întrucât reținerea permisului de conducere sau a dovezii
înlocuitoare a acestuia în cazul săvârșirii uneia dintre
contravențiile la care face trimitere art. 111 alin. (1) lit. c) din
Ordonanța de urgență a Guvernului nr. 195/2002 vizează
atingerea scopurilor enunțate de dispozițiile art. 1 alin. (2) din
același act normativ, citate mai sus. Așadar, reglementarea unor
sancțiuni contravenționale pentru încălcarea acestor reguli este
deplin justificată, din perspectiva interesului general ocrotit.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 100 alin. (3) lit. e) și art. 111 alin. (1) lit. c) din Ordonanța de
urgență a Guvernului nr. 195/2002 privind circulația pe drumurile publice, excepție ridicată de Marin Alexandru Tudor în Dosarul
nr. 17.917/197/2008 al Judecătoriei Brașov.
Definitivă și general obligatorie.
Pronunțată în ședința publică din data de 5 noiembrie 2009.

PREȘEDINTE,

prof. univ. dr. TUDOREL TOADER
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.423
din 5 noiembrie 2009

referitoare la excepția de neconstituționalitate a prevederilor art. II pct. 10 din Legea nr. 441/2006
pentru modificarea și completarea Legii nr. 31/1990 privind societățile comerciale, republicată,
și a Legii nr. 26/1990 privind registrul comerțului, republicată
Tudorel Toader

— președinte

Nicolae Cochinescu

— judecător

Aspazia Cojocaru

— judecător

Acsinte Gaspar

— judecător

Petre Lăzăroiu

— judecător

Puskás Valentin Zoltán

— judecător

Augustin Zegrean

— judecător

Carmen-Cătălina Gliga

— procuror

Valentina Bărbățeanu

— magistrat-asistent

12

MONITORUL OFICIAL AL ROMÂNIEI, PARTEA I, Nr. 889/18.XII.2009

Pe rol se află soluționarea excepției de neconstituționalitate
a prevederilor art. II pct. 10 din Legea nr. 441/2006 pentru
modificarea și completarea Legii nr. 31/1990 privind societățile
comerciale, republicată, și a Legii nr. 26/1990 privind registrul
comerțului, republicată, excepție ridicată de Societatea
Comercială ăPeterson Company Liability Limited” — S.R.L., prin
asociatul unic Petre Dumitrașcu, în Dosarul nr. 3.403/2/2007 al
Înaltei Curți de Casație și Justiție — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 25 martie 2009, pronunțată în Dosarul
nr. 3.403/2/2007, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a prevederilor art. II pct. 10 din Legea
nr. 441/2006 pentru modificarea și completarea Legii
nr. 31/1990 privind societățile comerciale, republicată, și a
Legii nr. 26/1990 privind registrul comerțului, republicată.
Excepția de neconstituționalitate a fost ridicată de Societatea
Comercială ăPeterson Company Liability Limited” — S.R.L., prin
asociatul unic Petre Dumitrașcu, într-o cauză având ca obiect
soluționarea recursului introdus împotriva unei încheieri de
ședință.
În motivarea excepției de neconstituționalitate autorul
acesteia susține, în esență, că textul de lege care a instituit
posibilitatea Oficiului Național al Registrului Comerțului de a
interveni în procesele privind înregistrările în registrul comerțului
și, implicit, citarea acestuia ca parte este abuziv și
neconstituțional.
Înalta Curte de Casație și Justiție — Secția comercială
apreciază că excepția de neconstituționalitate este
neîntemeiată. În acest sens, precizează că, ăpentru efectuarea
operațiunilor necesare și impuse privind înregistrările la registrul
comerțului ale societăților comerciale, legiuitorul a prevăzut
această normă pentru o mai bună administrare a mențiunilor
efectuate, în raport cu care aceste instituții își justifică calitatea
procesuală în litigiile generate de astfel de operațiuni, care sunt
date în competența exclusivă a registrului comerțului și
împotriva cărora s-au stipulat expres căile de atac ce se vor
exercita”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. II pct. 10
din Legea nr. 441/2006 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, concluziile procurorului, raportul întocmit
de judecătorul-raportor, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. II pct. 10 din Legea nr. 441/2006 pentru
modificarea și completarea Legii nr. 31/1990 privind societățile
comerciale, republicată, și a Legii nr. 26/1990 privind registrul
comerțului, republicată. Legea nr. 441/2006 a fost publicată în
Monitorul Oficial al României, Partea I, nr. 955 din 28 noiembrie
2006. Textul de lege criticat are următorul cuprins:
— Art. II pct. 10: ăDupă articolul 26 se introduce un nou
articol, articolul 261, cu următorul cuprins:
«Art. 261. — (1) Oficiul Național al Registrului Comerțului are
legitimare procesuală activă și poate interveni în orice proces
privind înregistrări în registrul comerțului, interesul fiind
prezumat și constând în respectarea cerințelor generale ale
activității comerciale.
(2) Cererile introduse de Oficiul Național al Registrului
Comerțului, în temeiul prezentei legi, nu sunt supuse taxei de
timbru și nici timbrului judiciar.»”
Prevederile din Legea fundamentală invocate de autorul
excepției sunt cele ale art. 16 alin. (1) și (2) privind egalitatea în
drepturi, ale art. 21 alin. (3) și (4) prin care se consacră dreptul
la un proces echitabil și se prevede facultativitatea și gratuitatea
jurisdicțiilor speciale administrative, ale art. 125 alin. (2) potrivit
căruia propunerile de numire, precum și promovarea,
transferarea și sancționarea judecătorilor sunt de competența
Consiliului Superior al Magistraturii, în condițiile legii sale
organice, și ale art. 134 alin. (2) care statuează cu privire la rolul
Consiliului Superior al Magistraturii de instanță de judecată în
domeniul răspunderii disciplinare a judecătorilor și a procurorilor.
Examinând excepția de neconstituționalitate, Curtea observă
că s-a mai pronunțat asupra constituționalității prevederilor de
lege ce formează obiectul acesteia, din perspectiva unor critici
similare și prin raportare la aceleași dispoziții din Legea
fundamentală ca și cele invocate în prezenta cauză. Astfel, prin
Decizia nr. 866 din 16 iunie 2009, publicată în Monitorul Oficial
al României, Partea I, nr. 558 din 11 august 2009, Curtea a
respins ca neîntemeiată excepția de neconstituționalitate a
prevederilor art. II pct. 10 din Legea nr. 441/2006, pentru
motivele acolo reținute. Excepția de neconstituționalitate
soluționată de Curtea Constituțională cu acel prilej a fost ridicată
de același autor, dar în cadrul unui alt proces, astfel că nu poate
opera autoritatea de lucru judecat, nefiind îndeplinită condiția
triplei identități referitoare la părți, obiect și cauză. Față de
decizia amintită, Curtea constată că soluția și argumentele care
au condus la pronunțarea acesteia își păstrează valabilitatea,
în motivarea prezentei excepții nefiind învederate elemente noi
care să justifice reconsiderarea acestei jurisprudențe.

MONITORUL OFICIAL AL ROMÂNIEI, PARTEA I, Nr. 889/18.XII.2009

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II pct. 10 din Legea nr. 441/2006 pentru modificarea și
completarea Legii nr. 31/1990 privind societățile comerciale, republicată, și a Legii nr. 26/1990 privind registrul comerțului,
republicată, excepție ridicată de Societatea Comercială ăPeterson Company Liability Limited” — S.R.L., prin asociatul unic Petre
Dumitrașcu, în Dosarul nr. 3.403/2/2007 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 5 noiembrie 2009.
PREȘEDINTE,

prof. univ. dr. TUDOREL TOADER
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.441
din 5 noiembrie 2009

referitoare la excepția de neconstituționalitate a dispozițiilor art. 4 alin. (1) și (2)
din Legea contenciosului administrativ nr. 554/2004
Tudorel Toader
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Claudia-Margareta Krupenschi
— magistrat-asistent
Pe rol se află soluționarea excepției de neconstituționalitate
a dispozițiilor art. 4 alin. (1) din Legea contenciosului
administrativ nr. 554/2004, excepție ridicată de Sorina Paul în
Dosarul nr. 778/30/2009 al Tribunalului Timiș — Secția
comercială și de contencios administrativ, cauză ce constituie
obiectul Dosarului nr. 3.509D/2009 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că partea
Societatea Comercială ăAdministrarea Domeniului Public” —
S.A. Timișoara a transmis Curții note scrise prin care solicită
respingerea excepției de neconstituționalitate.
Curtea dispune a se face apelul și în Dosarul
nr. 4.129D/2009, având ca obiect aceeași excepție de
neconstituționalitate, ridicată de Ilin Zdravko în Dosarul
nr. 8.576/30/2008 al Curții de Apel Timișoara — Secția
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 5.212D/2009,
având
ca
obiect
excepția
de
neconstituționalitate a prevederilor art. 4 alin. (1) și (2) din Legea
contenciosului administrativ nr. 554/2004, ridicată de Societatea

Comercială ăVodafone România” — S.A. din București în
Dosarul nr. 10.947/271/CA/2006 al Curții de Apel Oradea —
Secția comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect a acestor
cauze, pune în discuție problema conexării lor.
Reprezentantul Ministerului Public este de acord cu
conexarea cauzelor.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 5.212D/2009 și nr.
4.129D/2009 la Dosarul nr. 3.509D/2009, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând, în esență, că aspectele invocate de autorii acesteia,
referitoare atât la sustragerea actelor administrative cu caracter
normativ de la controlul instanțelor judecătorești, cât și la
posibilitatea legală ca un act administrativ unilateral cu caracter
individual, emis chiar anterior adoptării Legii nr. 554/2004, să
poată fi atacat oricând pe calea excepției de nelegalitate,
excedează controlului Curții Constituționale, deoarece constituie
probleme de interpretare și aplicare unitară a legii, de
competența Înaltei Curți de Casație și Justiție, a cărei
jurisprudență, de altfel, oferă soluții la aceste probleme.
C U R T E A,

având în vedere actele și lucrările dosarelor, reține următoarele:
Prin Încheierea din 13 mai 2009, pronunțată în Dosarul
nr. 778/30/2009, Tribunalul Timiș — Secția comercială și de
contencios administrativ a sesizat Curtea Constituțională

14

MONITORUL OFICIAL AL ROMÂNIEI, PARTEA I, Nr. 889/18.XII.2009

cu excepția de neconstituționalitate a prevederilor art. 4
alin. (1) din Legea contenciosului administrativ nr. 554/2004.
Excepția de neconstituționalitate a fost ridicată de Sorina
Paul într-o cauză având ca obiect soluționarea unei excepții de
nelegalitate privind un act administrativ.
Prin Încheierea din 12 mai 2009, pronunțată în Dosarul
nr. 8.576/30/2008, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 4 alin. (1) din Legea contenciosului
administrativ nr. 554/2004.
Excepția a fost ridicată de Ilin Zdravko într-o cauză privind
soluționarea unui recurs având ca obiect excepția de
nelegalitate a unui act administrativ.
Prin Încheierea din 21 mai 2009, pronunțată în Dosarul
nr. 10.947/271/CA/2006, Curtea de Apel Oradea — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 4 alin. (1) și (2) din Legea contenciosului
administrativ nr. 554/2004.
Excepția a fost ridicată de Societatea Comercială ăVodafone
România” — S.A. din București într-o cauză privind soluționarea
unui recurs având ca obiect excepția de nelegalitate a unui act
administrativ.
În motivarea excepției de neconstituționalitate autorii
excepției ridicate în dosarele nr. 3.509D/2009 și nr. 4.129D/2009
formulează critici de neconstituționalitate identice, prin care
pretind încălcarea principiului egalității în drepturi, deoarece
prevederile art. 4 alin. (1) din Legea contenciosului administrativ
nr. 554/2004 sustrag de la controlul exercitat de instanțele de
contencios administrativ actele administrative cu caracter
normativ, fără a indica o altă cale de acces la justiție. În plus, în
Dosarul nr. 5.212D/2009, autorul excepției invocă și încălcarea
principiului neretroactivității legii civile, al securității raporturilor
juridice și al dreptului la soluționarea cauzei într-un termen
rezonabil. În acest sens, arată că prevederile art. 4 alin. (1) și (2)
din Legea nr. 554/2004 creează posibilitatea repunerii pe rolul
instanțelor judecătorești, în mod repetat și fără limită de timp, a
unui act administrativ unilateral cu caracter individual împotriva
căruia nu a fost exercitată în termen acțiunea în anulare și care
și-a produs deja efectele juridice față de destinatarul actului sau
chiar terțe persoane.
Tribunalul Timiș — Secția comercială și de contencios
administrativ,
exprimându-și
opinia
în
Dosarul
nr. 3.509D/2009, apreciază că dispozițiile legale criticate
ăîncalcă dispozițiile art. 24 din Constituție, ce garantează dreptul
la apărare, și ale art. 44 din aceasta, având în vedere
imposibilitatea de a cenzura un act administrativ normativ”.
Curtea de Apel Timișoara — Secția contencios
administrativ și fiscal, exprimându-și opinia în Dosarul
nr. 4.129D/2009, consideră că excepția de neconstituționalitate
este neîntemeiată.
Curtea de Apel Oradea — Secția comercială, de
contencios administrativ și fiscal, exprimându-și opinia în
Dosarul nr. 5.212D/2009, arată că dispozițiile art. 4 alin. (1) și (2)
din Legea contenciosului administrativ nr. 554/2004 nu contravin
prevederilor art. 11 alin. (1), art. 15 alin. (2) și ale art. 20 din
Constituție, invocate de autorul excepției.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, exprimându-și punctul de vedere în Dosarul
nr. 3.509D/2009, apreciază că excepția de neconstituționalitate
este neîntemeiată, așa cum s-a pronunțat Curtea

Constituțională prin numeroase decizii, de exemplu deciziile
nr. 219/2006, nr. 377/2006 sau nr. 34/2009.
Avocatul Poporului, exprimându-și punctul de vedere în
dosarele nr. 3.509D/2009 și nr. 4.129D/2009, consideră că
dispozițiile art. 4 alin. (1) din Legea contenciosului administrativ
nr. 554/2004, modificată și completată, sunt constituționale,
astfel cum a statuat Curtea Constituțională prin deciziile
nr. 698/2008, nr. 426/2008 și nr. 34/2009. Menționează că
prevederile art. 44 din Constituție nu au incidență în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea nr.
47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (1) și (2) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificate
prin art. I pct. 5 din Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007. Textele de lege criticate au următoarea redactare:
— Art. 4: ă(1) Legalitatea unui act administrativ unilateral cu
caracter individual, indiferent de data emiterii acestuia, poate fi
cercetată oricând în cadrul unui proces, pe cale de excepție, din
oficiu sau la cererea părții interesate. În acest caz, instanța,
constatând că de actul administrativ depinde soluționarea
litigiului pe fond, sesizează, prin încheiere motivată, instanța de
contencios administrativ competentă și suspendă cauza.
Încheierea de sesizare a instanței de contencios administrativ
nu este supusă niciunei căi de atac, iar încheierea prin care se
respinge cererea de sesizare poate fi atacată odată cu fondul.
Suspendarea cauzei nu se dispune în ipoteza în care instanța în
fața căreia s-a ridicat excepția de nelegalitate este instanța de
contencios administrativ competentă să o soluționeze.
(2) Instanța de contencios administrativ se pronunță, după
procedura de urgență, în ședință publică, cu citarea părților și a
emitentului. În cazul în care excepția de nelegalitate vizează un
act administrativ unilateral emis anterior intrării în vigoare a
prezentei legi, cauzele de nelegalitate urmează a fi analizate
prin raportare la dispozițiile legale în vigoare la momentul
emiterii actului administrativ.”
Autorii excepției invocă încălcarea principiului egalității în
drepturi, consacrat de art. 16 din Constituție, a principiului
neretroactivității legii, cu excepția legii penale sau
contravenționale mai favorabile, reglementat de art. 15 alin. (2)
din aceasta. De asemenea, prin raportare la art. 11 alin. (1) și
art. 20 alin. (2) din Legea fundamentală, referitoare la principiul
priorității aplicării reglementărilor internaționale mai favorabile
în materia drepturilor omului, sunt invocate și prevederile art. 6
din Convenția pentru apărarea drepturilor omului și a libertăților
fundamentale în ceea ce privește componenta dreptului la un
proces echitabil, referitoare la securitatea raporturilor juridice și
judecarea oricărei pricini într-un termen rezonabil, ăprincipiile
statuate prin Codul bunei administrații, aprobat prin
Recomandarea CM/Rec 7 a Consiliului de Miniștri al Uniunii
Europene din 20 iunie 2007”, în special art. 6 din acest cod,

MONITORUL OFICIAL AL ROMÂNIEI, PARTEA I, Nr. 889/18.XII.2009
precum și jurisprudența constantă a Curții de Justiție a
Comunității Europene și a Curții Europene a Drepturilor Omului.
Analizând excepția de neconstituționalitate, Curtea
Constituțională constată că dispozițiile art. 4 alin. (1) și (2) din
Legea contenciosului administrativ nr. 554/2004 au mai fost
supuse controlului de constituționalitate, prin raportare la critici
de neconstituționalitate asemănătoare celor formulate și de
autorii prezentei excepții. Astfel, cu privire la susținerile de
neconstituționalitate referitoare la imposibilitatea ca un act
administrativ cu caracter normativ să fie supus controlului
judecătoresc, Curtea a reținut, prin Decizia nr. 342 din 17 martie
2009, publicată în Monitorul Oficial al României, Partea I, nr. 276
din 28 aprilie 2009, următoarele: ă(...) faptul că excepția de
nelegalitate vizează, potrivit art. 4 alin. (1) din legea criticată,
doar actele administrative unilaterale cu caracter individual, nu
are semnificația excluderii actelor administrative unilaterale cu
caracter normativ de la controlul de legalitate exercitat de
instanța de contencios administrativ, acest control realizându-se
pe calea acțiunii directe, separate, și nu a incidentului
procedural, adică, în speță, a excepției de nelegalitate.
Dispozițiile art. 8 din Legea nr. 554/2004 reglementează obiectul
acțiunii judiciare în materia contenciosului administrativ, acesta
fiind raportat la «actul administrativ unilateral» al unei autorități
publice, fără nicio distincție cu privire la caracterul individual ori
normativ al acestuia.”
În legătură cu criticile de neconstituționalitate formulate în
Dosarul nr. 5.212D/2009, referitoare la încălcarea principiului
neretroactivității legii civile și al securității raporturilor juridice,
prin posibilitatea atacării oricând, pe calea excepției de
nelegalitate, a unui act administrativ unilateral emis chiar

15

anterior intrării în vigoare a Legii nr. 554/2004, Curtea s-a
pronunțat în repetate rânduri, de exemplu prin Decizia nr. 425
din 10 aprilie 2008, publicată în Monitorul Oficial al României,
Partea I, nr. 354 din 8 mai 2008. Cu acel prilej, Curtea
Constituțională a reținut, în esență, că posibilitatea invocării
excepției de nelegalitate a unui act administrativ cu caracter
individual oricând, fără limită în timp, nu este neconstituțională,
întrucât ăobținerea sau apărarea unui drept ori protejarea unui
interes, chiar legitim, nu se poate fonda pe un act a cărui
legalitate este îndoielnică și care nu ar putea fi dovedită altfel
decât prin ridicarea excepției de nelegalitate”, iar ăcontestarea
pe cale incidentală a legalității, indiferent de data la care a fost
emis actul administrativ, se justifică prin necesitatea exercitării
unui control de legalitate fără de care soluția pronunțată de
instanță riscă să fie fondată pe un act ilegal”.
Cu privire la dreptul la soluționarea cauzei într-un termen
rezonabil, consacrat de art. 6 din Convenția pentru apărarea
drepturilor omului și a libertăților fundamentale, de asemenea
invocat de autorul excepției, Curtea a arătat, prin Decizia nr. 491
din 6 mai 2008, publicată în Monitorul Oficial al României,
Partea I, nr. 446 din 13 iunie 2008, că, ătocmai pentru a asigura
respectarea cerinței soluționării într-un termen rezonabil a
procesului în cadrul căruia a fost ridicată, instanța de contencios
administrativ trebuie să se pronunțe cu celeritate asupra
legalității actului administrativ contestat”.
Curtea Constituțională constată că cele reținute prin deciziile
evocate își mențin valabilitatea și în prezenta cauză, de vreme
ce nu au intervenit elemente noi, care să justifice schimbarea
acestei jurisprudențe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. (1) din Legea contenciosului administrativ nr. 554/2004,
excepție invocată de Sorina Paul în Dosarul nr. 778/30/2009 al Tribunalului Timiș — Secția comercială și de contencios administrativ
și de Ilin Zdravko în Dosarul nr. 8.576/30/2008 al Curții de Apel Timișoara — Secția contencios administrativ și fiscal, precum și
excepția de neconstituționalitate a dispozițiilor art. 4 alin. (1) și (2) din aceeași lege, excepție invocată de Societatea Comercială
ăVodafone România” — S.A. din București în Dosarul nr. 10.947/271/CA/2006 al Curții de Apel Oradea — Secția comercială, de
contencios administrativ și fiscal.
Definitivă și general obligatorie.
Pronunțată în ședința publică din data de 5 noiembrie 2009.
PREȘEDINTE,

prof. univ. dr. TUDOREL TOADER
Magistrat-asistent,
Claudia-Margareta Krupenschi

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Număr
de apariții
anuale

Denumirea publicației

1.

Monitorul Oficial, Partea I

2.

Monitorul Oficial, Partea I, limba maghiară

3.

Zile de
apariție/
săptămână

Valoare
(TVA 9% inclus) — lei

Greutate
medie/apariție
(grame)

12 luni

3 luni

1 lună

330

120

900

5

50

1.200

90

1

50

1.500

140

Monitorul Oficial, Partea a II-a

215

5

60

2.250

200

4.

Monitorul Oficial, Partea a III-a

600

5

15

430

40

5.

Monitorul Oficial, Partea a IV-a

7.200

5

50

1.720

160

6.

Monitorul Oficial, Partea a VI-a

400

5

25

1.600

150

7.

Monitorul Oficial, Partea a VII-a

60

1

30

540

50

8.

Colecția Legislația României

4

—

2.500

450

9.

Colecția Hotărâri ale Guvernului României

12

—

3.500

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 889/18.XII.2009 conține 16 pagini.

Prețul: 3,20 lei

&JUYDGY|436114]
ISSN 1453—4495

