Anul 177 (XXI) — Nr. 787

PARTEA I

LEGI, DECRETE, HOTĂRÂRI ȘI ALTE ACTE

Miercuri, 18 noiembrie 2009

SUMAR

Nr.
LEGI ȘI DECRETE
349. — Lege pentru ratificarea Protocolului privind
evaluarea strategică de mediu, deschis spre semnare
la Kiev la 21—23 mai 2003 și semnat de România la
21 mai 2003, la Convenția privind evaluarea impactului
asupra mediului în context transfrontieră, adoptată la
Espoo la 25 februarie 1991 ........................................
Protocol privind evaluarea strategică de mediu la Convenția
privind evaluarea impactului asupra mediului în
context transfrontieră..................................................
1.665. — Decret privind promulgarea Legii pentru ratificarea
Protocolului privind evaluarea strategică de mediu,
deschis spre semnare la Kiev la 21—23 mai 2003 și
semnat de România la 21 mai 2003, la Convenția
privind evaluarea impactului asupra mediului în
context transfrontieră, adoptată la Espoo la
25 februarie 1991 ......................................................

350. — Lege pentru ratificarea Acordului încheiat prin
schimb de note verbale efectuat între Ministerul
Afacerilor Externe al României și Ministerul Afacerilor
Externe al Republicii Ungare, la 25 septembrie 2008 și
10 aprilie 2009, privind modificarea și completarea
Convenției consulare dintre Republica Socialistă
România și Republica Populară Ungară, semnată la
București la 28 noiembrie 1973..................................
1.666. — Decret privind promulgarea Legii pentru ratificarea
Acordului încheiat prin schimb de note verbale efectuat
între Ministerul Afacerilor Externe al României și
Ministerul Afacerilor Externe al Republicii Ungare, la
25 septembrie 2008 și 10 aprilie 2009, privind

Pagina

Nr.

Pagina
modificarea și completarea Convenției consulare dintre
Republica Socialistă România și Republica Populară
Ungară, semnată la București la 28 noiembrie 1973........

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2

2–9

10

10

528. — Ordin al inspectorului de stat șef al Inspecției de
Stat pentru Controlul Cazanelor, Recipientelor sub
Presiune și Instalațiilor de Ridicat privind completarea
anexei la Ordinul inspectorului de stat șef al Inspecției
de Stat pentru Controlul Cazanelor, Recipientelor sub
Presiune și Instalațiilor de Ridicat nr. 526/2007 privind
dobândirea calității de formator în domeniul
responsabililor cu supravegherea și verificarea tehnică
a instalațiilor — RSVTI ..............................................

12

695. — Ordin al ministrului agriculturii, pădurilor și
dezvoltării rurale, interimar, privind aprobarea nivelului
comisioanelor de acordare a scrisorilor de garanție
pentru anul 2009 ........................................................

13

3.156. — Ordin al ministrului finanțelor publice pentru
aprobarea Normelor metodologice privind virarea la
bugetul de stat a veniturilor obținute de autoritățile și
instituțiile publice finanțate integral sau parțial din
venituri proprii, care s-au reorganizat ca instituții
publice finanțate integral de la bugetul de stat potrivit
Legii nr. 329/2009 privind reorganizarea unor autorități
și instituții publice, raționalizarea cheltuielilor publice,
susținerea mediului de afaceri și respectarea
acordurilor-cadru cu Comisia Europeană și Fondul
Monetar Internațional ................................................

14–16

2

MONITORUL OFICIAL AL ROMÂNIEI, PARTEA I, Nr. 787/18.XI.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Protocolului privind evaluarea strategică
de mediu, deschis spre semnare la Kiev la 21—23 mai 2003
și semnat de România la 21 mai 2003, la Convenția
privind evaluarea impactului asupra mediului în context
transfrontieră, adoptată la Espoo la 25 februarie 1991
Parlamentul României adoptă prezenta lege.
Articol unic. — Se ratifică Protocolul privind evaluarea strategică de mediu,
deschis spre semnare la Kiev la 21—23 mai 2003 și semnat de România la 21 mai
2003, la Convenția privind evaluarea impactului asupra mediului în context
transfrontieră, adoptată la Espoo la 25 februarie 1991, ratificată prin Legea
nr. 22/2001, publicată în Monitorul Oficial al României, Partea I, nr. 105 din 1 martie
2001.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR VIOREL MELEȘCANU

București, 11 noiembrie 2009.
Nr. 349.
P R O T O C O L*
privind evaluarea strategică de mediu la Convenția privind evaluarea impactului asupra mediului
în context transfrontieră
Părțile la prezentul protocol,
recunoscând importanța integrării considerațiilor privind mediul, inclusiv a celor legate de sănătate, în pregătirea și
adoptarea de planuri și programe și, după caz, politici și legislație,
angajându-se să promoveze dezvoltarea durabilă și, prin urmare, bazându-se pe concluziile Conferinței Organizației
Națiunilor Unite privind mediul și dezvoltarea (Rio de Janeiro, Brazilia, 1992), în special pe principiile 4 și 10 ale Declarației de la
Rio privind mediul și dezvoltarea și ale Agendei 21, precum și pe rezultatele celei de-a treia Conferințe ministeriale privind mediul
și sănătatea (Londra, 1999) și ale Forumului mondial pentru dezvoltare durabilă (Johannesburg, Africa de Sud, 2002),
având în vedere Convenția privind evaluarea impactului asupra mediului în context transfrontieră, adoptată la Espoo,
Finlanda, la 25 februarie 1991, precum și Decizia II/9 a părților la această Convenție, adoptată la Sofia la 26 și 27 februarie 2001,
prin care s-a decis elaborarea unui protocol cu forță juridică privind evaluarea strategică de mediu,
recunoscând că evaluarea strategică de mediu ar trebui să joace un rol important în elaborarea și adoptarea de planuri,
programe și, după caz, politici și legislație, precum și că o aplicare mai largă a principiilor și evaluării impactului asupra mediului
la planuri, programe, politici și legislație va consolida și mai mult analiza sistematică a efectelor semnificative pe care acestea le
au asupra mediului,
luând act de Convenția privind accesul la informație, participarea publicului la luarea deciziei și accesul la justiție în
probleme de mediu, încheiată la Aarhus, Danemarca, la 25 iunie 1998, și luând în considerare paragrafele relevante ale Declarației
de la Lucca, adoptată la prima reuniune a părților,
conștiente, prin urmare, de importanța asigurării participării publicului la evaluarea strategică de mediu,
recunoscând beneficiile ce vor fi aduse sănătății și bunăstării generațiilor prezente și viitoare, dacă nevoia de a proteja și
îmbunătăți sănătatea umană este luată în considerare ca parte integrantă a evaluării strategice de mediu, și recunoscând activitatea
depusă în acest sens de către Organizația Mondială a Sănătății,
conștiente de necesitatea și importanța consolidării cooperării internaționale în evaluarea efectelor asupra mediului, inclusiv
asupra sănătății, ale planurilor și programelor propuse și, după caz, ale politicilor și legislației,
convin după cum urmează:
ARTICOLUL 1
Obiectiv

Obiectivul prezentului protocol este asigurarea unui grad
ridicat de protecție a mediului, inclusiv a sănătății, prin:
* Traducere.

a) asigurarea că în procesul de elaborare a planurilor și
programelor se ține cont în întregime de considerentele de
mediu, inclusiv cele legate de sănătate;

MONITORUL OFICIAL AL ROMÂNIEI, PARTEA I, Nr. 787/18.XI.2009
b) contribuția la luarea în considerare a preocupărilor legate
de mediu, inclusiv de sănătate, în elaborarea politicilor și
legislației;
c) stabilirea de proceduri clare, transparente și eficace pentru
evaluarea strategică de mediu;
d) asigurarea participării publicului la evaluarea strategică de
mediu; și
e) integrarea prin aceste mijloace a preocupărilor legate de
mediu, inclusiv a celor legate de sănătate, în măsuri și
instrumente create pentru promovarea dezvoltării durabile.
ARTICOLUL 2
Definiții

În sensul prezentului protocol:
1. Convenție înseamnă Convenția privind evaluarea
impactului asupra mediului în context transfrontieră.
2. Parte înseamnă o parte contractantă la prezentul protocol,
dacă textul nu prevede altfel.
3. Parte de origine înseamnă partea sau părțile la prezentul
protocol sub jurisdicția căreia/cărora se preconizează
elaborarea unui plan ori a unui program.
4. Parte afectată înseamnă partea sau părțile la prezentul
protocol susceptibile de a fi afectate de efectele în context
transfrontieră pe care un program sau un plan le poate avea
asupra mediului, inclusiv asupra sănătății.
5. Planuri și programe înseamnă planuri și programe și orice
modificări aduse acestora, care:
a) sunt impuse prin prevederi legislative, de reglementare
sau administrative; și
b) fac obiectul elaborării și/sau adoptării de către o autoritate
ori sunt elaborate de către o autoritate în vederea adoptării, în
cadrul unei proceduri oficiale, de către un parlament sau un
guvern.
6. Evaluare strategică de mediu înseamnă evaluarea
posibilelor efecte asupra mediului, inclusiv asupra sănătății, care
implică definirea domeniului unui raport de mediu și elaborarea
lui, desfășurarea participării și consultării publicului, precum și
luarea în considerare a raportului de mediu și a rezultatelor
participării și consultării publicului în cadrul unui plan sau
program.
7. Efectele asupra mediului, inclusiv asupra sănătății,
înseamnă orice efect asupra mediului, inclusiv asupra sănătății
umane, asupra faunei, florei, biodiversității, solului, apei, aerului,
peisajului, siturilor naturale, factorilor climatici, bunurilor
materiale, patrimoniului cultural, precum și interacțiunea dintre
acești factori.
8. Public înseamnă una sau mai multe persoane fizice ori
juridice și, în conformitate cu practica sau legislația națională,
asociațiile, organizațiile ori grupurile acestora.
ARTICOLUL 3
Dispoziții generale

1. Fiecare parte stabilește măsurile legislative, administrative
sau de altă natură necesare pentru aplicarea dispozițiilor
prezentului protocol într-un cadru precis și transparent.
2. Fiecare parte se străduie să garanteze că funcționarii și
autoritățile ajută și îndrumă publicul în chestiuni legate de
prezentul protocol.
3. Fiecare parte prevede recunoașterea și sprijinul
corespunzător asociațiilor, organizațiilor și grupurilor care
promovează protecția mediului, inclusiv a sănătății, în contextul
prezentului protocol.
4. Dispozițiile prezentului protocol nu afectează dreptul unei
părți de a menține sau a introduce măsuri suplimentare privind
probleme reglementate de prezentul protocol.

3

5. Fiecare parte promovează obiectivele prezentului protocol
în procesele relevante de luare a deciziilor la nivel internațional
și în cadrul organizațiilor internaționale relevante.
6. Fiecare parte se asigură că persoanele care își exercită
drepturile în conformitate cu dispozițiile prezentului protocol nu
sunt sancționate, persecutate sau hărțuite în niciun fel pentru
implicarea lor. Această dispoziție nu afectează competența
instanțelor naționale de a impune costuri rezonabile în
procedurile judiciare.
7. În limitele dispozițiilor relevante ale prezentului protocol,
publicul trebuie să aibă posibilitatea de a-și exercita drepturile
fără nicio discriminare bazată pe cetățenie, naționalitate,
domiciliu și, în cazul unei persoane juridice, fără discriminare
bazată pe locul unde își are sediul sau în care se află centrul
efectiv al activității sale.
ARTICOLUL 4
Domeniul de aplicare cu privire la planuri și programe

1. Fiecare parte se asigură că se efectuează o evaluare
strategică de mediu pentru planurile și programele la care se
face referire în paragrafele 2, 3 și 4, susceptibile de a avea
efecte semnificative asupra mediului, inclusiv asupra sănătății.
2. Se supun evaluării strategice de mediu planurile și
programele care se elaborează pentru următoarele domenii:
agricultură, silvicultură, pescuit, energie, industrie, inclusiv
mineritul, transport, dezvoltare regională, gestionarea deșeurilor,
gospodărirea apelor, telecomunicații, turism, urbanism și
amenajarea teritoriului sau utilizarea terenurilor și care stabilesc
cadrul în care se autorizează în viitor realizarea proiectelor
prevăzute în anexa I și a altor proiecte prevăzute în anexa II,
care necesită o evaluare a impactului asupra mediului conform
legislației naționale.
3. Pentru planurile și programele, altele decât cele prevăzute
la paragraful 2, care stabilesc cadrul în care realizarea
proiectelor va fi autorizată în viitor, se efectuează o evaluare
strategică de mediu dacă una dintre părți decide astfel conform
art. 5 paragraful 1.
4. Pentru planurile și programele prevăzute la paragraful 2
care determină utilizarea unor suprafețe mici la nivel local,
precum și pentru modificările minore ale programelor și
planurilor prevăzute la paragraful 2 se efectuează o evaluare
strategică de mediu în cazul în care una dintre părți decide astfel
conform art. 5 paragraful 1.
5. Următoarele planuri și programe nu fac obiectul
prezentului protocol:
a) planurile și programele al căror unic scop este apărarea
națională sau protecția civilă în situații de urgență;
b) planuri și programe financiare sau bugetare.
ARTICOLUL 5
Încadrarea

1. Fiecare parte stabilește dacă planurile sau programele
prevăzute la art. 4 paragrafele 3 și 4 pot avea efecte
semnificative asupra mediului, inclusiv asupra sănătății, fie
printr-o examinare caz cu caz, fie prin specificarea tipurilor de
planuri și programe, fie combinând cele două abordări. În acest
scop, fiecare parte ia în considerare, în oricare dintre aceste
cazuri, criteriile enumerate în anexa III.
2. Fiecare parte se asigură că autoritățile de mediu și
sănătate prevăzute la art. 9 paragraful 1 sunt consultate în
momentul aplicării procedurilor prevăzute la paragraful 1.
3. În măsura corespunzătoare, fiecare parte se asigură că
publicul interesat are posibilitatea de a participa la încadrarea
planurilor și programelor conform prezentului articol.
4. Fiecare parte ia măsurile necesare pentru punerea din
timp la dispoziția publicului a concluziilor la care ajunge conform

4

MONITORUL OFICIAL AL ROMÂNIEI, PARTEA I, Nr. 787/18.XI.2009

paragrafului 1, inclusiv a motivelor pentru care nu se solicită o
evaluare strategică de mediu, fie prin anunțuri publice, fie prin
alte mijloace adecvate, cum ar fi mijloacele de comunicare
electronice.
ARTICOLUL 6
Definirea domeniului de evaluare

1. Fiecare parte adoptă dispozițiile necesare în vederea
determinării informațiilor pertinente care să fie incluse în raportul
de mediu în conformitate cu art. 7 paragraful 2.
2. Fiecare parte se asigură că autoritățile de mediu și de
sănătate prevăzute la art. 9 paragraful 1 sunt consultate în
momentul determinării informațiilor pertinente care să fie incluse
în raportul de mediu.
3. În măsura corespunzătoare, fiecare parte se străduie să
asigure publicului interesat posibilitatea de a participa la
determinarea informațiilor pertinente care să fie incluse în
raportul de mediu.
ARTICOLUL 7
Raportul de mediu

1. Fiecare parte se asigură că este elaborat un raport de
mediu pentru planurile și programele care fac obiectul unei
evaluări strategice de mediu.
2. Raportul de mediu identifică, descrie și evaluează, în
conformitate cu prevederile art. 6, potențialele efecte
semnificative asupra mediului, inclusiv asupra sănătății, ale
implementării planului sau programului, precum și alternative
rezonabile ale acestuia. Raportul conține informațiile prevăzute
în anexa IV, care pot fi cerute în mod rezonabil, ținând cont de:
a) cunoștințele și metodele de evaluare existente;
b) conținutul și nivelul de detaliere a planului sau programului
și locul acestuia în cadrul procesului decizional;
c) interesul publicului; și
d) informațiile necesare autorității în luarea deciziei.
3. Fiecare parte se asigură că rapoartele de mediu sunt de
o calitate corespunzătoare pentru a răspunde cerințelor acestui
protocol.
ARTICOLUL 8
Participarea publicului

1. Fiecare parte asigură publicului oportunitatea de a
participa la evaluarea strategică de mediu a planurilor și
programelor din timp și într-o manieră efectivă, atunci când toate
opțiunile sunt deschise.
2. Fiecare parte asigură punerea la dispoziția publicului, prin
mijloace de comunicare electronice sau alte mijloace adecvate,
a proiectului de plan sau program și a raportului de mediu din
timp.
3. Fiecare parte asigură identificarea publicului interesat,
inclusiv a organizațiilor neguvernamentale relevante, în
scopurile prevăzute la paragrafele 1 și 4.
4. Fiecare parte asigură publicului la care se face referire în
paragraful 3 posibilitatea de a-și exprima opinia cu privire la
proiectul de plan sau program și la raportul de mediu într-un
termen rezonabil.
5. Fiecare parte asigură faptul că măsurile detaliate pentru
informarea și consultarea publicului interesat sunt stabilite și
făcute publice. În acest scop, fiecare parte ține seama, în
măsura corespunzătoare, de elementele enumerate în anexa V.
ARTICOLUL 9
Consultarea autorităților de mediu și de sănătate

1. Fiecare parte desemnează autoritățile care trebuie
consultate și care, datorită responsabilităților lor specifice în
domeniul mediului sau al sănătății, pot fi interesate de efectele

implementării planului ori programului asupra mediului și asupra
sănătății.
2. Proiectul de plan sau program și raportul de mediu sunt
puse la dispoziția autorităților prevăzute la paragraful 1.
3. Fiecare parte se asigură că autoritățile prevăzute la
paragraful 1 au posibilitatea de a-și exprima opiniile din timp și
într-o manieră efectivă cu privire la proiectul de plan sau
program și la raportul de mediu.
4. Fiecare parte stabilește dispozițiile detaliate pentru
informarea și consultarea autorităților de mediu și de sănătate
prevăzute la paragraful 1.
ARTICOLUL 10
Consultări în context transfrontieră

1. În cazul în care o parte de origine consideră că
implementarea unui plan sau program are posibile efecte
transfrontieră asupra mediului, inclusiv asupra sănătății, sau în
cazul în care o parte susceptibilă de a fi afectată într-o manieră
semnificativă solicită aceasta, partea de origine adresează părții
afectate o notificare, cât mai curând posibil, înainte de adoptarea
planului sau programului.
2. Această notificare cuprinde, inter alia:
a) proiectul de plan sau program și raportul de mediu,
inclusiv informații privind posibilele efecte transfrontieră asupra
mediului și sănătății; și
b) informații cu privire la procedura de luare a deciziilor,
inclusiv indicarea unui termen rezonabil pentru transmiterea
observațiilor.
3. Partea afectată răspunde părții de origine, în intervalul de
timp specificat în notificare, dacă dorește să înceapă consultări
înainte de adoptarea planului sau programului și, în acest caz,
părțile interesate încep consultările cu privire la posibilele efecte
transfrontieră asupra mediului, inclusiv a sănătății, ale
implementării planului sau programului, precum și la măsurile
avute în vedere pentru prevenirea, reducerea sau atenuarea
efectelor negative.
4. În cazul în care au loc asemenea consultări, părțile
interesate convin asupra măsurilor detaliate care să asigure că
publicul interesat și autoritățile părții afectate, prevăzute la art. 9
paragraful 1, sunt informate și au posibilitatea de a-și prezenta
opinia asupra proiectului de plan sau program, precum și asupra
raportului de mediu, într-un termen rezonabil.
ARTICOLUL 11
Decizia

1. Fiecare parte se asigură că, în cazul în care un plan sau
program este adoptat, se ține cont în mod corespunzător de:
a) concluziile raportului de mediu;
b) măsurile de prevenire, reducere sau atenuare a efectelor
negative specificate în raportul de mediu; și
c) observațiile primite în conformitate cu art. 8—10.
2. Fiecare parte se asigură că, în cazul în care un plan sau
program este adoptat, publicul, autoritățile prevăzute la art. 9
paragraful 1 și părțile consultate în conformitate cu art. 10 sunt
informate și că planul sau programul este pus la dispoziția lor
împreună cu o declarație prezentând în rezumat modul cum au
fost integrate în acesta considerentele de mediu, inclusiv cele cu
privire la sănătate, cum au fost luate în considerare comentariile
primite conform art. 8—10 și motivele alegerii acestuia în lumina
alternativelor rezonabile luate în considerare.

MONITORUL OFICIAL AL ROMÂNIEI, PARTEA I, Nr. 787/18.XI.2009
ARTICOLUL 12
Monitorizarea

1. Fiecare parte monitorizează efectele semnificative asupra
mediului, inclusiv asupra sănătății, ale implementării planurilor și
programelor, adoptate în temeiul art. 11, inter alia în scopul
identificării, într-un stadiu incipient, a efectelor negative
neprevăzute, precum și pentru a putea lua măsurile de
remediere corespunzătoare.
2. Rezultatele monitorizării efectuate sunt puse la dispoziția
autorităților prevăzute la art. 9 paragraful 1, precum și a
publicului, în conformitate cu legislația națională.
ARTICOLUL 13
Politici și legislație

1. Fiecare parte se străduiește să asigure luarea în
considerare și integrarea, în măsura corespunzătoare, a
preocupărilor legate de mediu, inclusiv a celor legate de
sănătate, în procesul de elaborare a politicilor și legislației
susceptibile a avea efecte semnificative asupra mediului,
inclusiv asupra sănătății.
2. În aplicarea dispozițiilor prevăzute la paragraful 1, fiecare
parte ia în considerare elementele și principiile adecvate din
prezentul protocol.
3. Fiecare parte determină, acolo unde este cazul,
modalitățile practice de luare în considerare și integrare a
preocupărilor privind mediul, inclusiv a celor privind sănătatea,
conform paragrafului 1, ținând cont de necesitatea asigurării
transparenței procesului decizional.
4. Fiecare parte raportează cu privire la aplicarea dispozițiilor
prezentului articol reuniunii părților la Convenție, cu rol de
reuniune a părților la prezentul protocol.
ARTICOLUL 14
Reuniunea părților la Convenție cu rol de reuniune
a părților la protocol

1. Reuniunea părților la Convenție îndeplinește rolul de
reuniune a părților la prezentul protocol. Prima reuniune a
părților la Convenție cu rol de reuniune a părților la prezentul
protocol va avea loc cel mai târziu la un an de la data intrării în
vigoare a prezentului protocol și cu ocazia unei reuniuni a
părților la Convenție, dacă o astfel de reuniune este programată
în acest interval. Reuniunile următoare ale părților la Convenție
cu rol de reuniuni ale părților la prezentul protocol sunt
organizate cu ocazia reuniunii părților la Convenție, dacă nu se
decide altfel de către reuniunea părților la Convenție cu rol de
reuniune a părților la prezentul protocol.
2. Părțile la Convenție care nu sunt părți la prezentul protocol
pot participa ca observatori la lucrările oricărei sesiuni a reuniunii
părților la Convenție cu rol de reuniune a părților la prezentul
protocol. Atunci când reuniunea părților la Convenție are rol de
reuniune a părților la prezentul protocol, deciziile adoptate în
temeiul prezentului protocol sunt adoptate doar de părțile la
prezentul protocol.
3. Când reuniunea părților la Convenție are rol de reuniune
a părților la prezentul protocol, orice membru al biroului reuniunii
părților care reprezintă o parte la Convenție, dar care în acel
moment nu este parte la prezentul protocol, este înlocuit de un
alt membru, ales de părțile la prezentul protocol din rândul
acestora.
4. Reuniunea părților la Convenție cu rol de reuniune a
părților la prezentul protocol examinează în mod regulat
implementarea acestuia și, în acest scop:

5

a) examinează politicile privind evaluarea strategică de
mediu și abordările metodologice ale acesteia, în scopul
îmbunătățirii permanente a procedurilor prevăzute în prezentul
protocol;
b) face schimb de informații privind experiența câștigată în
evaluarea strategică de mediu, precum și în implementarea
prezentului protocol;
c) solicită, acolo unde este cazul, serviciile și colaborarea
organismelor competente cu expertiza adecvată pentru
realizarea obiectivelor prezentului protocol;
d) înființează organismele subsidiare pe care le consideră
necesare pentru implementarea prezentului protocol;
e) dacă este necesar, examinează și adoptă propuneri de
modificare a prezentului protocol; și
f) ia în considerare și întreprinde orice acțiune suplimentară,
inclusiv acțiuni realizate în comun în temeiul acestui protocol și
al Convenției, care pot fi necesare în vederea realizării
obiectivelor prezentului protocol.
5. Regulile de procedură ale reuniunii părților la Convenție
se aplică mutatis mutandis în temeiul prezentului protocol, cu
excepția cazului în care nu se decide altfel prin consens de către
reuniunea părților cu rol de reuniune a părților la prezentul
protocol.
6. La prima sa reuniune, reuniunea părților la Convenție cu
rol de reuniune a părților la prezentul protocol examinează și
adoptă modalitățile de aplicare în cazul prezentului protocol a
procedurii de analiză a conformării cu dispozițiile Convenției.
7. Fiecare parte, la intervale care urmează să fie determinate
de către reuniunea părților la Convenție cu rol de reuniune a
părților la prezentul protocol, informează reuniunea părților la
Convenție cu rol de reuniune a părților la prezentul protocol cu
privire la măsurile pe care le-a luat în vederea implementării
prezentului protocol.
ARTICOLUL 15
Relația cu alte acorduri internaționale

Dispozițiile relevante ale prezentului protocol se aplică fără a
aduce atingere Convenției Comisiei Economice pentru Europa
a Organizației Națiunilor Unite (CEE-ONU) privind evaluarea
impactului asupra mediului în context transfrontieră și
Convenției CEE-ONU privind accesul la informație, participarea
publicului la luarea deciziei și accesul la justiție în probleme de
mediu.
ARTICOLUL 16
Dreptul de vot

1. Cu excepția dispozițiilor paragrafului 2, fiecare parte la
prezentul protocol dispune de câte un vot.
2. Organizațiile regionale de integrare economică, în
domeniile care intră în competența lor, dispun, în exercitarea
dreptului de vot, de un număr de voturi egal cu numărul statelor
lor membre care sunt părți la prezentul protocol. Aceste
organizații nu își exercită dreptul de vot dacă statele lor membre
îl exercită pe al lor și invers.
ARTICOLUL 17
Secretariatul

Secretariatul stabilit prin art. 13 din Convenție asigură
secretariatul prezentului protocol, iar art. 13 paragrafele a)—c)
din Convenție privind funcțiile secretariatului se aplică mutatis
mutandis prezentului protocol.

6

MONITORUL OFICIAL AL ROMÂNIEI, PARTEA I, Nr. 787/18.XI.2009
ARTICOLUL 18
Anexe

Anexele la prezentul protocol fac parte integrantă din acesta.
ARTICOLUL 19
Amendamente la protocol

1. Oricare parte poate propune amendamente la prezentul
protocol.
2. Sub rezerva paragrafului 3, procedura pentru propunerea,
adoptarea și intrarea în vigoare a amendamentelor la Convenție,
stabilită la art. 14 paragrafele 2—5 din Convenție, se aplică
mutatis mutandis amendamentelor la prezentul protocol.
3. Pentru scopul prezentului protocol, proporția de trei pătrimi
dintre părțile la protocol, necesară în vederea intrării în vigoare
a unui amendament pentru părțile care l-au ratificat, aprobat sau
acceptat, se calculează pe baza numărului de părți la protocol
în momentul adoptării amendamentului.
ARTICOLUL 20
Soluționarea diferendelor

Dispozițiile art. 15 din Convenție privind soluționarea
diferendelor se aplică mutatis mutandis prezentului protocol.
ARTICOLUL 21
Semnarea

Prezentul protocol este deschis spre semnare la Kiev
(Ucraina) din 21 până în 23 mai 2003 și după aceea la sediul
Organizației Națiunilor Unite de la New York până la
31 decembrie 2003 de către statele membre ale Comisiei
Economice pentru Europa, precum și statele cu statut
consultativ ale Comisiei Economice pentru Europa, conform
paragrafelor (8) și (11) din Rezoluția 36 (IV) a Consiliului
Economic și Social din 28 martie 1947, precum și de către
organizațiile de integrare economică regională, constituite din
statele suverane membre ale Comisiei Economice pentru
Europa, cărora statele membre le-au transferat competențe în
probleme reglementate de prezentul protocol, inclusiv
competența de a încheia tratate privind aceste probleme.
ARTICOLUL 22
Depozitar

Secretarul general al Organizației Națiunilor Unite
îndeplinește funcția de depozitar al prezentului protocol.
ARTICOLUL 23
Ratificare, acceptare, aprobare și aderare

1. Prezentul protocol se supune spre ratificare, acceptare
sau aprobare de către statele și organizațiile de integrare
economică regională semnatare prevăzute la art. 21.
2. Prezentul protocol este deschis spre aderare statelor și
organizațiilor de integrare economică regională la care se referă
art. 21 începând cu data de 1 ianuarie 2004.
3. Orice alt stat care nu este prevăzut la paragraful 2 al
prezentului articol și care este membru al Organizației Națiunilor
Unite poate adera la protocol dacă acest lucru este aprobat în
cadrul reuniunii părților la Convenție care funcționează ca
reuniune a părților la prezentul protocol.
4. Orice organizație regională de integrare economică
prevăzută la art. 21 care devine parte la prezentul protocol, fără
ca niciunul dintre statele sale membre să fie parte la prezentul
protocol, respectă toate obligațiile care decurg din prezentul
Semnat la Kiev, Ucraina, la 21 mai 2003.

protocol. Atunci când unul sau mai multe state membre ale unei
astfel de organizații sunt părți la prezentul protocol, organizația
și statele sale membre decid asupra responsabilităților lor pentru
îndeplinirea obligațiilor care decurg din prezentul protocol. În
astfel de cazuri, organizația și statele sale membre nu sunt
abilitate să își exercite simultan drepturile în cadrul prezentului
protocol.
5. În instrumentele lor de ratificare, acceptare, aprobare sau
de aderare, organizațiile regionale de integrare economică
prevăzute la art. 21 stabilesc limitele competenței lor în
domeniile reglementate de prezentul protocol. Aceste organizații
informează, de asemenea, depozitarul asupra oricăror
modificări relevante privind limitele competenței lor.
ARTICOLUL 24
Intrarea în vigoare

1. Prezentul protocol intră în vigoare în a nouăzecea zi de la
data depunerii celui de-al șaisprezecelea instrument de
ratificare, de acceptare, de aprobare sau de aderare.
2. În sensul paragrafului 1 din prezentul articol, orice
instrument depus de o organizație regională de integrare
economică prevăzută la art. 21 nu este considerat instrument
suplimentar față de cele depuse de statele membre ale unei
astfel de organizații.
3. Pentru fiecare stat sau organizație de integrare economică
regională prevăzută la art. 21 care ratifică, acceptă sau aprobă
prezentul protocol sau care aderă la acesta după depunerea
celui de-al șaisprezecelea instrument de ratificare, de acceptare,
aprobare sau de aderare, protocolul intră în vigoare în cea de-a
nouăzecea zi de la data depunerii de către statul ori organizația
în cauză a instrumentului său de ratificare, acceptare, aprobare
sau de aderare.
4. Prezentul protocol se aplică planurilor, programelor,
politicilor și legislației pentru care primul act pregătitor oficial este
ulterior datei la care prezentul protocol intră în vigoare. În cazul
în care unei părți sub a cărei jurisdicție se elaborează pregătirea
unui plan, program, a unei politici sau legislații i se aplică
dispozițiile paragrafului 3, prezentul protocol se aplică planurilor,
programelor, politicilor și legislației pentru care primul act
pregătitor oficial este ulterior datei la care prezentul protocol
intră în vigoare pentru respectiva parte.
ARTICOLUL 25
Retragerea

Oricând după 4 ani de la data la care prezentul protocol a
intrat în vigoare pentru o parte, acea parte se poate retrage din
protocol printr-o notificare scrisă către depozitar. Orice astfel de
retragere intră în vigoare în a nouăzecea zi de la data primirii
notificării de către depozitar. Orice astfel de retragere nu
afectează aplicarea art. 5—9, 11 și 13 cu privire la o evaluare
strategică de mediu care a fost deja lansată în temeiul
prezentului protocol sau aplicarea art. 10 cu privire la o notificare
ori cerere care a fost deja adresată, înainte de momentul intrării
în vigoare a retragerii.
ARTICOLUL 26
Texte autentice

Originalul prezentului protocol, ale cărui texte în limbile
engleză, franceză și rusă sunt în egală măsură autentice, se
depune la secretarul general al Organizației Națiunilor Unite.
Drept care subsemnații, pe deplin autorizați, au semnat
prezentul protocol.

MONITORUL OFICIAL AL ROMÂNIEI, PARTEA I, Nr. 787/18.XI.2009

7
ANEXA I

Lista proiectelor prevăzute la art. 4 paragraful 2
1. Rafinării de petrol brut (cu excepția întreprinderilor care
fabrică doar lubrifianți din petrol brut) și instalații de gazeificare
și lichefiere a minimum 500 tone metrice de cărbune sau șist
bituminos pe zi
2. Centrale termoelectrice și alte instalații de ardere cu o
putere termică de minimum 300 megawați, centrale nucleare și
alte reactoare nucleare (cu excepția instalațiilor de cercetare
pentru producerea și transformarea materialelor fisionabile și
fertile, a căror putere maximă nu depășește 1 kilowatt de sarcină
termică continuă)
3. Instalații destinate în exclusivitate producerii sau
îmbogățirii combustibililor nucleari, reprocesării combustibililor
nucleari iradiați ori depozitării, eliminării și prelucrării deșeurilor
radioactive
4. Instalații de mari dimensiuni pentru producerea primară a
fontei și a oțelului și pentru producerea metalelor neferoase
5. Instalații pentru extragerea azbestului și pentru
prelucrarea și transformarea azbestului și a produselor care
conțin azbest: pentru produse din azbociment, cu o producție
anuală de peste 20.000 tone metrice de produse finite; pentru
materiale de fricțiune, cu o producție anuală de peste 50 tone
metrice de produse finite; și pentru alte utilizări ale azbestului, cu
cantități de peste 200 tone metrice pe an

6. Instalații chimice integrate
7. Construirea de autostrăzi, drumuri expres* și linii pentru
traficul feroviar de lungă distanță și aeroporturi** cu o lungime
minimă a pistei de 2.100 m
8. Conducte cu secțiune mare pentru transportul gazelor și al
petrolului
9. Porturi comerciale și, de asemenea, căi navigabile
interioare și porturi pentru traficul naval interior care să permită
accesul vapoarelor de peste 1.350 tone metrice
10. Instalații de eliminare a deșeurilor toxice și periculoase
prin incinerare, tratare chimică sau depozitare
11. Baraje și rezervoare de mari dimensiuni
12. Lucrări de captare a apei subterane în cazul în care
volumul anual de apă captată atinge sau depășește 10 milioane
de metri cubi
13. Fabricarea pastei de hârtie și a hârtiei cu o capacitate de
producție de cel puțin 200 de tone metrice uscate la aer pe zi
14. Exploatări miniere la scară mare, extragerea și
prelucrarea minereurilor metalice sau a cărbunelui
15. Producția de hidrocarburi pe platforma continentală
16. Instalații mari de depozitare a petrolului, a produselor
petrochimice și chimice
17. Despădurirea unor suprafețe mari

* În sensul prezentului protocol:
— autostradă înseamnă o șosea proiectată și construită special pentru traficul autovehiculelor, care nu deservește proprietățile de pe margine și care:
a) este prevăzută, cu excepția punctelor speciale sau temporar, cu părți carosabile separate pentru cele două sensuri de trafic, separate între ele printr-o
bandă despărțitoare care nu este destinată traficului sau, în mod excepțional, prin alte mijloace;
b) nu intersectează la același nivel nicio șosea, cale ferată sau linie de tramvai ori o cale pietonală; și
c) este indicată ca fiind autostradă printr-un semn special;
— drum expres înseamnă un drum rezervat traficului autovehiculelor, accesibil numai din noduri rutiere sau intersecții controlate, pe care în special oprirea
și parcarea sunt interzise pe partea carosabilă.
** În sensul prezentului protocol, aeroport înseamnă un aeroport care corespunde definiției formulate în Convenția de la Chicago din 1944 privind
înființarea Organizației Aviației Civile Internaționale (anexa 14).
ANEXA II

Alte proiecte prevăzute la art. 4 paragraful 2
1. Proiecte pentru restructurarea gospodăriilor rurale
11. Depozitarea la suprafață a combustibililor fosili și a
2. Proiecte pentru utilizarea pământului necultivat sau a gazelor naturale
12. Depozitarea subterană a gazelor combustibile
suprafețelor seminaturale în scopuri agricole intensive
13. Brichetarea industrială a cărbunelui și a lignitului
3. Proiecte de gospodărire a apei pentru agricultură, inclusiv
14. Instalații pentru producerea energiei hidroelectrice
proiecte de irigare și de drenare a solului
15. Instalații destinate exploatării energiei eoliene în scopul
4. Instalații de creștere intensivă a animalelor de fermă
producerii energiei (parcuri eoliene)
(inclusiv exploatații avicole)
16. Instalații, altele decât cele prevăzute în anexa I,
5. Împăduriri inițiale și defrișări în vederea reconversiei
destinate:
solului
— producerii sau îmbogățirii combustibililor nucleari;
6. Piscicultură intensivă
— tratării combustibililor nucleari iradiați;
7. Centrale nucleare și alte reactoare nucleare*, inclusiv
— depozitării finale a combustibililor nucleari iradiați;
dezmembrarea ori dezafectarea acestor centrale ori reactoare
— în exclusivitate depozitării finale a deșeurilor radioactive;
(cu excepția instalațiilor de cercetare pentru producerea și
— în exclusivitate depozitării (pe o perioadă mai mare de
transformarea materialelor fisionabile și fertile, a căror putere
maximă nu depășește 1 kilowatt de sarcină termică continuă), 10 ani) a combustibililor nucleari iradiați într-un loc diferit de cel
de producție; sau
altele decât cele prevăzute în anexa I
— tratării și depozitării deșeurilor radioactive.
8. Construirea cablurilor electrice suspendate cu o tensiune
17. Cariere, exploatări miniere de suprafață și de extracție a
de minimum 220 kilovolți și o lungime de minimum 15 km și alte
turbei (altele decât cele prevăzute în anexa I)
proiecte privind transmiterea energiei electrice prin cabluri
18. Exploatări miniere subterane, altele decât cele prevăzute
suspendate
9. Instalații industriale pentru producerea electricității, în anexa I
19. Extracția mineralelor prin dragare marină sau fluvială
aburului și a apei calde
20. Foraje de mare adâncime (în special foraje geotermale,
10. Instalații industriale pentru transportul gazului, aburului
și al apei calde
foraje pentru depozitarea deșeurilor nucleare, foraje pentru
*În sensul prezentului protocol, centralele nucleare și alte reactoare nucleare încetează de a mai fi considerate ca atare atunci când tot combustibilul
nuclear și alte elemente contaminate radioactiv au fost îndepărtate definitiv de pe amplasamentul instalației.

8

MONITORUL OFICIAL AL ROMÂNIEI, PARTEA I, Nr. 787/18.XI.2009

alimentarea cu apă), cu excepția forajelor pentru investigarea
stabilității solului
21. Instalații industriale de suprafață pentru extracția
cărbunelui, petrolului, gazelor naturale și minereurilor, precum și
a șisturilor bituminoase
22. Topitorii integrate pentru producerea primară a fontei și a
oțelului, altele decât cele incluse în anexa I
23. Instalații pentru producerea fontei sau oțelului (topire
primară sau secundară), inclusiv instalații pentru turnare
continuă
24. Instalații pentru prelucrarea metalelor feroase (laminoare
la cald, forjerii cu ciocane, acoperiri metalice de protecție prin
topire)
25. Turnătorii de metale feroase
26. Instalații destinate producerii metalelor brute neferoase
din minereuri, concentrate sau materii prime secundare prin
procese metalurgice, chimice sau electrolitice, altele decât cele
incluse în anexa I
27. Instalații pentru topirea, inclusiv alierea, metalelor
neferoase, cu excepția metalelor prețioase, inclusiv pentru
revalorificarea produselor (finisare, turnare în forme etc.), altele
decât cele prevăzute în anexa I
28. Instalații pentru tratarea suprafețelor metalice și a
materialelor plastice prin procese chimice sau electrolitice
29. Fabricarea și asamblarea de autovehicule și fabricarea
motoarelor pentru autovehicule
30. Șantiere navale
31. Instalații pentru construcția și repararea aeronavelor
32. Fabricarea echipamentelor feroviare
33. Forjare la cald prin explozie
34. Instalații pentru coacerea și sinterizarea minereurilor
metalice
35. Cuptoare de cocs (distilare uscată a cărbunelui)
36. Instalații pentru fabricarea cimentului
37. Instalații pentru fabricarea sticlei, inclusiv a fibrelor de
sticlă
38. Instalații pentru topirea substanțelor minerale, inclusiv
producția fibrelor minerale
39. Fabricarea produselor ceramice prin ardere, în special a
țiglelor, cărămizilor, cărămizilor refractare, plăcilor, gresiilor
ceramice sau porțelanului
40. Instalații pentru producerea substanțelor chimice sau
tratarea produselor intermediare, altele decât cele incluse în
anexa I
41. Producerea pesticidelor, produselor farmaceutice,
vopselelor și lacurilor, elastomerilor și peroxizilor
42. Instalații de depozitare a produselor petroliere,
petrochimice și chimice, altele decât cele incluse în anexa I
43. Fabricarea uleiurilor și grăsimilor vegetale și animale
44. Ambalarea și conservarea produselor animale și vegetale
45. Fabricarea produselor lactate
46. Fabricarea malțului și a berii
47. Fabricarea dulciurilor și a siropurilor
48. Abatoare
49. Instalații industriale pentru fabricarea amidonului
50. Fabrici de făină și ulei de pește

51. Fabrici de zahăr
52. Instalații industriale pentru fabricarea pastei de hârtie, a
hârtiei și a cartonului, altele decât cele incluse în anexa I
53. Instalații pentru pretratarea sau vopsirea fibrelor ori
textilelor
54. Instalații pentru tăbăcirea pieilor brute și prelucrate
55. Instalații pentru prelucrarea și producerea celulozei
56. Fabricarea și tratarea produselor pe bază de elastomeri
57. Instalații pentru fabricarea fibrelor minerale artificiale
58. Instalații pentru recuperarea sau distrugerea substanțelor
explozibile
59. Instalații pentru producerea azbestului și pentru
prelucrarea produselor care conțin azbest, altele decât cele
incluse în anexa I
60. Centre de ecarisaj
61. Bancuri de probă pentru motoare, turbine sau reactoare
62. Piste permanente de curse și testare a vehiculelor cu
motor
63. Conducte pentru transportul gazelor și petrol, altele decât
cele incluse în anexa I
64. Conducte pentru transportul produselor chimice, cu un
diametru mai mare de 800 mm și cu o lungime de peste 40 km
65. Construcția căilor ferate, a instalațiilor de transbordare
intermodală și a terminalelor intermodale, altele decât cele
incluse în anexa I
66. Construcția liniilor de tramvai, a căilor ferate de suprafață
și subterane, a liniilor suspendate sau a liniilor similare specifice,
utilizate exclusiv sau în principal pentru transportul de persoane
67. Construirea drumurilor noi, inclusiv realinierea și/sau
lărgirea unui drum existent, altele decât cele incluse în anexa I
68. Construirea de porturi și instalații portuare, inclusiv porturi
pentru pescuit, altele decât cele incluse în anexa I
69. Construirea de căi navigabile interioare și porturi pentru
traficul fluvial interior, altele decât cele incluse în anexa I
70. Porturi comerciale, cheiuri pentru încărcare și descărcare
legate de uscat și porturi exterioare, altele decât cele incluse în
anexa I
71. Lucrări de canalizare și lucrări de intervenție împotriva
inundațiilor
72. Construirea de aeroporturi** și aerodromuri, altele decât
cele incluse în anexa I
73. Instalații pentru eliminarea deșeurilor (inclusiv
depozitarea), altele decât cele incluse în anexa I
74. Instalații pentru eliminarea deșeurilor nepericuloase prin
incinerare sau tratare chimică
75. Depozitarea fierului vechi, inclusiv a vehiculelor uzate
76. Amplasamente pentru depozitarea nămolurilor provenite
de la stațiile de epurare
77. Instalații de extracție a apei subterane și de reîncărcare
artificială a rezervelor de apă subterană, altele decât cele
incluse în anexa I
78. Lucrări pentru transferul resurselor de apă între bazine
hidrografice
79. Stații pentru epurarea apelor uzate
80. Baraje și alte instalații proiectate pentru reținerea sau
stocarea apei pe termen lung, altele decât cele incluse în anexa I

** În sensul prezentului protocol, aeroport înseamnă un aeroport care corespunde definiției formulate în Convenția de la Chicago din 1944 privind
înființarea Organizației Aviației Civile Internaționale (anexa 14).

9

MONITORUL OFICIAL AL ROMÂNIEI, PARTEA I, Nr. 787/18.XI.2009
81. Lucrări costiere pentru combaterea eroziunii și lucrări
maritime care pot modifica profilul costier prin construcția, de
exemplu, de diguri, chei, pontoane, debarcadere sau alte lucrări
de apărare marină, cu excepția întreținerii și reconstruirii unor
astfel de lucrări
82. Instalații de apeducte de lungime mare
83. Pârtii de schi, teleschiuri și telecabine și lucrări de
amenajare aferente
84. Porturi de agrement

85. Sate de vacanță și complexuri hoteliere din afara zonelor
urbane și lucrări de amenajare aferente
86. Campinguri permanente și amplasamente pentru
caravane
87. Parcuri de distracții
88. Proiecte de amenajare a zonelor industriale
89. Proiecte de dezvoltare urbană, inclusiv construirea de
centre comerciale și parcări publice
90. Recuperarea terenurilor din mare
ANEXA III

Criterii pentru determinarea efectelor posibil semnificative asupra mediului, inclusiv asupra sănătății,
prevăzute la art. 5 paragraful 1
1. Relevanța planului sau a programului pentru integrarea
considerentelor privind mediul și sănătatea, în special în scopul
promovării dezvoltării durabile
2. Măsura în care planul sau programul stabilește un cadru
pentru proiecte și alte activități, fie cu privire la localizarea,
natura, dimensiunea și condițiile de funcționare, fie prin alocarea
resurselor
3. Măsura în care planul sau programul influențează alte
planuri sau programe, inclusiv pe cele incluse într-o ierarhie
4. Problemele relevante de mediu, inclusiv cele privind
sănătatea, legate de plan sau de program

5. Natura efectelor asupra mediului, inclusiv asupra sănătății,
cum ar fi probabilitatea, durata, frecvența, reversibilitatea,
amploarea și întinderea (cum ar fi zona geografică sau numărul
de locuitori posibil a fi afectați)
6. Riscurile pentru mediu, inclusiv pentru sănătate
7. Natura transfrontieră a efectelor
8. Măsura/gradul în care planul sau programul va afecta ariile
valoroase sau cele vulnerabile, inclusiv peisajele cu un statut de
protecție recunoscut la nivel național sau internațional

ANEXA IV

Informații prevăzute la art. 7 paragraful 2
1. Conținutul sau obiectivele principale ale planului sau
programului și legătura sa cu alte planuri sau programe
2. Aspectele relevante ale stării actuale a mediului, inclusiv
a sănătății, și evoluția lor probabilă în cazul în care programul
sau planul nu este implementat
3. Caracteristicile de mediu, inclusiv caracteristicile sănătății,
în zonele susceptibile de a fi afectate în mod semnificativ
4. Problemele relevante de mediu, inclusiv cele de sănătate,
legate de plan sau de program
5. Obiectivele de protecție a mediului, inclusiv cele de
protecție a sănătății, stabilite la nivel internațional, național sau
la alt nivel, care sunt relevante pentru plan sau program și modul
în care aceste obiective și orice alte considerații de mediu,
inclusiv de sănătate, au fost luate în considerare în timpul
elaborării acestuia
6. Posibilele efecte* semnificative asupra mediului, inclusiv
asupra sănătății, cum au fost definite la art. 2 paragraful 7

7. Măsurile prevăzute în vederea prevenirii, reducerii sau
atenuării oricăror efecte negative semnificative pe care
implementarea planului ori programului le-ar putea avea asupra
mediului, inclusiv asupra sănătății
8. O prezentare generală a motivelor pentru care au fost
selecționate alternativele respective și o descriere a modului în
care a fost făcută evaluarea, inclusiv a dificultăților întâlnite în
furnizarea informațiilor care să fie incluse în evaluare, cum ar fi
deficiențele tehnice sau lipsa de cunoștințe
9. Măsurile prevăzute în vederea monitorizării efectelor
implementării planului sau programului asupra mediului, inclusiv
asupra sănătății
10. Posibilele efecte transfrontieră semnificative asupra
mediului, inclusiv asupra sănătății
11. Un rezumat în termeni nontehnici al informațiilor furnizate

* Aceste efecte ar trebui să includă efectele secundare, cumulative, sinergice, pe termen scurt, mediu și lung, permanente și temporare, pozitive și
negative.

ANEXA V

Informații prevăzute la art. 8 paragraful 5
1. Planul sau programul propus și natura acestuia
2. Autoritatea responsabilă de adoptarea acestuia
3. Procedura prevăzută, inclusiv:
a) data începerii procedurii;
b) posibilitatea publicului de a participa;
c) data și locul oricăror audieri publice prevăzute;
d) autoritatea de la care se pot obține informațiile relevante
și unde au fost depuse informațiile relevante pentru ca publicul
să le poată consulta;

e) autoritatea căreia îi pot fi adresate observații sau întrebări
și termenele fixate pentru transmiterea acestora; și
f) informațiile disponibile privitoare la mediu, inclusiv la
sănătate, relevante pentru planul sau programul propus.
4. Probabilitatea ca planul sau programul să facă obiectul
unei proceduri de evaluare în context transfrontieră

10

MONITORUL OFICIAL AL ROMÂNIEI, PARTEA I, Nr. 787/18.XI.2009
PREȘEDINTELE ROMÂNIEI

DECRET
privind promulgarea Legii pentru ratificarea
Protocolului privind evaluarea strategică de mediu,
deschis spre semnare la Kiev la 21—23 mai 2003 și semnat
de România la 21 mai 2003, la Convenția privind evaluarea
impactului asupra mediului în context transfrontieră,
adoptată la Espoo la 25 februarie 1991
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Protocolului privind
evaluarea strategică de mediu, deschis spre semnare la Kiev la 21—23 mai 2003
și semnat de România la 21 mai 2003, la Convenția privind evaluarea impactului
asupra mediului în context transfrontieră, adoptată la Espoo la 25 februarie 1991,
și se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 noiembrie 2009.
Nr. 1.665.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Acordului încheiat prin schimb de note verbale efectuat între Ministerul Afacerilor
Externe al României și Ministerul Afacerilor Externe al Republicii Ungare, la 25 septembrie 2008
și 10 aprilie 2009, privind modificarea și completarea Convenției consulare dintre Republica
Socialistă România și Republica Populară Ungară, semnată la București la 28 noiembrie 1973
Parlamentul României adoptă prezenta lege.
Articol unic. — Se ratifică Acordul încheiat prin schimb de
note verbale*) efectuat între Ministerul Afacerilor Externe al
României și Ministerul Afacerilor Externe al Republicii Ungare,
la 25 septembrie 2008 și 10 aprilie 2009, privind modificarea și

completarea Convenției consulare dintre Republica Socialistă
România și Republica Populară Ungară, semnată la București
la 28 noiembrie 1973, ratificată prin Decretul nr. 166/1974,
publicat în Buletinul Oficial, Partea I, nr. 86 din 22 iunie 1974.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR VIOREL MELEȘCANU

București, 11 noiembrie 2009.
Nr. 350.

*) Traducere.

MONITORUL OFICIAL AL ROMÂNIEI, PARTEA I, Nr. 787/18.XI.2009

11

MINISTERUL AFACERILOR EXTERNE
REPUBLICA UNGARĂ
86/Adm/KUM/2009
NOTĂ VERBALĂ

Ministerul Afacerilor Externe al Republicii Ungare prezintă salutul său Ambasadei României la Budapesta și are onoarea
să confirme primirea Notei verbale nr. G5-1/6.456 a Ministerului Afacerilor Externe al României din data de 25 septembrie 2008 și
își exprimă totodată acordul față de conținutul acesteia, acceptând textul propus de către partea română.
ăMINISTERUL AFACERILOR EXTERNE AL ROMÂNIEI
G 5-1/6.456
Ministerul Afacerilor Externe al României prezintă salutul său Ministerului Afacerilor Externe al Republicii Ungare și, în
scopul de a dezvolta relațiile prietenești tradiționale dintre cele două state și, totodată, dorind să reglementeze și să dezvolte
relațiile consulare bilaterale, cu respectarea drepturilor fundamentale ale omului și a angajamentelor internaționale asumate, are
onoarea să îi propună modificarea Convenției consulare dintre Republica Socialistă România și Republica Populară Ungară,
semnată la București la 28 noiembrie 1973, astfel:
Completarea art. 2 al cap. II «Relații consulare» al Convenției cu paragraful (3), având următoarea formulare:
«Fiecare parte contractantă poate stabili posturi consulare conduse de funcționari consulari onorifici pe teritoriul celeilalte
părți contractante. Modul de înființare și regimul unor asemenea posturi consulare, precum și funcțiile, privilegiile și imunitățile
funcționarilor consulari onorifici vor fi guvernate de prevederile relevante ale cap. III din Convenția de la Viena din 24 aprilie 1963
cu privire la relațiile consulare.
Funcționarii consulari onorifici pot fi cetățeni ai statului trimițător, cu domiciliul în statul de reședință, sau ai statului de
reședință ori ai unui stat terț, domiciliați în statul de reședință.»
Completarea art. 5 alin. (1) al cap. II cu paragraful (11), având următoarea formulare:
«Fac excepție de la prevederile pct. 1 persoanele propuse ca funcționari consulari onorifici.»
În cazul în care Ministerul Afacerilor Externe al Republicii Ungare este de acord cu prezenta notă verbală, Ministerul
Afacerilor Externe al României propune ca nota de răspuns să constituie un acord pentru modificarea Convenției consulare dintre
Republica Socialistă România și Republica Populară Ungară, semnată la București la 28 noiembrie 1973, și care intră în vigoare
în a treizecea zi de la data schimbului instrumentelor de ratificare.
Ministerul Afacerilor Externe al României folosește această ocazie pentru a reînnoi Ministerului Afacerilor Externe al
Republicii Ungare expresia celei mai înalte și deosebite considerații.
București, 25 septembrie 2008.
Ministerului Afacerilor Externe al Republicii Ungare”
Ministerul Afacerilor Externe al Republicii Ungare consideră că prin prezenta notă de răspuns partea ungară este de acord
cu propunerea părții române și acceptă Nota verbală a Ministerului Afacerilor Externe al României din data de 25 septembrie 2008
prezentată mai sus și prezentul schimb de note constituie o convenție care modifică textul Convenției consulare dintre Republica
Socialistă România și Republica Populară Ungară, semnată la București la 28 noiembrie 1973, și care intră în vigoare în a treizecea
zi de la data schimbului instrumentelor de ratificare.
Ministerul Afacerilor Externe al Republicii Ungare folosește și acest prilej pentru a reînnoi Ambasadei României la
Budapesta asigurarea înaltei sale considerații.
Budapesta, 10 aprilie 2009.
PREȘEDINTELE ROMÂNIEI

DECRET
privind promulgarea Legii pentru ratificarea Acordului
încheiat prin schimb de note verbale efectuat între Ministerul
Afacerilor Externe al României și Ministerul Afacerilor Externe
al Republicii Ungare, la 25 septembrie 2008 și 10 aprilie 2009,
privind modificarea și completarea Convenției consulare
dintre Republica Socialistă România și Republica Populară
Ungară, semnată la București la 28 noiembrie 1973
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului încheiat prin
schimb de note verbale efectuat între Ministerul Afacerilor Externe al României și
Ministerul Afacerilor Externe al Republicii Ungare, la 25 septembrie 2008 și
10 aprilie 2009, privind modificarea și completarea Convenției consulare dintre
Republica Socialistă România și Republica Populară Ungară, semnată la București
la 28 noiembrie 1973, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 10 noiembrie 2009.
Nr. 1.666.

12

MONITORUL OFICIAL AL ROMÂNIEI, PARTEA I, Nr. 787/18.XI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI
INSPECȚIA DE STAT PENTRU CONTROLUL CAZANELOR, RECIPIENTELOR SUB PRESIUNE ȘI INSTALAȚIILOR DE RIDICAT

ORDIN
privind completarea anexei la Ordinul inspectorului de stat șef al Inspecției de Stat
pentru Controlul Cazanelor, Recipientelor sub Presiune și Instalațiilor de Ridicat nr. 526/2007
privind dobândirea calității de formator în domeniul responsabililor cu supravegherea
și verificarea tehnică a instalațiilor — RSVTI
Având în vedere prevederile Ordinului inspectorului de stat șef al Inspecției de Stat pentru Controlul Cazanelor,
Recipientelor sub Presiune și Instalațiilor de Ridicat nr. 382/2009 pentru aprobarea Metodologiei privind autorizarea operatorului
responsabil cu supravegherea și verificarea tehnică în utilizare a instalațiilor/echipamentelor din domeniul ISCIR — operator RSVTI,
în baza art. 28 din Regulamentul privind formarea profesională specifică a formatorilor în domeniul operatorilor responsabili
cu supravegherea tehnică a instalațiilor — RSVTI, aprobat prin Ordinul inspectorului de stat șef al Inspecției de Stat pentru Controlul
Cazanelor, Recipientelor sub Presiune și Instalațiilor de Ridicat nr. 266/2007,
în conformitate cu art. 10 din Metodologia de autorizare a furnizorilor de formare profesională a adulților, aprobată prin
Ordinul ministrului muncii, solidarității sociale și familiei și al ministrului educației, cercetării și tineretului nr. 353/5.202/2003, cu
modificările și completările ulterioare,
în temeiul Hotărârii Guvernului nr. 1.340/2001 privind organizarea și funcționarea Inspecției de Stat pentru Controlul
Cazanelor, Recipientelor sub Presiune și Instalațiilor de Ridicat, cu modificările și completările ulterioare,
inspectorul de stat șef al Inspecției de Stat pentru Controlul Cazanelor, Recipientelor sub Presiune și Instalațiilor
de Ridicat emite următorul ordin:

Art. I. — În anexa la Ordinul inspectorului de stat șef al
Inspecției de Stat pentru Controlul Cazanelor, Recipientelor sub
Presiune și Instalațiilor de Ridicat nr. 526/2007 privind
dobândirea calității de formator în domeniul responsabililor cu
supravegherea și verificarea tehnică a instalațiilor — RSVTI,
publicat în Monitorul Oficial al României, Partea I, nr. 739 din
31 octombrie 2007, cu completările ulterioare, după poziția 23
se introduc șapte noi poziții, pozițiile 24—30, cu următorul
cuprins:

ă24. Slavu Marin — formator
25. Mănilă Alin Silviu — formator
26. Tudor Valeriu Pavel — formator
27. Tomoș Constantin Ioan — formator
28. Ungureanu Constantin — formator
29. Clocean Mihai — formator
30. Kevorchian Eduart-Iani — formator”.
Art. II. — Prezentul ordin se publică în Monitorul Oficial al
României, Partea I.

Inspectorul de stat șef al Inspecției de Stat pentru Controlul Cazanelor, Recipientelor sub Presiune și Instalațiilor de Ridicat,
Mircea Vasile Zegrean

București, 9 noiembrie 2009.
Nr. 528.

MONITORUL OFICIAL AL ROMÂNIEI, PARTEA I, Nr. 787/18.XI.2009
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea nivelului comisioanelor de acordare
a scrisorilor de garanție pentru anul 2009
Având în vedere Referatul de aprobare nr. 156.997 din 4 noiembrie 2009 al
Direcției buget național,
în temeiul art. 7 din Ordonanța de urgență a Guvernului nr. 79/2009 privind
reglementarea unor măsuri pentru stimularea absorbției fondurilor alocate prin
Programul Național de Dezvoltare Rurală pentru renovarea și dezvoltarea spațiului
rural prin creșterea calității vieții și diversificării economiei în zonele rurale, al
Normelor metodologice de aplicare a Ordonanței de urgență a Guvernului
nr. 79/2009, aprobate prin Hotărârea Guvernului nr. 1.262/2009, și al art. 7 alin. (6)
din Hotărârea Guvernului nr. 8/2009 privind organizarea și funcționarea
Ministerului Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale, interimar, emite
următorul ordin:
Art. 1. — Se aprobă nivelul comisionului de acordare datorat fondurilor de
garantare de către comunele, asociațiile de dezvoltare intercomunitare ale
acestora și organismele de drept public, pentru acordarea scrisorilor de garanție
pentru restituirea avansului, pentru anul 2009, astfel:

Tip de scrisoare de garanție

— scrisori de garanție pentru restituirea
avansului acordat de Agenția de Plăți
pentru Dezvoltare și Pescuit

Nivelul lunar al comisionului de acordare
a scrisorilor de garanție pentru anul 2009

0,08%

Art. 2. — Prezentul ordin se publică în Monitorul Oficial al României, Partea I.

p. Ministrul agriculturii, pădurilor și dezvoltării rurale, interimar,
Nicolae Giugea,
secretar de stat

București, 13 noiembrie 2009.
Nr. 695.

13

14

MONITORUL OFICIAL AL ROMÂNIEI, PARTEA I, Nr. 787/18.XI.2009

MINISTERUL FINANȚELOR PUBLICE

ORDIN
pentru aprobarea Normelor metodologice privind virarea la bugetul de stat a veniturilor obținute
de autoritățile și instituțiile publice finanțate integral sau parțial din venituri proprii, care s-au
reorganizat ca instituții publice finanțate integral de la bugetul de stat potrivit Legii nr. 329/2009
privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană
și Fondul Monetar Internațional
În baza art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
în temeiul prevederilor art. 7 alin. (2) din Legea nr 329/2009 privind reorganizarea unor autorități și instituții publice,
raționalizarea cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul
Monetar Internațional,
ministrul finanțelor publice emite următorul ordin:
Art. 1. — Se aprobă Normele metodologice privind virarea la
bugetul de stat a veniturilor obținute de autoritățile și instituțiile
publice finanțate integral sau parțial din venituri proprii, care
s-au reorganizat ca instituții publice finanțate integral de la
bugetul de stat potrivit Legii nr. 329/2009 privind reorganizarea
unor autorități și instituții publice, raționalizarea cheltuielilor

publice, susținerea mediului de afaceri și respectarea
acordurilor-cadru cu Comisia Europeană și Fondul Monetar
Internațional, prevăzute în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Pogea
București, 12 noiembrie 2009.
Nr. 3.156.
ANEXĂ

NORME METODOLOGICE

privind virarea la bugetul de stat a veniturilor obținute de autoritățile și instituțiile publice finanțate integral
sau parțial din venituri proprii, care s-au reorganizat ca instituții publice finanțate integral de la bugetul de stat
potrivit Legii nr. 329/2009 privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană și Fondul Monetar Internațional
Art. 1. — Autoritățile și instituțiile publice finanțate integral din
venituri proprii, care s-au reorganizat ca instituții publice
finanțate integral de la bugetul de stat, virează disponibilitățile
reprezentând venituri proprii, inclusiv cele păstrate în depozite,
în contul de venituri ale bugetului de stat 20.36.01.05
ăVărsăminte din veniturile și/sau disponibilitățile instituțiilor
publice”, la unitățile Trezoreriei Statului la care au fost deschise
conturile de disponibilități respective, în termen de 5 zile de la
intrarea în vigoare a prezentelor norme metodologice.
Art. 2. — Autoritățile și instituțiile publice finanțate din venituri
proprii și subvenții, care s-au reorganizat ca instituții publice
finanțate integral de la bugetul de stat, virează disponibilitățile
reprezentând venituri proprii și subvenții, la bugetul de stat, în
termen de 5 zile de la intrarea în vigoare a prezentelor norme
metodologice, astfel:
a) veniturile proprii: în contul 20.36.01.05 ăVărsăminte din
veniturile și/sau disponibilitățile instituțiilor publice”, deschis la
unitatea Trezoreriei Statului la care au fost deschise conturile
de disponibilități;
b) subvențiile rămase neutilizate: în contul de cheltuieli ale
bugetului de stat din care acestea au fost primite.

Art. 3. — Autoritățile și instituțiile publice prevăzute la art. 1
și 2 au obligația de a dispune transformarea în lei a sumelor
reprezentând venituri proprii existente în conturi în valută
deschise la instituții de credit și de a vira sumele rezultate în
contul de venituri ale bugetului de stat 20.36.01.05 ăVărsăminte
din veniturile și/sau disponibilitățile instituțiilor publice”, în termen
de 5 zile de la intrarea în vigoare a prezentelor norme
metodologice.
Art. 4. — (1) Sumele aferente donațiilor sau sponsorizărilor
primite în lei de autoritățile și instituțiile publice prevăzute la
art. 1 și 2, rămase neutilizate în conturi de disponibilități
deschise la Trezoreria Statului, se virează în contul de venituri
ale bugetului de stat 20.37.01.01 ăDonații și sponsorizări”,
deschis la unitatea Trezoreriei Statului la care au fost deschise
conturile de disponibilități și se utilizează în condițiile stabilite
pentru donațiile și sponsorizările primite de instituțiile publice
finanțate integral de la bugetul de stat, prin Normele
metodologice privind modul de încasare și utilizare a fondurilor
bănești primite sub forma donațiilor și sponsorizărilor de către
instituțiile publice, aprobate prin Ordinul ministrului finanțelor
publice nr. 1.661 bis/2003.

MONITORUL OFICIAL AL ROMÂNIEI, PARTEA I, Nr. 787/18.XI.2009
(2) Donațiile și sponsorizările primite în valută, aflate în
conturi deschise la instituții de credit, pot fi reținute în aceste
conturi, urmând a fi utilizate în condițiile stabilite pentru donațiile
și sponsorizările în valută primite de instituțiile publice finanțate
integral de la bugetul de stat, prin Normele metodologice privind
modul de încasare și utilizare a fondurilor bănești primite sub
forma donațiilor și sponsorizărilor de către instituțiile publice,
aprobate prin Ordinul ministrului finanțelor publice nr. 1.661 bis/
2003.
Art. 5. — (1) Disponibilitățile din fonduri externe
nerambursabile postaderare rămase neutilizate în conturile
autorităților și instituțiilor publice prevăzute la art. 1 și 2 se
virează în contul de venituri ale bugetului de stat 20.45.01.XX.yy
ăVenituri ale bugetului de stat — sume primite de la UE/alți
donatori în contul plăților efectuate și prefinanțări”, în care XX
reprezintă subcapitolul de venituri ale bugetului de stat, iar yy
reprezintă paragraful, stabilite potrivit Clasificației indicatorilor
privind finanțele publice, aprobată prin Ordinul ministrului
finanțelor publice nr. 1.954/2005.
(2) Finanțarea proiectelor derulate de autoritățile și instituțiile
publice prevăzute la alin. (1) se asigură din bugetul de stat,
potrivit prevederilor art. 5 alin. (1) din Ordonanța de urgență a
Guvernului nr. 64/2009 privind gestionarea financiară a
instrumentelor structurale și utilizarea acestora pentru obiectivul
convergență și altor prevederi legale privind gestionarea de
fonduri externe nerambursabile postaderare în vigoare.
Art. 6. — (1) Sumele indisponibilizate în conturile de
disponibilități ale autorităților și instituțiilor publice prevăzute la
art. 1 și 2, în temeiul unor titluri executorii prezentate unităților
Trezoreriei Statului anterior intrării în vigoare a Legii
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional, se transferă de
către unitățile Trezoreriei Statului în contul 50.63.02 ăDisponibil
al instituțiilor publice de subordonare centrală finanțate integral
sau parțial din venituri proprii, din sume indisponibilizate pe bază
de titluri executorii”, deschis pe numele instituțiilor publice
respective, și se virează în conturile indicate de executorii
judecătorești în termenele prevăzute de lege.
(2) Începând cu data intrării în vigoare a Legii nr. 329/2009,
din conturile de disponibilități ale autorităților și instituțiilor
publice prevăzute la art. 1 și 2 nu se mai indisponibilizează
sume, obligațiile de plată stabilite în titlurile executorii urmând a
fi indisponibilizate din creditele bugetare deschise și repartizate
acestor instituții de la bugetul de stat.
Art. 7. — (1) Fac excepție de la prevederile art. 1 și 2 sumele
existente la data reorganizării în conturile de disponibilități, care
provin din următoarele surse:
1. garanții primite de la terți pentru participarea la licitații sau
în alte condiții prevăzute de lege, care nu se cuvin bugetului de
stat;
2. disponibilități reprezentând sume de mandat și în depozit;
3. sume încasate necuvenit, înregistrate ca operațiuni în curs
de lămurire sau în conturi de creditori;
4. sume reprezentând fonduri externe nerambursabile
preaderare, inclusiv sume aferente cofinanțării de la bugetul de
stat a acestora;
5. alte sume care se regăsesc potrivit legii în conturi ale
instituțiilor publice și care nu reprezintă venituri proprii ale
acestora și/sau subvenții.

15

(2) Disponibilitățile prevăzute la alin. (1) pct. 1 și 2 se virează
de către instituțiile publice în contul 50.05 ăDisponibil din sume
de mandat și în depozit”, deschis la Trezoreria Statului, în
termen de 5 zile de la data intrării în vigoare a prezentului ordin.
(3) Disponibilitățile prevăzute la alin. (1) pct. 3, 4 și 5 se
virează de către instituțiile publice în contul 50.01 ăDisponibil din
fonduri cu destinație specială ale ministerelor și instituțiilor
publice subordonate”, în termen de 5 zile de la data intrării în
vigoare a prezentelor norme metodologice.
(4) Sumele prevăzute la alin. (2) și (3) se utilizează conform
legislației specifice.
Art. 8. — (1) Începând cu data intrării în vigoare a
prevederilor prezentelor norme metodologice, instituțiile publice
prevăzute la art. 1 și 2 pot efectua din conturile de disponibilități
deschise la Trezoreria Statului numai operațiuni de regularizare
și transfer prevăzute de prezentele norme metodologice.
(2) În conturile de disponibilități deschise pe numele
instituțiilor publice prevăzute la art. 1 și 2, cu excepția celor
prevăzute la art. 7 alin. (2) și (3), nu mai pot fi încasate sume.
(3) Până la data de 31 decembrie 2009, eventualele sume
virate eronat în conturile de disponibilități prevăzute la alin. (2)
se transferă de către unitățile Trezoreriei Statului în contul de
venituri ale bugetului de stat 20.36.01.17 ăVenituri ale bugetului
de stat — Venituri din sume virate eronat în conturile de
disponibilități ale instituțiilor publice reorganizate”. După
efectuarea operațiunilor de transfer, unitățile Trezoreriei Statului
eliberează instituției publice beneficiare un extras al contului
20.36.01.17 ăVenituri ale bugetului de stat — Venituri din sume
virate eronat în conturile de disponibilități ale instituțiilor publice
reorganizate”.
Art. 9. — Veniturile realizate de Autoritatea pentru
Valorificarea Activelor Statului și Oficiul Participațiilor Statului și
Privatizării în Industrie se gestionează potrivit hotărârilor
Guvernului emise în temeiul prevederilor art. 5 alin. (1) din
Legea nr. 329/2009.
Art. 10. — (1) Sumele care au fost gestionate ca venituri
proprii de instituțiile publice prevăzute la art. 1 și 2 și care, potrivit
legii, se datorează bugetului de stat se încasează în continuare
de către instituțiile publice respective sau de către instituțiile
publice în structura cărora acestea au fost preluate, în contul de
disponibilități 50.32 ăDisponibil din sume colectate pentru
bugetul de stat”, care se deschide pe numele acestora la
unitățile Trezoreriei Statului.
(2) Sumele prevăzute la alin. (1) care se achită în numerar se
depun de către instituțiile publice în contul 50.32 ăDisponibil din
sume colectate pentru bugetul de stat”, în prima zi lucrătoare de
la încasare.
(3) Sumele colectate în contul 50.32 ăDisponibil din sume
colectate pentru bugetul de stat” se virează în conturile
corespunzătoare de venituri ale bugetului de stat prevăzute în
anexă, în funcție de natura acestora, în termen de cel mult două
zile lucrătoare de la încasare.
(4) Instituțiile publice reorganizate au obligația de a comunica
clienților, contribuabililor și altor debitori de la care au de încasat
sume care se cuvin bugetului de stat codul IBAN aferent contului
50.32 ăDisponibil din sume colectate pentru bugetul de stat”.
Art. 11. — Conturile de venituri ale bugetului de stat în care
se virează sumele care au fost gestionate ca venituri proprii de
către instituțiile publice prevăzute la art. 1 și 2 și conturile de
disponibilități ale acestora se codifică cu codul de identificare
fiscală al instituțiilor publice respective și se deschid la unitățile
Trezoreriei Statului prin care acestea își desfășoară activitatea
în urma reorganizării.

16

MONITORUL OFICIAL AL ROMÂNIEI, PARTEA I, Nr. 787/18.XI.2009
ANEXĂ
la normele metodologice

Conturile de venituri ale bugetului de stat în care se virează sumele reprezentând venituri proprii gestionate
de instituțiile publice reorganizate ca instituții publice finanțate integral de la bugetul de stat
Nr
crt.

Simbol cont

1.

20.07.01.03

Taxe judiciare de timbru și alte taxe de timbru

2.

20.12.01.50

Alte impozite și taxe generale pe cifra de afaceri, vânzări și valoare adăugată

3.

20.16.01.03

Taxe și tarife pentru eliberarea de licențe și autorizații de funcționare

4.

20.16.01.50

Alte taxe pe utilizarea bunurilor, autorizarea utilizării bunurilor sau pe desfășurarea de activități

5.

20.30.01.05

Venituri din concesiuni și închirieri

6.

20.31.01.03

Alte venituri din dobânzi

7.

20.33.01.01

Taxe de metrologie

8.

20.33.01.04

Taxe și tarife pentru analize și servicii efectuate de laboratoare

9.

20.33.01.05

Taxe și alte venituri în învățământ

10.

20.33.01.08

Venituri din prestări de servicii

11.

20.33.01.09

Taxe și alte venituri din protecția mediului

12.

20.33.01.14

Contribuția elevilor și studenților pentru internate, cămine și cantine

13.

20.33.01.16

Venituri din valorificarea produselor obținute din activitatea proprie sau anexă

14.

20.33.01.17

Venituri din organizarea de cursuri de calificare și conversie profesională, specializare
și perfecționare

15.

20.33.01.19

Venituri din serbări și spectacole școlare, manifestări culturale, artistice și sportive

16.

20.33.01.20

Venituri din cercetare

17.

20.33.01.50

Alte venituri din prestări de servicii și alte activități

18.

20.35.01.01

Venituri din amenzi și alte sancțiuni aplicate potrivit dispozițiilor legale

19.

20.35.01.03

Încasări din valorificarea bunurilor confiscate, abandonate și alte sume constatate odată cu
confiscarea potrivit legii

20.

20.35.01.50

Alte amenzi, penalități și confiscări

21.

20.36.01.05

Vărsăminte din veniturile și/sau disponibilitățile instituțiilor publice

22.

20.36.01.50

Alte venituri

23.

20.37.01.01

Donații și sponsorizări

24.

20.39.01.01

Venituri din valorificarea unor bunuri ale instituțiilor publice

25.

20.39.01.50

Alte venituri din valorificarea unor bunuri

Denumire cont

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 787/18.XI.2009 conține 16 pagini.

Prețul: 3,20 lei

&JUYDGY|435094]
ISSN 1453—4495

