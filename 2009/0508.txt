PARTEA I

Anul 177 (XXI) — Nr. 508

Joi, 23 iulie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

774. — Hotărâre pentru modificarea și completarea
Hotărârii Guvernului nr. 13/2009 privind înființarea
Consiliului interministerial ăConsiliul pentru promovarea
societății informaționale în România” ........................

2–3

802. — Hotărâre privind realizarea de către Ministerul
Muncii, Familiei și Protecției Sociale pentru Casa
Națională de Pensii și Alte Drepturi de Asigurări
Sociale și Agenția Națională pentru Prestații Sociale,
în colaborare cu Serviciul de Telecomunicații Speciale,
a rețelei securizate de comunicații de arie extinsă ....

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
158. — Ordin al viceprim-ministrului, ministrul administrației
și internelor, privind aprobarea modalității de
desfășurare a Programului de formare specializată
pentru ocuparea unei funcții publice corespunzătoare
categoriei înalților funcționari publici pentru
anul 2009 — seria a II-a de admitere ........................

5

1.340. — Ordin al președintelui Agenției Naționale de
Administrare Fiscală privind aprobarea modelului și
conținutului formularului 710 ăDeclarație rectificativă”,
cod 14.13.01.00/r ......................................................

6–8

2.321. — Ordin al ministrului finanțelor publice pentru
aprobarea Normelor metodologice privind procedura
de acordare a amânării la plată a obligațiilor fiscale
neachitate la termen, administrate de Agenția
Națională de Administrare Fiscală..............................

9–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 508/23.VII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 13/2009 privind înființarea Consiliului
interministerial ăConsiliul pentru promovarea societății informaționale în România”
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 13/2009 privind
înființarea Consiliului interministerial ăConsiliul pentru
promovarea societății informaționale în România”, publicată în
Monitorul Oficial al României, Partea I, nr. 100 din 19 februarie
2009, se modifică și se completează după cum urmează:
1. Articolul 2 se modifică și va avea următorul cuprins:
ăArt. 2. — (1) Consiliul are următoarele atribuții principale:
a) stabilirea direcțiilor strategice pentru trecerea la societatea
informațională în România;
b) informarea cu privire la strategiile de informatizare a
ministerelor;
c) stabilirea căilor principale de modernizare a administrației
publice centrale folosind metodele și instrumentele societății
informaționale;
d) evaluarea implementării strategiei de e-guvernare la
nivelul administrației publice centrale.
(2) Consiliul se va întruni doar în vederea analizării
proiectelor de importanță strategică pentru România.
(3) Ministerele, instituțiile publice astfel cum sunt definite în
Legea nr. 500/2002 privind finanțele publice, cu modificările
ulterioare, și companiile/societățile naționale sau societățile
comerciale la care statul este acționar unic ori majoritar
informează Consiliul asupra proiectelor din domeniul comunicațiilor
și societății informaționale mai mari de 100.000 de euro.
(4) Informarea prevăzută la alin. (1) lit. b) și alin. (3) se
realizează prin depunerea strategiilor și proiectelor din domeniul
comunicațiilor și societății informaționale la secretariatul
Consiliului.

(5) Sunt exceptate de la prevederile alin. (3) proiectele mai
mari de 100.000 de euro din domeniul comunicațiilor și societății
informaționale ale Ministerului Administrației și Internelor care
vizează ordinea și siguranța națională, precum și ale Ministerului
Afacerilor Externe care implică acțiuni de protecție și securitate
a funcționării echipamentelor de comunicații și de procesare de
date de la misiunile diplomatice.”
2. Articolul 3 se modifică și va avea următorul cuprins:
ăArt. 3. — După îndeplinirea obligației prevăzute la art. 2
alin. (3), ordonatorii principali de credite și companiile/societățile
naționale/societățile comerciale la care statul este acționar unic
ori majoritar vor aproba și vor coordona proiectele din domeniul
comunicațiilor și societății informaționale.”
3. La articolul 5, alineatul (2) se modifică și va avea
următorul cuprins:
ă(2) Consiliul funcționează conform regulamentului de
organizare și funcționare prevăzut în anexa la prezenta
hotărâre.”
4. Articolul 6 se abrogă.
5. După articolul 7 se introduce o anexă, ăRegulament
de organizare și funcționare a Consiliului interministerial
«Consiliul pentru promovarea societății informaționale în
România»”, al cărei conținut este prevăzut în anexa care
face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul comunicațiilor și societății informaționale,
Gabriel Sandu
Viceprim-ministru, ministrul administrației și internelor,
Dan Nica
Ministrul dezvoltării regionale și locuinței,
Vasile Blaga
Ministrul muncii, familiei și protecției sociale,
Marian Sârbu
Ministrul turismului,
Elena Gabriela Udrea
Ministrul economiei,
Adriean Videanu
Ministrul sănătății,
Ion Bazac
Ministrul educației, cercetării și inovării,
Ecaterina Andronescu
Ministrul culturii, cultelor și patrimoniului național,
Theodor Paleologu
Ministrul mediului,
Nicolae Nemirschi
Ministrul întreprinderilor mici și mijlocii, comerțului
și mediului de afaceri,
Constantin Niță
Ministrul finanțelor publice,
Gheorghe Pogea
București, 1 iulie 2009.
Nr. 774.

MONITORUL OFICIAL AL ROMÂNIEI, PARTEA I, Nr. 508/23.VII.2009

3
ANEXĂ

REGULAMENT

de organizare și funcționare a Consiliului interministerial ăConsiliul pentru promovarea societății informaționale
în România”
Art. 1. — Consiliului interministerial ăConsiliul pentru
promovarea societății informaționale în România”, denumit în
continuare Consiliu, se organizează și funcționează ca organism
consultativ, fără personalitate juridică.
Art. 2. — Consiliul are următoarea componență:
a) primul-ministru — președinte;
b) viceprim-ministrul, ministrul administrației și internelor —
vicepreședinte;
c) ministrul finanțelor publice;
d) ministrul economiei;
e) ministrul educației, cercetării și inovării;
f) ministrul dezvoltării regionale și locuinței;
g) ministrul muncii, familiei și protecției sociale;
h) ministrul justiției și libertăților cetățenești;
i) ministrul turismului;
j) ministrul sănătății;
k) ministrul culturii, cultelor și patrimoniului național;
l) ministrul mediului;
m) ministrul întreprinderilor mici și mijlocii, comerțului și
mediului de afaceri;
n) ministrul comunicațiilor și societății informaționale;
o) ministrul afacerilor externe;
p) secretarul de stat la Ministerul Comunicațiilor și Societății
Informaționale — secretar.
Art. 3. — Consiliul îndeplinește următoarele atribuții:
a) stabilirea direcțiilor strategice pentru trecerea la societatea
informațională în România;
b) informarea cu privire la strategiile de informatizare a
ministerelor;
c) stabilirea căilor principale de modernizare a administrației
publice centrale folosind metodele și instrumentele tehnologiei
informației;
d) evaluarea implementării strategiei de e-guvernare la
nivelul administrației publice centrale;
e) primirea informărilor asupra proiectelor mai mari de
100.000 de euro din domeniul comunicațiilor și societății
informaționale, transmise de ministere, instituții publice astfel
cum sunt definite în Legea nr. 500/2002 privind finanțele publice,
cu modificările ulterioare, și companiile/societățile naționale sau
societățile comerciale la care statul este acționar unic ori
majoritar, cu excepția acelora mai mari de 100.000 euro din
domeniul comunicațiilor și societății informaționale ale
Ministerului Administrației și Internelor care vizează ordinea și
siguranța națională, precum și ale Ministerului Afacerilor
Externe, care implică acțiuni de protecție și securitate a
funcționării echipamentelor de comunicații și de procesare de
date de la misiunile diplomatice.
Art. 4. — Președintele Consiliului îndeplinește următoarele
atribuții principale:
a) convoacă și conduce ședințele Consiliului;
b) aprobă lista documentelor ce urmează să fie transmise
tuturor participanților la ședință, lista invitaților, precum și
proiectul ordinii de zi a ședinței;
c) aprobă, după caz, publicarea, pe pagina de web dedicată
Consiliului/ Ministerului Comunicațiilor și Societății Informaționale,
a documentelor adoptate în cadrul Consiliului;
d) semnează corespondența, deciziile Consiliului și
procesele-verbale ale ședințelor.
Art. 5. — (1) Consiliul își desfășoară activitatea în cadrul
ședințelor convocate ori de câte ori este necesar, la solicitarea
președintelui, a vicepreședintelui sau a oricăruia dintre membrii
titulari.

(2) La lucrările Consiliului va participa și un reprezentant al
Departamentului pentru afaceri europene în cazul în care sunt
analizate proiecte care se referă la implementarea directivelor
Uniunii Europene.
Art. 6. — (1) Convocarea și transmiterea invitațiilor membrilor
la ședințele Consiliului se face în scris de către persoana care
asigură secretariatul, cu cel puțin 5 zile lucrătoare înainte de
data desfășurării ședinței.
(2) Invitațiile la ședințele Consiliului cuprind în mod
obligatoriu ziua, ora, locul desfășurării și proiectul ordinii de zi,
precum și adresa site-ului care conține informații și documente
privind ședința respectivă.
(3) Ordinea de zi a ședinței Consiliului și materialele care
urmează să fie supuse dezbaterii se transmit prin e-mail
participanților cu cel puțin 5 zile lucrătoare înainte de data
desfășurării ședinței.
(4) La începutul fiecărei ședințe se adoptă ordinea de zi a
ședinței respective.
(5) La ședințele Consiliului pot participa numai membrii
titulari, precum și persoanele invitate de președintele Consiliului.
Art. 7. — La cererea membrilor Consiliului, ordinea de zi
poate fi completată și cu alte teme decât cele comunicate inițial,
cu condiția transmiterii documentelor respective, în scris,
secretariatului Consiliului cu o zi lucrătoare înaintea datei
ședinței. Decizia asupra completării ordinii de zi revine
președintelui Consiliului.
Art. 8. — (1) Ședințele Consiliului se pot desfășura în
prezența a jumătate plus unu din numărul membrilor.
(2) În cazul nerespectării prevederilor alin. (1), ședința se
amână, urmând să fie convocată o nouă ședință în termen de
5 zile. Ședința convocată în urma unei amânări se desfășoară
fără a fi necesară respectarea prevederilor alin. (1).
(3) Deciziile se iau cu votul a jumătate plus unu dintre cei
prezenți.
(4) În cazul în care președintele Consiliului propune
adoptarea unor decizii urgente prin corespondență, membrii
Consiliului își vor exprima votul în scris sau prin mijloace
electronice în termen de maximum 3 zile de la solicitare. În
situația în care nu se transmite în termenul stipulat, în scris,
opțiunea de vot, decizia supusă votului se consideră valabil
adoptată prin acceptare tacită.
Art. 9. — În funcție de problematica supusă dezbaterii
Consiliului, la ședințe pot participa, în calitate de invitați,
reprezentanți ai furnizorilor de rețele și servicii de comunicații
electronice, ai societății civile, ai autorităților și instituțiilor publice
cu responsabilități în domeniu.
Art. 10. — (1) În exercitarea atribuțiilor ce îi revin, Consiliul
adoptă decizii.
(2) Deciziile adoptate se semnează de către președintele
Consiliului și se contrasemnează de ministrul comunicațiilor și
societății informaționale.
(3) Deciziile prevăzute la alin. (2) se comunică, de drept,
membrilor Consiliului.
(4) Procesele-verbale și deciziile Consiliului se publică pe
site-ul dedicat Consiliului/Ministerului Comunicațiilor și Societății
Informaționale.

4

MONITORUL OFICIAL AL ROMÂNIEI, PARTEA I, Nr. 508/23.VII.2009
GUVERNUL ROMÂNIEI

HOTĂRÂRE
privind realizarea de către Ministerul Muncii, Familiei și Protecției Sociale pentru Casa Națională
de Pensii și Alte Drepturi de Asigurări Sociale și Agenția Națională pentru Prestații Sociale,
în colaborare cu Serviciul de Telecomunicații Speciale, a rețelei securizate de comunicații
de arie extinsă
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă realizarea de către Ministerul Muncii,
Familiei și Protecției Sociale pentru Casa Națională de Pensii și
Alte Drepturi de Asigurări Sociale și Agenția Națională pentru
Prestații Sociale, în colaborare cu Serviciul de Telecomunicații
Speciale, a rețelei securizate de comunicații de arie extinsă.
Art. 2. — În termen de 30 de zile de la data intrării în vigoare
a prezentei hotărâri, Casa Națională de Pensii și Alte Drepturi de
Asigurări Sociale, respectiv Agenția Națională pentru Prestații
Sociale, împreună cu Serviciul de Telecomunicații Speciale emit
normele tehnice privind modul de utilizare a rețelei constituite
potrivit prevederilor art. 1.
Art. 3. — Se autorizează Serviciul de Telecomunicații
Speciale să achiziționeze de pe piața publică servicii de
comunicații de buclă locală sau alte tipuri de servicii de
comunicații pe care Serviciul de Telecomunicații Speciale nu le
poate asigura cu resurse proprii, în conformitate cu prevederile
Ordonanței de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare, pentru

Casa Națională de Pensii și Alte Drepturi de Asigurări Sociale,
respectiv Agenția Națională pentru Prestații Sociale, și să
gestioneze rețeaua constituită conform cerințelor beneficiarului.
Art. 4. — (1) Modul de recuperare a costurilor pentru
serviciile prevăzute la art. 3, precum și orice alte aspecte se
stabilesc prin protocol comun, încheiat între Casa Națională de
Pensii și Alte Drepturi de Asigurări Sociale, respectiv Agenția
Națională pentru Prestații Sociale și Serviciul de Telecomunicații
Speciale.
(2) Clauzele protocolului se pot renegocia anual, printr-o
notificare din partea uneia dintre părți.
Art. 5. — (1) Costurile pentru serviciile achiziționate potrivit
art. 3 se recuperează de către Serviciul de Telecomunicații
Speciale din bugetul Casei Naționale de Pensii și Alte Drepturi
de Asigurări Sociale, respectiv al Agenției Naționale pentru
Prestații Sociale.
(2) Cu sumele rezultate în urma acestei activități, încasate
în cadrul aceluiași exercițiu financiar, Serviciul de
Telecomunicații Speciale reconstituie creditele bugetare utilizate
în acest scop.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Marian Sârbu
Directorul Serviciului de Telecomunicații Speciale,
Marcel Opriș
Ministrul comunicațiilor și societății informaționale,
Gabriel Sandu
Președintele Autorității Naționale pentru Reglementarea și
Monitorizarea Achizițiilor Publice,
Cristina Trăilă
Ministrul finanțelor publice,
Gheorghe Pogea

București, 8 iulie 2009.
Nr. 802.

5

MONITORUL OFICIAL AL ROMÂNIEI, PARTEA I, Nr. 508/23.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind aprobarea modalității de desfășurare a Programului de formare specializată
pentru ocuparea unei funcții publice corespunzătoare categoriei înalților funcționari publici
pentru anul 2009 — seria a II-a de admitere
Având în vedere prevederile art. 5 din Ordonanța Guvernului nr. 81/2001 privind înființarea și organizarea Institutului
Național de Administrație, aprobată cu modificări prin Legea nr. 106/2002, cu modificările și completările ulterioare, ale art. 3 din
Hotărârea Guvernului nr. 1.083/2004 privind organizarea și funcționarea Institutului Național de Administrație și a centrelor regionale
de formare continuă pentru administrația publică locală, precum și ale art. 26 din Regulamentul privind organizarea și desfășurarea
programului de formare specializată pentru ocuparea unei funcții publice corespunzătoare categoriei înalților funcționari publici,
aprobat prin Hotărârea Guvernului nr. 832/2007, cu modificările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite următorul ordin:
Art. 1. — Se aprobă modalitatea de desfășurare a
Programului de formare specializată pentru ocuparea unei
funcții publice corespunzătoare categoriei înalților funcționari

publici pentru anul 2009 — seria a II-a de admitere, conform
anexei care face parte integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.

p. Viceprim-ministru,
ministrul administrației și internelor,
Cristian Făiniși,
secretar de stat
București, 22 iulie 2009.
Nr. 158.
ANEXĂ

M O D A L I TAT E A D E D E S F Ă Ș U R A R E

a Programului de formare specializată pentru ocuparea unei funcții publice
corespunzătoare categoriei înalților funcționari publici, pentru anul 2009 — seria a II-a de admitere
Module
Nr.
crt.

Denumirea modulului

Perioada

1.

Managementul resurselor umane în administrația publică

2.

Management strategic

3.

Management de proiect

4.

Administrație modernă și eficientă

12—14 august 2009

5.

Abilități manageriale

20—22 august 2009

6.

Implicațiile aderării la Uniunea Europeană

27—29 august 2009

7.

Fonduri structurale

8.

Comunicare externă

10—12 septembrie 2009

9.

Management financiar și bugetar

17—19 septembrie 2009

Politici publice

24—26 septembrie 2009

10.

23—25 iulie 2009
30 iulie—1 august 2009
6—8 august 2009

3—5 septembrie 2009

Evaluare
1.

Evaluarea finală

2.

Reevaluare
Locul de desfășurare

Institutul Național de Administrație, str. Eforie nr. 5, sectorul 5, București

28—29 septembrie 2009
5—6 octombrie 2009
12 octombrie 2009

6

MONITORUL OFICIAL AL ROMÂNIEI, PARTEA I, Nr. 508/23.VII.2009
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind aprobarea modelului și conținutului formularului 710
ăDeclarație rectificativă”, cod 14.13.01.00/r
În temeiul prevederilor art. 12 alin. (3) din Hotărârea Guvernului nr. 109/2009 privind organizarea și
funcționarea Agenției Naționale de Administrare Fiscală și ale art. 84 și art. 228 alin. (2) și (21) din
Ordonanța Guvernului nr. 92/2003 privind Codul de procedură fiscală, republicată, cu modificările și
completările ulterioare,
președintele Agenției Naționale de Administrare Fiscală emite următorul ordin:
Art. 1. — Se aprobă modelul și conținutul formularului 710 ăDeclarație rectificativă”,
cod 14.13.01.00/r, prevăzut în anexa nr. 1*).
Art. 2. — Formularul prevăzut la art. 1 se completează și se depune potrivit instrucțiunilor prevăzute
în anexa nr. 2.
Art. 3. — Caracteristicile de tipărire, modul de difuzare, utilizare și păstrare a formularului 710
ăDeclarație rectificativă”, cod 14.13.01.00/r, sunt prevăzute în anexa nr. 3.
Art. 4. — Anexele nr. 1—3 fac parte integrantă din prezentul ordin.
Art. 5. — La data intrării în vigoare a prezentului ordin, orice dispoziție contrară se abrogă.
Art. 6. — Direcția generală proceduri pentru administrarea veniturilor, Direcția generală de tehnologia
informației, Direcția generală de administrare a marilor contribuabili, precum și direcțiile generale ale
finanțelor publice județene și a municipiului București vor duce la îndeplinire prevederile prezentului ordin.
Art. 7. — Prezentul ordin se publică în Monitorul Oficial al României, Partea I.
Președintele Agenției Naționale de Administrare Fiscală,
Sorin Blejnar
București, 16 iulie 2009.
Nr. 1.340.

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 508/23.VII.2009

7
ANEXA Nr. 1

8

MONITORUL OFICIAL AL ROMÂNIEI, PARTEA I, Nr. 508/23.VII.2009
ANEXA Nr. 2

INSTRUCȚIUNI

de completare a formularului 710 ăDeclarație rectificativă”, cod 14.13.01.00/r
1. Declarația rectificativă se utilizează pentru corectarea
impozitelor, taxelor și contribuțiilor administrate de Agenția
Națională de Administrare Fiscală și stabilite de către plătitori
prin autoimpunere sau cu regim de reținere la sursă, declarate
în formularele 100 ăDeclarație privind obligațiile de plată la
bugetul de stat”, 102 ăDeclarație privind obligațiile de plată la
bugetele asigurărilor sociale și fondurilor speciale” și
103 ăDeclarație privind accizele”.
Atenție! Sumele înscrise în declarație nu cuprind diferențele
de impozite, taxe și contribuții sociale stabilite prin actele de
control.
2. În cazul în care se corectează mai multe obligații fiscale
care se referă la aceeași perioadă de raportare, pentru fiecare
obligație se completează în același formular câte un tabel
generat cu ajutorul programului de asistență. Pentru obligații
fiscale care privesc perioade diferite de raportare se va completa
câte un formular pentru obligațiile fiscale aferente fiecărei
perioade de raportare.
3. Declarația rectificativă se depune la organul fiscal în a
cărui evidență fiscală contribuabilul este înregistrat ca plătitor
de impozite și taxe. În cazul sediului secundar înregistrat ca
plătitor de impozit pe veniturile din salarii, declarația rectificativă,
corespunzător activității sediului secundar, se depune la organul
fiscal în a cărui evidență fiscală este înregistrat sediul secundar.
Declarația rectificativă se completează cu ajutorul
programului de asistență.
Formularul se depune în format hârtie, semnat și ștampilat
conform legii, cu codificarea informației prin cod de bare.
Contribuabilii care dețin certificat digital pot depune
formularul prin mijloace electronice de transmitere la distanță,
în conformitate cu prevederile legale în vigoare.
4. Completarea formularului se face astfel:
4.1. Perioada de raportare
În rubrica ăLuna” se înscrie cu cifre arabe numărul lunii la
care se referă obligația sau numărul ultimei luni a perioadei de
raportare, după caz (07 pentru luna iulie sau 06 pentru trimestrul II).
Anul la care se referă declarația se înscrie cu cifre arabe, cu
4 caractere (de exemplu: 2009).

4.2. Date de identificare a plătitorului
În caseta ăCod de identificare fiscală” se completează codul
de identificare fiscală atribuit conform legii, înscriindu-se cifrele
cu aliniere la dreapta.
În situația în care declarația se completează de către
împuternicit/reprezentant fiscal, desemnat potrivit legii, se
înscrie codul de identificare fiscală atribuit de organul fiscal
competent persoanei ale cărei obligații sunt îndeplinite, precum
și datele de identificare a acesteia, iar la rubrica
ăFuncția/Calitatea” din formular se înscrie ăÎmputernicit”.
În prima căsuță se înscrie prefixul RO, în cazul în care
contribuabilul este înregistrat în scopuri de taxă pe valoarea
adăugată.
În rubrica ăDenumire” se înscrie denumirea plătitorului.
Rubricile privind adresa se completează cu datele privind
adresa domiciliului fiscal al plătitorului.
4.3. Date privind creanța fiscală
ăDenumire creanță fiscală” — se completează denumirea
impozitului, taxei sau a contribuției care se rectifică. Se va prelua
denumirea exactă a obligației de plată din Nomenclatorul
obligațiilor de plată la bugetul de stat, Nomenclatorul obligațiilor
de plată la bugetele asigurărilor sociale și fondurilor speciale
sau, după caz, Nomenclatorul privind accizele, prevăzute în
Ordinul președintelui Agenției Naționale de Administrare Fiscală
nr. 101/2008 privind aprobarea modelului și conținutului
formularelor utilizate pentru declararea impozitelor, taxelor și
contribuțiilor cu regim de stabilire prin autoimpunere sau reținere
la sursă, cu modificările și completările ulterioare.
Coloana ăSuma inițială”:
Rândurile 1—4 se completează după caz, înscriindu-se
suma care s-a completat eronat în declarația care se rectifică,
respectiv formularul 100 ăDeclarație privind obligațiile de plată la
bugetul de stat”, formularul 102 ăDeclarație privind obligațiile de
plată la bugetele asigurărilor sociale și fondurilor speciale”,
formularul 103 ăDeclarație privind accizele” sau, după caz,
formularul 710 ăDeclarație rectificativă”.
Coloana ăSuma corectată”:
Rândurile 1—4 se completează după caz, înscriindu-se
suma corectă reprezentând impozitul, taxa sau contribuția
datorat/datorată în perioada la care se referă declarația
corectată.

ANEXA Nr. 3

CARACTERISTICI

de tipărire, modul de difuzare, utilizare și păstrare a formularului
1. Denumire: 710 ăDeclarație rectificativă”
2. Cod: 14.13.01.00/r
3. Caracteristici de tipărire: se utilizează echipament
informatic pentru completare și editare. Formularele se
completează și se editează cu ajutorul programului de asistență
asigurat gratuit de către Agenția Națională de Administrare
Fiscală.
4. Se utilizează la: corectarea impozitelor și taxelor declarate
în formular, stabilite de către plătitori prin autoimpunere sau cu
regim de reținere la sursă, precum și a contribuțiilor sociale
datorate de angajatori și reținute de către aceștia de la asigurați.

5. Se întocmește de: plătitorii de impozite, taxe și contribuții
sociale.
6. Circulă:
— un exemplar la organul fiscal competent:
— în format hârtie, semnat și ștampilat, potrivit legii, cu
codificarea informației prin cod de bare;
— în format electronic;
— un exemplar la contribuabil.
7. Se arhivează la organul fiscal:
— formatul hârtie, la dosarul fiscal al contribuabilului;
— formatul electronic, în arhiva de documente electronice

MONITORUL OFICIAL AL ROMÂNIEI, PARTEA I, Nr. 508/23.VII.2009

9

MINISTERUL FINANȚELOR PUBLICE

ORDIN
pentru aprobarea Normelor metodologice
privind procedura de acordare a amânării la plată a obligațiilor fiscale neachitate la termen,
administrate de Agenția Națională de Administrare Fiscală
În temeiul prevederilor art. 8 din Ordonanța de urgență a Guvernului nr. 92/2009 pentru amânarea la plată a obligațiilor
fiscale neachitate la termen ca urmare a efectelor crizei economico-financiare și ale art. 10 alin. (4) din Hotărârea Guvernului
nr. 34/2009 privind organizarea și funcționarea Ministerului Finanțelor Publice, cu modificările și completările ulterioare,
ministrul finanțelor publice emite prezentul ordin.
Art. 1. — Se aprobă Normele metodologice privind procedura
de acordare a amânării la plată a obligațiilor fiscale neachitate
la termen, administrate de Agenția Națională de Administrare

Fiscală, prevăzute în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul economiei și finanțelor,
Gheorghe Pogea
București, 16 iulie 2009.
Nr. 2.321.

ANEXĂ

NORME METODOLOGICE
privind procedura de acordare a amânării la plată a obligațiilor fiscale neachitate la termen,
administrate de Agenția Națională de Administrare Fiscală
CAPITOLUL I
Dispoziții generale
Art. 1. — (1) Amânarea la plată se acordă pentru obligațiile
fiscale administrate de Agenția Națională de Administrare
Fiscală și neachitate la termen ca urmare a efectelor crizei
economico-financiare, precum și pentru majorările de întârziere
aferente acestora.
(2) Amânarea la plată a obligațiilor fiscale neachitate la
termen se acordă la cererea contribuabililor, persoane fizice sau
juridice, indiferent de forma de proprietate, modul de organizare
și data înființării.
(3) Prin obligații fiscale neachitate la termen se înțelege
impozite, taxe, contribuții și alte sume datorate bugetului general
consolidat, datorate și neachitate la termenele legale de plată,
precum și majorări de întârziere aferente acestora.
(4) Prin majorări de întârziere aferente acestora se înțelege
obligațiile fiscale accesorii pentru care organul fiscal competent
a comunicat decizii referitoare la obligațiile de plată accesorii și
pentru care s-a împlinit termenul de plată conform prevederilor
art. 111 alin. (2) din Ordonanța Guvernului nr. 92/2003 privind
Codul de procedură fiscală, republicată, cu modificările și

completările ulterioare, denumită în continuare Codul de
procedură fiscală.
(5) Într-un an calendaristic, amânarea la plată se poate
acorda o singură dată.
Art. 2. — (1) Agenția Națională de Administrare Fiscală, prin
unitățile subordonate acesteia, acordă amânarea la plată pentru
perioada solicitată de contribuabil, dar care nu poate fi mai mare
de 6 luni. Amânarea la plată nu poate depăși data de
20 decembrie a anului fiscal în care se acordă.
(2) Amânarea la plată se acordă pe număr de luni, iar
termenul începe să curgă de la data emiterii deciziei de acordare
a amânării la plată.
CAPITOLUL II
Competența de soluționare a cererilor de amânare la plată
și procedura de soluționare a acestora
Art. 3. — (1) Amânarea la plată se solicită de către
contribuabili în baza unei cereri depuse la organele fiscale
competente.
(2) În cazul în care contribuabilii au organizate sedii
secundare plătitoare de impozit pe venitul din salarii, cererea de
amânare la plată va fi depusă la organul fiscal competent în

10

MONITORUL OFICIAL AL ROMÂNIEI, PARTEA I, Nr. 508/23.VII.2009

administrarea contribuabililor în structura cărora funcționează
aceste sedii secundare.
(3) Concomitent cu depunerea cererii de amânare la plată,
contribuabilul solicită și eliberarea certificatului de atestare
fiscală care va cuprinde sumele ce vor face obiectul amânării la
plată. În certificatul de atestare fiscală, eliberat în vederea
acordării amânării la plată, se vor menționa creanțele fiscale
principale exigibile, existente în sold în ultima zi a lunii anterioare
depunerii cererii și neachitate la data eliberării acestuia, precum
și majorările de întârziere aferente acestora.
(4) Cererea de amânare la plată trebuie să cuprindă
următoarele elemente:
a)
datele
de
identificare
ale
contribuabilului:
denumirea/numele și prenumele acestuia, al reprezentantului
fiscal/împuternicitului, domiciliul fiscal, codul de identificare
fiscală, numărul de telefon/fax al acestora, adresa de e-mail,
precum și numele, prenumele și calitatea celor care reprezintă
contribuabilul în relațiile cu terții;
b) perioada pentru care se solicită amânarea la plată
exprimată în luni;
c) suma totală pentru care se solicită amânarea la plată,
defalcată pe tipuri de impozite, taxe, contribuții și alte sume
datorate bugetului general consolidat și, separat, majorările de
întârziere aferente acestora. În cazul contribuabililor care au
organizate sedii secundare plătitoare de impozit pe venitul din
salarii, acestea se defalcă pe fiecare sediu secundar.
(5) Contribuabilii fără domiciliu fiscal în România, care au
obligații fiscale neachitate la termen, pot beneficia de amânare
la plată numai dacă acestea desemnează un împuternicit potrivit
art. 18 din Codul de procedură fiscală.
(6) Amânarea la plată se acordă de organele fiscale
competente prin emiterea unei decizii conform modelului
prezentat în anexa nr. 1.
(7) Deciziile de acordare a amânărilor la plată care privesc și
obligațiile fiscale ale sediilor secundare se vor comunica, în
copie, și organelor fiscale competente pentru administrarea
acelor sedii secundare.
(8) Pierderea valabilității amânării la plată se constată de
către organul fiscal competent prin emiterea unei decizii ale
cărei model și conținut sunt prevăzute în anexa nr. 2.
Art. 4. — (1) După depunerea de către contribuabili a
cererilor de amânare la plată, organul fiscal competent verifică
dacă aceștia îndeplinesc cumulativ următoarele condiții:
a) nu înregistrează obligații fiscale restante la data de
30 septembrie 2008, pentru care va consulta și va edita fișa
analitică pe plătitori la data de 30 septembrie 2008, din care să
rezulte că la această dată aveau toate declarațiile depuse și nu
înregistrează obligații fiscale restante.
Dacă un contribuabil înregistrează la data de 30 septembrie
2008 obligații fiscale restante, dar are depuse înainte de această
dată un decont cu sumă negativă de taxă pe valoarea adăugată
cu opțiune de rambursare și/sau o cerere de restituire, în curs de
soluționare la data depunerii cererii de amânare, condiția este
îndeplinită dacă:
1. suma obligațiilor fiscale restante este mai mică sau egală
cu suma de rambursat/restituit;
2. sunt îndeplinite dispozițiile referitoare la data stingerii în
cazul compensării conform art. 122 alin. (1) din Codul de
procedură fiscală.
Diferențele rezultate în urma soluționării deconturilor cu
sumă negativă de TVA cu opțiune de rambursare și/sau a
cererilor de restituire se consideră obligații de plată începând cu

data comunicării modului de soluționare a acestora, conform
dispozițiilor art. 111 alin. (2) din Codul de procedură fiscală;
b) și-au depus toate declarațiile fiscale conform legii pentru
perioada 1 octombrie 2008 și data depunerii cererii de amânare
la plată. Dovada depunerii acestora va fi editată din baza de
date a organului fiscal;
c) nu au înscrise fapte în cazierul fiscal pentru care va solicita
compartimentului cu atribuții în eliberarea cazierului fiscal
informații privind existența sau inexistența faptelor sancționate
de legile fiscale, financiare, precum și cele care privesc
disciplina financiară;
d) nu s-a atras răspunderea pentru contribuabilii persoane
fizice, potrivit prevederilor Legii nr. 85/2006 privind procedura
insolvenței, cu modificările și completările ulterioare, și/sau nu
s-a atras răspunderea solidară pentru contribuabilii persoane
fizice și persoane juridice, potrivit prevederilor art. 27 și 28 din
Codul de procedură fiscală. În acest sens, contribuabilul va
depune o declarație pe propria răspundere din care să rezulte că
nu s-a atras răspunderea potrivit acestor prevederi legale.
(2) Condițiile prevăzute la alin. (1) lit. b), c) și d) trebuie
îndeplinite la data depunerii cererii.
(3) După verificările efectuate potrivit alin. (1), organul fiscal
competent, în termen de cel mult 3 zile de la data eliberării
certificatului de atestare fiscală, întocmește referatul conform
modelului prezentat în anexa nr. 3.
(4) Referatul va fi însoțit de documentele doveditoare
îndeplinirii condițiilor prevăzute la alin. (1).
(5) Pentru contribuabilii care au organizate sedii secundare
plătitoare de impozit pe venitul din salarii, organul fiscal
competent în administrarea sediilor secundare va aplica
prevederile art. 5 și va întocmi referatul prevăzut în anexa nr. 3.
(6) Organul fiscal competent în administrarea sediului
secundar va transmite referatul, împreună cu certificatul de
atestare fiscală, organului fiscal competent în administrarea
contribuabilului.
(7) Organul fiscal competent în administrarea contribuabilului
va elibera certificatul de atestare fiscală, care va cuprinde
sumele ce vor face obiectul amânării la plată atât pentru
activitatea proprie, cât și pentru cele ale sediilor secundare și
va întocmi un referat final, după caz.
(8) Pe baza constatărilor din referat, organul fiscal va emite
decizia de acordare a amânării la plată sau, după caz, decizia
de respingere.
(9) Modelul și conținutul deciziei de respingere sunt
prezentate în anexa nr. 4.
(10) În situația în care organul fiscal constată neîndeplinirea
unei condiții, înaintea emiterii deciziei de respingere, se va
efectua audierea contribuabililor potrivit art. 9 din Codul de
procedură fiscală.
Art. 5. — (1) Atunci când se constată neconcordanțe între
obligațiile fiscale cuprinse în cererea contribuabilului și cele din
certificatul de atestare fiscală, organul fiscal competent va
solicita, în scris, prezentarea contribuabilului la sediul său pentru
clarificarea situației fiscale a acestuia. Odată cu solicitarea se
va transmite contribuabilului și o copie a certificatului de atestare
fiscală.
(2) După clarificarea neconcordanțelor, organul fiscal
competent întocmește, în două exemplare, o notă de constatare
conform modelului prevăzut în anexa nr. 5, pe baza căreia va
proceda la eliberarea unui nou certificat de atestare fiscală.
Această notă va fi semnată de funcționarul desemnat pentru
soluționarea cererii și avizată de șeful compartimentului cu

MONITORUL OFICIAL AL ROMÂNIEI, PARTEA I, Nr. 508/23.VII.2009
atribuții privind evidența analitică pe plătitori și de reprezentantul
legal al contribuabilului. Un exemplar al acesteia va fi comunicat
contribuabilului, iar altul va fi arhivat la dosarul fiscal al
contribuabilului.
(3) Ca urmare a eliberării noului certificat de atestare fiscală,
organul fiscal competent va proceda la emiterea deciziei de
amânare la plată cu respectarea prevederilor art. 4 alin. (3).
Art. 6. — (1) Termenul general de soluționare a cererilor de
amânare la plată este de maximum 15 zile de la data depunerii
cererilor.
(2) În situația în care pentru soluționarea cererilor de
amânare la plată este necesară clarificarea aspectelor
prevăzute la art. 5, termenul general de soluționare menționat la
alin. (1) se prelungește cu perioada cuprinsă între data solicitării
de prezentare a contribuabilului în vederea punerii de acord
asupra diferențelor constatate și data eliberării noului certificat
de atestare fiscală.
Art. 7. — (1) În cazul în care pentru amânarea la plată
contribuabilul depune o garanție sub forma unei scrisori de
garanție bancară, aceasta va avea o valabilitate mai mare cu
60 de zile decât perioada de amânare la plată.
(2) În cazul în care contribuabilul oferă bunuri libere de orice
sarcini, organul fiscal competent va dispune instituirea măsurilor
asiguratorii. Bunurile oferite vor fi însoțite de raportul de evaluare
întocmit de un expert independent, realizat conform prevederilor
art. 4 alin. (3) din Ordonanța de urgență a Guvernului nr. 92/2009
pentru amânarea la plată a obligațiilor fiscale neachitate la
termen ca urmare a efectelor crizei economico-financiare,
denumită în continuare ordonanță de urgență. Comunicarea
Comisiei privind elementele de ajutor de stat în vânzările de
terenuri și clădiri de către autoritățile publice, publicată în
Jurnalul Oficial al Uniunii Europene seria C nr. 209/1997, poate
fi vizualizată prin accesarea portalului Agenției Naționale de
Administrare Fiscală, respectiv http://anaf.mfinante.ro
(3) În cazul în care contribuabilul oferă bunuri mobile libere
de orice sarcini, organul fiscal competent poate să verifice
existența faptică a acestora, eventualele sarcini înscrise în
registrele de publicitate prevăzute de lege și să informeze
organul de executare asupra rezultatelor constatărilor. În
vederea realizării acestor verificări, organul fiscal competent va
putea accesa baza de date a Arhivei Electronice de Garanții
Reale Mobiliare.
(4) În cazul în care contribuabilul oferă bunuri imobile libere
de orice sarcini, acesta va prezenta organului fiscal competent
extras de carte funciară.
(5) Dacă pentru sumele amânate la plată sunt deja instituite
sechestre și organul fiscal care le-a aplicat are prioritate în fața
oricărui alt creditor, condiția prevăzută la art. 4 alin. (1) din
ordonanța de urgență se consideră îndeplinită în limita valorii
determinate potrivit art. 4 alin. (3) din ordonanța de urgență. În
acest caz contribuabilul are obligația de a prezenta, în termen de
15 zile de la data comunicării deciziei de amânare la plată,
raportul de evaluare pentru bunurile sechestrate, care se va
întocmi conform Comunicării Comisiei privind elementele de
ajutor de stat în vânzările de terenuri și clădiri de către
autoritățile publice, publicată în Jurnalul Oficial al Uniunii
Europene seria C nr. 209/1997.
(6) Odată cu identificarea, organul de executare competent
în a cărui rază teritorială se află bunurile proprietatea
contribuabilului va proceda la indisponibilizarea lor, prevederile
cap. 6 privind măsurile asiguratorii al titlului VIII din Codul de
procedură fiscală aplicându-se în mod corespunzător.

11

(7) În cazul pierderii valabilității amânării la plată sau la data
expirării perioadei de amânare la plată, organul fiscal competent
va executa garanția sau, după caz, va trece la valorificarea
bunului în contul obligațiilor fiscale rămase de plată sau pentru
stingerea obligațiilor fiscale amânate la plată nestinse.
(8) Pe perioada amânării la plată contribuabilii sunt obligați
să își achite, conform legii, obligațiile fiscale cu termene de plată
începând cu data emiterii deciziei de amânare la plată.
(9) Obligațiile fiscale prevăzute la alin. (8) pot fi stinse prin
orice modalitate și în condițiile prevăzute de Codul de procedură
fiscală.
Obligația de plată se consideră îndeplinită și în cazul
contribuabililor care au depuse la organul fiscal deconturi cu
sumă negativă de TVA cu opțiune de rambursare și/sau cereri
de restituire, dacă:
a) suma obligațiilor de plată este mai mică sau egală cu
suma de rambursat/restituit;
b) sunt îndeplinite dispozițiile referitoare la data stingerii în
cazul compensării conform art. 122 alin. (1) din Codul de
procedură fiscală.
Diferențele rezultate în urma soluționării deconturilor cu
sumă negativă de TVA cu opțiune de rambursare și/sau a
cererilor de restituire se consideră obligații de plată începând cu
data comunicării modului de soluționare a acestora, conform
dispozițiilor art. 111 alin. (2) din Codul de procedură fiscală.
(10) Orice alte obligații fiscale care nu fac obiectul amânării
la plată, inclusiv majorările de întârziere comunicate până la
emiterea deciziei de amânare, aferente obligațiilor fiscale
principale care au făcut obiectul amânării la plată, se vor stinge
conform prevederilor legale în vigoare.
(11) Începând cu data emiterii deciziei de amânare la plată,
pentru obligațiile fiscale care fac obiectul amânării la plată,
executarea silită nu începe sau nu continuă, după caz.
(12) Decizia referitoare la obligațiile de plată accesorii se
emite la data stingerii sumelor amânate la plată, dacă acestea
au fost stinse anticipat, sau în ziua imediat următoare expirării
termenului de amânare la plată.
CAPITOLUL III
Dispoziții finale
Art. 8. — Pe perioada amânării la plată a obligațiilor fiscale
neachitate la termen, cu excepțiile prevăzute de lege, se
datorează majorări de întârziere conform prevederilor art. 123
din Codul de procedură fiscală.
Art. 9. — Organele fiscale competente în administrarea
contribuabililor care acordă amânări la plată vor organiza
evidența cererilor de amânare la plată, a amânărilor la plată
acordate și vor urmări modul de respectare a acestora.
Art. 10. — (1) Cererile de amânare la plată depuse și
nesoluționate înainte de data intrării în vigoare a prezentelor
norme metodologice vor fi soluționate conform prevederilor
acestora.
(2) Cererile de amânare la plată depuse și nesoluționate
înainte de 30 iunie 2010 se vor soluționa conform prevederilor
prezentelor norme metodologice.
Art. 11. — Anexele nr. 1—5 fac parte integrantă din
prezentele norme metodologice.

12

MONITORUL OFICIAL AL ROMÂNIEI, PARTEA I, Nr. 508/23.VII.2009
ANEXA Nr. 1
la normele metodologice

— Model —
(persoane juridice și persoane fizice)
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Direcția generală de administrare a marilor contribuabili
Direcția generală a finanțelor publice ........................
Administrația finanțelor publice ................................
Nr. .........../...............
DECIZIE

de acordare a amânării la plată
Către: Denumire/Nume și prenume ...................................................................
Domiciliul fiscal:
Localitatea ......................, str. ............................................................................
nr. ........, bl. ........., et. ........., județul/sectorul ....................................................
Codul de identificare fiscală ...............................................................................
În temeiul prevederilor art. 3 alin. (1) din Ordonanța de urgență a Guvernului nr. 92/2009 pentru amânarea la plată a
obligațiilor fiscale neachitate la termen ca urmare a efectelor crizei economico-financiare, ale Ordinului ministrului finanțelor publice
nr. 2.321/2009 pentru aprobarea Normelor metodologice privind procedura de acordare a amânării la plată a obligațiilor fiscale
neachitate la termen, administrate de Agenția Națională de Administrare Fiscală,
având în vedere Cererea dumneavoastră nr. ..................., înregistrată sub nr. .................. din data de .............................,
precum și Certificatul de atestare fiscală nr. .............../...........................,
se emite următoarea decizie:
1. Se acordă amânarea la plată până la data de ............. a obligațiilor fiscale datorate în ultima zi a lunii anterioare depunerii
cererii, respectiv ........., și nestinse până la data eliberării certificatului de atestare fiscală, în sumă totală de ...............,
reprezentând*):
— lei —
Denumirea obligației fiscale
amânate la plată

Debite

Majorări de întârziere

0

1

2

Total:
2. Pentru sumele amânate la plată, cu excepțiile prevăzute de lege, se datorează majorări de întârziere în conformitate
cu prevederile art. 123 din Ordonanța Guvernului nr. 92/2003 privind Codul de procedură fiscală, republicată, cu modificările și
completările ulterioare, în sumă de ............. lei.
3. (1) Pentru sumele amânate la plată conform pct. 1 se constituie o garanție, în termen de 15 zile de la data comunicării
prezentei decizii la nivelul obligațiilor fiscale amânate la plată conform pct. 1 și a majorărilor de întârziere datorate pe perioada
amânării la plată conform pct. 2.
(2) Garanția poate fi constituită sub formă de scrisoare de garanție bancară și/sau se vor oferi bunuri libere de orice sarcini
în vederea instituirii măsurilor asiguratorii.
(3) În cazul scrisorii de garanție, aceasta se va constitui pe o perioadă de valabilitate mai mare cu 60 de zile decât perioada
de amânare la plată prevăzută la pct. 1.
(4) După data pierderii valabilității amânării la plată sau după expirarea perioadei de amânare la plată, garanțiile se vor
executa după cum urmează:
a) în cazul scrisorii de garanție bancară, organul fiscal competent va solicita băncii garante utilizarea garanției în vederea
stingerii sumelor rămase de plată din decizia de amânare la plată;
b) în cazul bunurilor libere de orice sarcini oferite de contribuabil, organul fiscal competent în administrarea contribuabilului
va proceda la valorificarea acestora, potrivit legii.
4. (1) Pe perioada amânării la plată contribuabilii sunt obligați să își achite, conform legii, obligațiile fiscale cu termene de
plată începând cu data emiterii deciziei de amânare la plată.
(2) Obligațiile fiscale prevăzute la alin. (1) pot fi stinse prin orice modalitate și în condițiile prevăzute de Codul de procedură
fiscală.
Obligația de plată se consideră îndeplinită și în cazul contribuabililor care au depuse la organul fiscal deconturi cu sumă
negativă de TVA cu opțiune de rambursare și/sau cereri de restituire, dacă:
a) suma obligațiilor de plată este mai mică sau egală cu suma de rambursat/restituit;
b) sunt îndeplinite dispozițiile referitoare la data stingerii în cazul compensării conform art. 122 alin. (1) din Codul de
procedură fiscală.

MONITORUL OFICIAL AL ROMÂNIEI, PARTEA I, Nr. 508/23.VII.2009

13

Diferențele rezultate în urma soluționării deconturilor cu sumă negativă de TVA cu opțiune de rambursare și/sau cererilor
de restituire se consideră obligații de plată începând cu data comunicării modului de soluționare a acestora, conform dispozițiilor
art. 111 alin. (2) din Codul de procedură fiscală.
5. Orice alte obligații fiscale care nu fac obiectul amânării la plată, inclusiv majorările de întârziere comunicate până la
emiterea deciziei de amânare la plată, aferente obligațiilor fiscale principale care au făcut obiectul amânării la plată, se vor stinge
conform prevederilor legale în vigoare.
6. (1) Amânarea la plată prevăzută în prezenta decizie își pierde valabilitatea dacă:
a) ...................................**) nu respectă prevederile pct. 3;
b) în situația în care ...................**) nu își achită, conform legii, obligațiile fiscale cu termene de plată începând cu data
emiterii prezentei decizii.
(2) Nerespectarea condițiilor prevăzute la pct. 6. (1) în care s-a acordat amânarea la plată prin prezenta decizie atrage
anularea acesteia, începerea imediată sau continuarea, după caz, a executării silite pentru întreaga sumă neplătită.
Împotriva prezentei decizii se poate formula contestație la organul fiscal emitent în conformitate cu prevederile art. 209 alin. (2)
din Codul de procedură fiscală, în termen de 30 de zile de la data comunicării, potrivit prevederilor art. 207 alin. (1) din același act
normativ.
Conducătorul unității fiscale
Numele și prenumele ..........................................
Semnătura și ștampila unității ..............................
*) Pentru contribuabilii cu sedii secundare, tabelul de la pct. 1 se va întocmi atât pe total societate, cât și defalcat pe activitatea proprie și cea a sediilor
secundare.
**) Se va menționa, după caz, denumirea contribuabilului persoană juridică sau persoană fizică.

ANEXA Nr. 2
la normele metodologice

— Model —
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Direcția generală de administrare a marilor contribuabili
Direcția generală a finanțelor publice ........................
Administrația finanțelor publice ................................
Nr. .........../...............
DECIZIE

de comunicare a pierderii valabilității amânării la plată
Către: Denumire/Nume și prenume .......................................................................
Domiciliul fiscal:
Localitatea ..........................., str. ....................................... nr. ......., bl. ......, et. ......., județul/sectorul .......................................
Codul de identificare fiscală ..................................................................
În temeiul prevederilor art. 5 alin. (2) din Ordonanța de urgență a Guvernului nr. 92/2009 pentru amânarea la plată a
obligațiilor fiscale neachitate la termen ca urmare a efectelor crizei economico-financiare și al prevederilor art. 3 alin. (8) din
Normele metodologice privind procedura de acordare a amânării la plată a obligațiilor fiscale neachitate la termen, administrate
de Agenția Națională de Administrare Fiscală, aprobate prin Ordinul ministrului finanțelor publice nr. 2.321/2009,
vă comunicăm că amânarea la plată, aprobată prin Decizia de acordare a amânării la plată nr. .............., și-a pierdut
valabilitatea, începând cu data de .............., datorită nerespectării dispozițiilor ................*) din acest act administrativ.
De asemenea, vă precizăm că potrivit prevederilor art. 5 alin. (3) din Ordonanța de urgență a Guvernului nr. 92/2009
pierderea valabilității amânării la plată atrage anularea acesteia, precum și începerea sau continuarea, după caz, a executării
silite.
Garanția constituită de dumneavoastră va fi executată în contul sumelor amânate la plată și a majorărilor de întârziere
aferente, rămase nestinse.
Împotriva prezentei decizii se poate formula contestație la organul fiscal emitent în conformitate cu prevederile art. 209
alin. (2) din Ordonanța Guvernului nr. 92/2003 privind Codul de procedură fiscală, republicată, cu modificările și completările
ulterioare, în termen de 30 de zile de la data comunicării, potrivit prevederilor art. 207 alin. (1) din același act normativ.
Conducătorul unității fiscale
Numele și prenumele ..........................................
Semnătura și ștampila unității ..............................
*) Se vor menționa condițiile neîndeplinite din decizia de acordare a amânării la plată.

14

MONITORUL OFICIAL AL ROMÂNIEI, PARTEA I, Nr. 508/23.VII.2009

ANEXA Nr. 3
la normele metodologice

— Model —
Organul fiscal competent ..............................
(care aprobă sau respinge cererea)
Aprobat/data ..........
Conducătorul unității fiscale
Semnătura
R E F E R AT

Subsemnatul (a), ..........................................., având funcția de ..................... în cadrul Serviciului/Biroului/Compartimentului
........................................................., ca urmare a cererii depuse de ..........................................., C.I.F. ..........................., înregistrată
sub nr. ............. din data de ........................, am procedat la verificarea îndeplinirii condițiilor prevăzute de Ordonanța de urgență
a Guvernului nr. 92/2009 pentru amânarea la plată a obligațiilor fiscale neachitate la termen ca urmare a efectelor crizei economicofinanciare și de Ordinul ministrului finanțelor publice nr. 2.321/2009 pentru aprobarea Normelor metodologice privind procedura de
acordare a amânării la plată a obligațiilor fiscale neachitate la termen, administrate de Agenția Națională de Administrare Fiscală,
și am constatat că au fost/nu au fost îndeplinite condițiile de acordare a amânării la plată, respectiv:
Secțiunea A: Condiții de acordare a amânării la plată
Modul de respectare
a condițiilor

Condiții de acordare a amânării la plată

□

□

Da

a) nu înregistrează obligații fiscale restante la data de 30 septembrie 2008

Nu

□

□

Da

b) și-a depus toate declarațiile fiscale

Nu

□

Nu

□

□

Da

d) nu s-a stabilit răspunderea potrivit prevederilor Legii nr. 85/2006, cu modificările și
completările ulterioare, și/sau răspunderea solidară potrivit prevederilor art. 27 și 28 din
Ordonanța Guvernului nr. 92/2003 privind Codul de procedură fiscală, republicată, cu
modificările și completările ulterioare

□

Da

c) nu are înscrise fapte în cazierul fiscal

Nu

Secțiunea B: Sume ce vor face obiectul amânării la plată*)
— lei —
Denumirea obligației fiscale amânate la plată

Debite

Majorări de întârziere

0

1

2

Total
Față de cele mai sus constatate propun aprobarea/respingerea cererii de amânare la plată.
De asemenea, anexăm la prezentul referat și documentele doveditoare ale îndeplinirii condițiilor prevăzute la art. 2 alin. (1)
din Ordonanța de urgență a Guvernului nr. 92/2009, precum și Certificatul de atestare fiscală nr. ........./..........**)
Întocmit
Inspector,
...........................

Avizat
Șef compartiment,
...........................

*) Se va completa numai în situația în care condițiile de acordare a amânării la plată sunt îndeplinite, atât pe total societate, cât și pentru fiecare sediu
secundar și activitate proprie.
**) Se vor menționa și anexa toate certificatele de atestare fiscală eliberate atât pentru contribuabil, cât și pentru sediile secundare, după caz.

15

MONITORUL OFICIAL AL ROMÂNIEI, PARTEA I, Nr. 508/23.VII.2009

ANEXA Nr. 4
la normele metodologice

— Model —
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Direcția generală de administrare a marilor contribuabili
Direcția generală a finanțelor publice ........................
Administrația finanțelor publice ................................
Nr. .........../...............
DECIZIE

de respingere a cererii de amânare la plată
Către: Denumire/Nume și prenume ....................................................................
Domiciliul fiscal:
Localitatea ......................, str. ....................................................................
nr. ........, bl. ........., et. ........., județul/sectorul ............................................
Codul de identificare fiscală .................................................................
În temeiul prevederilor art. 4 alin. (9) din Ordinul ministrului finanțelor publice nr. 2.321/2009 pentru aprobarea Normelor
metodologice privind procedura de acordare a amânării la plată a obligațiilor fiscale neachitate la termen, administrate de Agenția
Națională de Administrare Fiscală,
se respinge Cererea dumneavoastră nr. ........, prin care solicitați amânarea la plată a sumei de .................., reprezentând
obligații fiscale datorate în ultima zi a lunii anterioare depunerii cererii și nestinse până la data eliberării Certificatului de atestare
fiscală nr. ........... din data de ................., datorită nerespectării dispozițiilor ................*) din Ordonanța de urgență a Guvernului
nr. 92/2009 pentru amânarea la plată a obligațiilor fiscale neachitate la termen ca urmare a efectelor crizei economico-financiare.
Împotriva prezentei decizii se poate formula contestație la organul fiscal emitent în conformitate cu prevederile art. 209 alin. (2)
din Ordonanța Guvernului nr. 92/2003 privind Codul de procedură fiscală, republicată, cu modificările și completările ulterioare, în
termen de 30 de zile de la data comunicării, potrivit prevederilor art. 207 alin. (1) din același act normativ.
Conducătorul unității fiscale
Numele și prenumele ..........................................
Semnătura și ștampila unității ..............................
*) Se va menționa, după caz, art. 2 alin. (1) lit. a), b), c) sau d).
ANEXA Nr. 5
la normele metodologice

— Model —
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Direcția generală de administrare a marilor contribuabili
Direcția generală a finanțelor publice ........................
Administrația finanțelor publice ................................
Serviciul/Compartimentul ........................................
Nr. .........../...............
N O T Ă D E C O N S TATA R E

încheiată astăzi, ........../............., la sediul unității fiscale
Subsemnatul (a), ..........................................., având funcția de ..................... în cadrul Serviciului/Compartimentului
...................................................................., am procedat la reglarea fișei sintetice pe plătitori a ...................................................,
C.I.F. ............................. . Drept urmare, am constatat că ....................................... figurează în evidențe cu următoarele obligații
fiscale datorate în ultima zi a lunii anterioare depunerii cererii, respectiv ..................., și nestinse la data eliberării certificatului de
atestare fiscală ..............., care vor face obiectul amânării la plată:
— lei —
Denumirea obligației fiscale

Debite

Majorări de întârziere

Total
Sunt de acord.
Contribuabil,
...............................

Avizat
Șef serviciu/compartiment,
.....................
Întocmit
Inspector,
........................................

16

MONITORUL OFICIAL AL ROMÂNIEI, PARTEA I, Nr. 508/23.VII.2009
RECTIFICĂRI
La Ordinul ministrului justiției și libertăților cetățenești nr. 498/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 97 din 18 februarie 2009, se face
următoarea rectificare (care nu aparține Redacției ăMonitorul Oficial, Partea I”):
— la anexa nr. 1, la poziția 98, în loc de: ă98. Medelson Eti, fiica lui Schwartz Bernard și Freida, născută la data
de 8 septembrie 1939 în localitatea Iași, județul Iași, România, cetățean israelian, cu domiciliul actual în Israel,
str. Armonim nr. 1/21, Kiriat Bialik, Haifa. (1.563/2006)” se va citi: ă98. Mendelson Eti, fiica lui Schwartz Bernard și
Freida, născută la data de 8 septembrie 1939 în localitatea Iași, județul Iași, România, cetățean israelian, cu domiciliul
actual în Israel, str. Armonim nr. 1/21, Kiriat Bialik, Haifa. (1.563/2006)”.

La Ordinul ministrului justiției și libertăților cetățenești nr. 649/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 148 din 10 martie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 2, la poziția 20, în loc de: ă20. Chiosa Vitalie, fiul lui Ion (fiul lui Nicolae, născut la 20.04.1917 în
localitatea Lăpușna) și Tatiana, născut la data de 22 octombrie 1982 în localitatea Vărzăreuca, județul Soroca,
Republica Moldova, cetățean moldovean, cu domiciliul actual în Republica Moldova, localitatea Florești, str. Miron
Costin. (3.632/2005)” se va citi: ă20. Chiosa Vitalie, fiul lui Ion (fiul lui Nicolae, născut la 20.04.1917 în localitatea
Lăpușna) și Tatiana, născut la data de 22 octombrie 1982 în localitatea Vărvăreuca, județul Soroca, Republica
Moldova, cetățean moldovean, cu domiciliul actual în Republica Moldova, localitatea Florești, str. Miron Costin.
(3.632/2005)”.

La Ordinul ministrului justiției și libertăților cetățenești nr. 741/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 184 din 25 martie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 390, în loc de: ă390. Papuc Sofia, fiica lui Sîrbu Pavel (născut la 2.10.1934 în
localitatea Cociulia, raionul Cantemir) și Aurelia, născută la data de 27 martie 1961 în localitatea Cociulia, raionul
Cantemir, județul Cahul, Republica Moldova, cetățean moldovean, cu domiciliul actual în Republica Moldova,
localitatea Cociulia, județul Cahul. (6.848/2003) Copii minori: Papuc Vadim, născut la data de 5.01.1987, și Papuc
Liuba, născută la data de 2.08.1992.” se va citi: ă390. Papuc Sofia, fiica lui Sîrbu Pavel (născut la 2.10.1934 în
localitatea Cociulia, raionul Cantemir) și Aurelia, născută la data de 27 martie 1961 în localitatea Cociulia, raionul
Cantemir, județul Cahul, Republica Moldova, cetățean moldovean, cu domiciliul actual în Republica Moldova,
localitatea Cociulia, județul Cahul. (6.848/2003) Copii minori: Papuc Vadim, născut la data de 5.01.1987, și Papuc
Liubovi, născută la data de 2.08.1992.”

La Ordinul ministrului justiției și libertăților cetățenești nr. 1.236/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 280 din 29 aprilie 2009, se fac
următoarele rectificări (care nu aparțin Redacției ăMonitorul Oficial, Partea I”):
— în anexa nr. 1, la poziția 13, în loc de: ă13. Bar On, fiica lui Davidsohn Bluma și Avram, născută la data de
17 ianuarie 1958 în București, România, cetățean israelian, cu domiciliul actual în Israel, Kochav Yair, str. Carmel 31.
(1.786/2004)” se va citi: ă13. Bar On Luci, fiica lui Davidsohn Bluma și Avram, născută la data de 17 ianuarie 1958 în
București, România, cetățean israelian, cu domiciliul actual în Israel, Kochav Yair, str. Carmel 31. (1.786/2004)”;
— în anexa nr. 1, la poziția 84, în loc de: ă84. Leibovici Jeanette, fiul lui Goldstein Strul și Malca, născut la
data de 2 iulie 1941 în localitatea Iași, județul Iași, România, cetățean israelian, cu domiciliul actual în Israel, Ramat
Gan, str. Levy nr. 6. (2.686/2007)” se va citi: ă84. Leibovici Jeanette, fiica lui Goldstein Strul și Malca, născută la data
de 2 iulie 1941 în localitatea Iași, județul Iași, România, cetățean israelian, cu domiciliul actual în Israel, Ramat Gan,
str. Levy nr. 6. (2.686/2007)”.

La Ordinul ministrului justiției și libertăților cetățenești nr. 1.405/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 335 din 20 mai 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 94, în loc de: ă94. Rohen Shacham Nomi, fiica lui Deutsch Ludovic și Margareta,
născută la data de 27 mai 1946 în localitatea Ocna Mureș, județul Alba, România, cetățean israelian, cu domiciliul
actual în Israel, Ganei Hatikna, str. Aleea Tabor nr. 3. (1.593/2007)” se va citi: ă94. Ronen Shacham Nomi, fiica lui
Deutsch Ludovic și Margareta, născută la data de 27 mai 1946 în localitatea Ocna Mureș, județul Alba, România,
cetățean israelian, cu domiciliul actual în Israel, Ganei Hatikna, str. Aleea Tabor nr. 3. (1.593/2007)”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 508/23.VII.2009 conține 16 pagini.

Prețul: 3,20 lei

&JUYDGY|432307]
ISSN 1453—4495

