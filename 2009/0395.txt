Anul 177 (XXI) — Nr. 395

PARTEA I

LEGI, DECRETE, HOTĂRÂRI ȘI ALTE ACTE

Joi, 11 iunie 2009

SUMAR

Nr.

222.

915.

225.

918.

Pagina
LEGI ȘI DECRETE
— Lege pentru modificarea art. 3 din Ordonanța
Guvernului nr. 17/1999 privind constituirea,
organizarea și funcționarea Serviciului Public de
Radiocomunicații Navale de Apel, Pericol și Salvare
— Decret privind promulgarea Legii pentru modificarea
art. 3 din Ordonanța Guvernului nr. 17/1999 privind
constituirea, organizarea și funcționarea Serviciului
Public de Radiocomunicații Navale de Apel, Pericol și
Salvare ......................................................................
— Lege pentru aprobarea Ordonanței de urgență a
Guvernului nr. 21/2009 privind acordarea unui
împrumut Companiei Naționale de Autostrăzi și
Drumuri Naționale din România — S.A. în scopul
refinanțării împrumutului acordat de Trezoreria Statului
în anul 2004................................................................
— Decret privind promulgarea Legii pentru aprobarea
Ordonanței de urgență a Guvernului nr. 21/2009
privind acordarea unui împrumut Companiei Naționale
de Autostrăzi și Drumuri Naționale din România — S.A.
în scopul refinanțării împrumutului acordat de
Trezoreria Statului în anul 2004 ................................

DECIZII ALE CURȚII CONSTITUȚIONALE
Decizia nr. 600 din 14 aprilie 2009 referitoare la excepția de
neconstituționalitate a dispozițiilor art. 25 lit. a) din
Legea nr. 304/2004 privind organizarea judiciară,
precum și a dispozițiilor art. 329 din Codul de
procedură civilă ..........................................................
Decizia nr. 602 din 28 aprilie 2009 referitoare la excepția de
neconstituționalitate a dispozițiilor art. 263 alin. (2) din
Legea nr. 571/2003 privind Codul fiscal ....................

2

2

3

Nr.

Pagina

Decizia nr. 617 din 28 aprilie 2009 referitoare la excepția de
neconstituționalitate a prevederilor art. 1, 2, 3 și 6 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile
cu destinația de locuințe și art. 480 din Codul civil ....

8–10

Decizia nr. 626 din 28 aprilie 2009 referitoare la excepția de
neconstituționalitate a dispozițiilor art. 3 alin. (6) din
Legea nr. 656/2002 pentru prevenirea și sancționarea
spălării banilor, precum și pentru instituirea unor
măsuri de prevenire și combatere a finanțării actelor
de terorism ................................................................

10–11

Decizia nr. 731 din 7 mai 2009 referitoare la excepția de
neconstituționalitate a dispozițiilor art. 72 alin. (5) din
Legea nr. 128/1997 privind Statutul personalului
didactic, raportate la art. 1161 alin. (1) și art. 1162
alin. (1) din Legea învățământului nr. 84/1995 ..........

12–14

HOTĂRÂRI ALE GUVERNULUI ROMÂNIEI
647.
3

— Hotărâre privind plata de către Ministerul Sănătății
a contribuției României la Federația Europeană a
Academiilor de Medicină (FEAM) ..............................

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
61.

4–6

— Ordin al președintelui Autorității Naționale de
Reglementare în Domeniul Energiei pentru desemnarea
furnizorilor de ultimă opțiune de energie electrică
pentru perioada 1 iulie 2009 — 30 iunie 2010............

15

6–7

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 395/11.VI.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea art. 3 din Ordonanța Guvernului nr. 17/1999
privind constituirea, organizarea și funcționarea Serviciului
Public de Radiocomunicații Navale de Apel, Pericol și Salvare
Parlamentul României adoptă prezenta lege.
Articol unic. — Articolul 3 din Ordonanța Guvernului nr. 17/1999 privind
constituirea, organizarea și funcționarea Serviciului Public de Radiocomunicații
Navale de Apel, Pericol și Salvare, publicată în Monitorul Oficial al României,
Partea I, nr. 39 din 29 ianuarie 1999, aprobată cu modificări prin Legea
nr. 450/2001, se modifică și va avea următorul cuprins:
ăArt. 3. — Serviciul Public de Radiocomunicații Navale de Apel, Pericol și
Salvare se asigură de Compania Națională de Radiocomunicații Navale
«Radionav» — S. A. Constanța, pe o durată de 20 de ani.”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 iunie 2009.
Nr. 222.

PREȘEDINTELE ROMÂNIEI

DECRET
privind promulgarea Legii pentru modificarea art. 3
din Ordonanța Guvernului nr. 17/1999 privind constituirea,
organizarea și funcționarea Serviciului Public
de Radiocomunicații Navale de Apel, Pericol și Salvare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea art. 3 din Ordonanța
Guvernului nr. 17/1999 privind constituirea, organizarea și funcționarea Serviciului
Public de Radiocomunicații Navale de Apel, Pericol și Salvare și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 iunie 2009.
Nr. 915.

MONITORUL OFICIAL AL ROMÂNIEI, PARTEA I, Nr. 395/11.VI.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului
nr. 21/2009 privind acordarea unui împrumut Companiei
Naționale de Autostrăzi și Drumuri Naționale din România —
S.A. în scopul refinanțării împrumutului acordat de Trezoreria
Statului în anul 2004
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 21 din
11 martie 2009 privind acordarea unui împrumut Companiei Naționale de
Autostrăzi și Drumuri Naționale din România — S.A. în scopul refinanțării
împrumutului acordat de Trezoreria Statului în anul 2004, publicată în Monitorul
Oficial al României, Partea I, nr. 157 din 13 martie 2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 iunie 2009.
Nr. 225.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 21/2009 privind acordarea
unui împrumut Companiei Naționale de Autostrăzi și Drumuri
Naționale din România — S.A. în scopul refinanțării
împrumutului acordat de Trezoreria Statului în anul 2004
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 21/2009 privind acordarea unui împrumut Companiei Naționale de
Autostrăzi și Drumuri Naționale din România — S.A. în scopul refinanțării
împrumutului acordat de Trezoreria Statului în anul 2004 și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 5 iunie 2009.
Nr. 918.

3

4

MONITORUL OFICIAL AL ROMÂNIEI, PARTEA I, Nr. 395/11.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 600
din 14 aprilie 2009

referitoare la excepția de neconstituționalitate a dispozițiilor art. 25 lit. a) din Legea nr. 304/2004
privind organizarea judiciară, precum și a dispozițiilor art. 329 din Codul de procedură civilă
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 25 lit. a) din Legea nr. 304/2004 privind
organizarea judiciară, precum și a dispozițiilor art. 329 din Codul
de procedură civilă. Excepția a fost ridicată de Societatea
Comercială ăLex Napoca” — S.R.L., Societatea Comercială
ăCabinet Juridic Salanțiu” — S.R.L., Societatea Comercială
ăBoris Lex” — S.R.L., Societatea Comercială ăInter Iura” —
S.R.L., Societatea Comercială ăLegal Adviser” — S.R.L.,
Societatea Comercială ăLex Consulting” — S.R.L., Societatea
Comercială ăDe Jure Consulting” — S.R.L. și Societatea
Comercială ăLegal Assistance” — S.R.L. în Dosarul
nr. 5.772/1.285/2006 al Curții de Apel Cluj — Secția comercială,
de contencios administrativ și fiscal.
Dezbaterile au avut loc în ședința publică din data de 2 aprilie
2009 și au fost consemnate în încheierea din acea dată, când,
având nevoie de timp pentru a delibera, Curtea a amânat
pronunțarea la data de 14 aprilie 2009.
C U R T E A,

având în vedere actele și lucrările dosarului, reține următoarele:
Prin Încheierea din 23 octombrie 2008, pronunțată în Dosarul
nr. 5.772/1.285/2006, Curtea de Apel Cluj — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 25 lit. a) din Legea nr. 304/2004 privind
organizarea judiciară, precum și a dispozițiilor art. 329 din
Codul de procedură civilă, excepție ridicată de Societatea
Comercială ăLex Napoca” — S.R.L., Societatea Comercială
ăCabinet Juridic Salanțiu” — S.R.L., Societatea Comercială
ăBoris Lex” — S.R.L., Societatea Comercială ăInter Iura” —
S.R.L., Societatea Comercială ăLegal Adviser” — S.R.L.,
Societatea Comercială ăLex Consulting” — S.R.L., Societatea
Comercială ăDe Jure Consulting” — S.R.L. și Societatea
Comercială ăLegal Assistance” — S.R.L.
În motivarea excepției de neconstituționalitate se
susține, în esență, că Legea nr. 304/2004 nu îndrituiește
procurorul ca, pentru a asigura aplicarea unitară a legii pe
întregul teritoriul României să ceară Înaltei Curți de Casație și
Justiție să se pronunțe asupra chestiunilor de drept care au fost
soluționate diferit de instanțele judecătorești. Acest atribut,

stabilit prin art. 329 alin. 1 din Codul de procedură civilă, în afara
competențelor profesionale ale procurorului, reprezintă o
încălcare a principiului separației puterilor în stat și o gravă
imixtiune a puterii administrative în activitatea puterii
judecătorești. De asemenea, reglementarea privind recursul în
interesul legii încalcă, în opinia autorilor excepției, prevederile
art. 124 și 126 din Constituție, potrivit cărora judecătorii sunt
independenți și se supun numai legii, iar justiția se realizează
prin Înalta Curte de Casație și Justiție și prin celelalte instanțe
judecătorești stabilite prin lege, întrucât consacră caracterul
obligatoriu al deciziilor pronunțate în cadrul recursului în
interesul legii, astfel încât judecătorul care va aplica legea este
obligat să se conformeze deciziei Înaltei Curți de Casație și
Justiție. Or, practica judiciară neunitară este atributul unei justiții
adevărate, independente.
Curtea de Apel Cluj — Secția comercială, de contencios
administrativ și fiscal apreciază că excepția de
neconstituționalitate invocată în cauză este neîntemeiată,
arătând că textele de lege criticate nu intră în contradicție cu
principiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 25 lit. a) din Legea nr. 304/2004 privind
organizarea judiciară, republicată în Monitorul Oficial al
României, Partea I, nr. 827 din 13 septembrie 2005, cu
modificările și completările ulterioare, precum și cele ale art. 329
din Codul de procedură civilă, având următorul cuprins:
— Art. 25 lit. a) din Legea nr. 304/2004 privind organizarea
judiciară: ăÎnalta Curte de Casație și Justiție se constituie în
Secții Unite pentru: a) judecarea recursurilor în interesul legii.”;

MONITORUL OFICIAL AL ROMÂNIEI, PARTEA I, Nr. 395/11.VI.2009
— Art. 329 din Codul de procedură civilă: ă(1) Procurorul
general al Parchetului de pe lângă Înalta Curte de Casație și
Justiție, din oficiu sau la cererea ministrului justiției, precum și
colegiile de conducere ale curților de apel au dreptul, pentru a
se asigura interpretarea și aplicarea unitară a legii pe întreg
teritoriul României, să ceară Înaltei Curți de Casație și Justiție să
se pronunțe asupra chestiunilor de drept care au fost soluționate
diferit de instanțele judecătorești.
(2) Deciziile prin care se soluționează sesizările se pronunță
de Secțiile Unite ale Înaltei Curți de Casație și Justiție și se
publică în Monitorul Oficial al României, Partea I.
(3) Soluțiile se pronunță numai în interesul legii, nu au efect
asupra hotărârilor judecătorești examinate și nici cu privire la
situația părților din acele procese. Dezlegarea dată problemelor
de drept judecate este obligatorie pentru instanțe.”
În opinia autorilor excepției de neconstituționalitate,
dispozițiile criticate contravin următoarelor prevederi din Legea
fundamentală: art. 1 — Statul român, art. 124 alin. (3) potrivit
căruia judecătorii sunt independenți și se supun numai legii,
art. 126 alin. (3) care atribuie Înaltei Curți de Casație și Justiție
funcția de a asigura interpretarea și aplicarea unitară a legii de
către celelalte instanțe judecătorești, potrivit competenței sale,
art. 129 privind folosirea căilor de atac împotriva hotărârilor
judecătorești, art. 131 alin. (1) și art. 132 alin. (1) privind rolul
Ministerului Public și, respectiv, statutul procurorilor.
Examinând excepția de neconstituționalitate, astfel cum a
fost formulată, Curtea reține următoarele:
Asupra constituționalității dispozițiilor art. 329 din Codul de
procedură civilă, Curtea Constituțională s-a mai pronunțat în
jurisprudența sa, de exemplu, prin Decizia nr. 928 din
16 septembrie 2008, publicată în Monitorul Oficial al României,
Partea I, nr. 706 din 17 octombrie 2008, și Decizia nr. 1.014 din
8 noiembrie 2007, publicată în Monitorul Oficial al României,
Partea I, nr. 816 din 29 noiembrie 2007, statuând că acestea nu
aduc atingere dispozițiilor constituționale ale art. 1 alin. (3)—(5)
ăStatul român”, art. 124 alin. (1) și (3) ăÎnfăptuirea justiției”,
art. 126 alin. (3) ăInstanțele judecătorești”, art. 129 ăFolosirea
căilor de atac”.
Cu acele prilejuri, Curtea a reținut că interpretarea legilor
este o operațiune rațională, utilizată de orice subiect de drept, în
vederea aplicării și respectării legii, având ca scop clarificarea
înțelesului unei norme juridice sau a câmpului său de aplicare.
Instanțele judecătorești interpretează legea, în mod necesar, în
procesul soluționării cauzelor cu care au fost învestite,
interpretarea fiind faza indispensabilă procesului de aplicare a
legii. ăOricât de clar ar fi textul unei dispoziții legale — se arată
într-o hotărâre a Curții Europene a Drepturilor Omului (Cauza
C.R. contra Regatului Unit, 1995) — în orice sistem juridic
există, în mod inevitabil, un element de interpretare judiciară
[...]”. Complexitatea unor cauze poate conduce, uneori, la
aplicări diferite ale legii în practica instanțelor de judecată.
Pentru a se elimina posibilele erori în calificarea juridică a unor
situații de fapt și pentru a se asigura aplicarea unitară a legii în
practica tuturor instanțelor de judecată, a fost creată de legiuitor
instituția recursului în interesul legii. Având în vedere poziția
Înaltei Curți de Casație și Justiție în sistemul instanțelor
judecătorești, precum și rolul său prevăzut în art. 126 alin. (3) din
Constituție, legiuitorul a instituit, prin dispozițiile art. 329 din
Codul de procedură civilă, obligativitatea interpretării date de
aceasta, în scopul aplicării unitare de către instanțele
judecătorești a unui text de lege. Instituirea caracterului
obligatoriu al dezlegărilor date problemelor de drept judecate pe
calea recursului în interesul legii nu face decât să dea eficiență

5

rolului constituțional al Înaltei Curți de Casație și Justiție,
contribuind la consolidarea statului de drept.
Curtea observă în acest sens că divergențele profunde de
jurisprudență sunt susceptibile de a crea un climat general de
incertitudine și insecuritate juridică, aspect subliniat și de Curtea
Europeană a Drepturilor Omului în jurisprudența sa. Astfel, de
exemplu, în Cauza Păduraru împotriva României, Curtea
Europeană a Drepturilor Omului, constatând că ădivergențele de
jurisprudență constituie, prin natura lor, consecința inerentă
oricărui sistem judiciar care se sprijină pe un ansamblu de
jurisdicții de fond care au autoritate asupra zonei lor teritoriale”,
a considerat că, ăîn lipsa unui mecanism care să asigure
coerența practicii jurisdicțiilor naționale, asemenea divergențe
profunde de jurisprudență, care persistă în timp și cu privire la
un domeniu care prezintă un mare interes social, sunt de natură
să genereze o incertitudine permanentă și să facă să scadă
încrederea publicului în sistemul judiciar, care este una dintre
componentele fundamentale ale statului de drept”. În acest
context, Curtea Europeană a Drepturilor Omului a mai arătat că
ărolul unei jurisdicții supreme era tocmai cel de a reglementa
contradicțiile de jurisprudență” (Zielinski și Pradal & Gonzalez
ș.a. împotriva Franței, 1999).
Așa fiind, dispozițiile art. 329 din Codul de procedură civilă,
care îndrituiesc Înalta Curte de Casație și Justiție să unifice
diferențele de interpretare și aplicare a aceluiași text de lege de
către celelalte instanțe judecătorești naționale, pronunțând în
acest scop soluții numai în interesul legii, care nu au efect
asupra hotărârilor judecătorești examinate și nici cu privire la
situația părților din acele procese, nu aduc atingere normelor
constituționale invocate de autorii excepției, ci, dimpotrivă,
contribuie, pentru motivele mai sus arătate, la asigurarea
exigențelor statului de drept.
În ceea ce privește dispozițiile art. 25 lit. a) din Legea
nr. 304/2004, acestea sunt criticate de autorii excepției prin
compararea lor cu cele ale art. 329 din Codul de procedură
civilă. Se arată în acest sens că art. 25 lit. a) din Legea
nr. 304/2004 nu stabilește vreo competență a procurorului
pentru a asigura interpretarea și aplicarea unitară a legii pe
întreg teritoriul țării și, prin urmare, dreptul său de a cere Înaltei
Curți de Casație și Justiție să se pronunțe asupra chestiunilor de
drept care au fost soluționate diferit de instanțele judecătorești,
reglementat prin art. 329 din Codul de procedură civilă, este în
afara competențelor sale profesionale. O asemenea critică nu
poate fi primită, deoarece, așa cum s-a mai pronunțat Curtea
Constituțională
în
jurisprudența
sa,
examinarea
constituționalității unui text de lege are în vedere stabilirea
compatibilității între acesta și dispozițiile din Legea
fundamentală pretins încălcate, iar nu compararea mai multor
prevederi legale între ele și raportarea concluziei care ar rezulta
la texte sau principii constituționale. În plus, contrar susținerilor
autorului excepției, reglementarea competenței procurorului
general al Parchetului de pe lângă Înalta Curte de Casație și
Justiție de a cere Înaltei Curți de Casație și Justiție să se
pronunțe asupra chestiunilor de drept care au fost soluționate
diferit de instanțele judecătorești, în scopul asigurării aplicării
unitare a legii pe întregul teritoriu al României, dă expresie rolul
constituțional al Ministerului Public, de reprezentant al
intereselor generale ale societății și apărător al ordinii de drept,
precum și al drepturilor și libertăților cetățenilor.

6

MONITORUL OFICIAL AL ROMÂNIEI, PARTEA I, Nr. 395/11.VI.2009

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 25 lit. a) din Legea nr. 304/2004 privind organizarea judiciară,
precum și a dispozițiilor art. 329 din Codul de procedură civilă, excepție ridicată de Societatea Comercială ăLex Napoca” — S.R.L.,
Societatea Comercială ăCabinet Juridic Salanțiu” — S.R.L., Societatea Comercială ăBoris Lex” — S.R.L., Societatea Comercială
ăInter Iura” — S.R.L., Societatea Comercială ăLegal Adviser” — S.R.L., Societatea Comercială ăLex Consulting” — S.R.L.,
Societatea Comercială ăDe Jure Consulting” — S.R.L. și Societatea Comercială ăLegal Assistance” — S.R.L. în Dosarul
nr. 5.772/1.285/2006 al Curții de Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 602
din 28 aprilie 2009

referitoare la excepția de neconstituționalitate a dispozițiilor art. 263 alin. (2) din Legea nr. 571/2003
privind Codul fiscal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 263 alin. (2) din Legea nr. 571/2003 privind
Codul fiscal, excepție invocată de Terec Remus în Dosarul
nr. 9.350/211/2008 al Judecătoriei Cluj-Napoca — Secția civilă.
La apelul nominal lipsesc părțile. Procedura de citare este
legal îndeplinită.
Cauza se află în stare de judecată.
Reprezentantul Ministerului Public solicită respingerea
excepției ca neîntemeiată, arătând că textul de lege criticat nu
contravine principiului constituțional al egalității în drepturi.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2008, pronunțată în
Dosarul nr. 9.350/211/2008, Judecătoria Cluj-Napoca —
Secția civilă a sesizat Curtea Constituțională cu excepția de
neconstituționalitate a dispozițiilor art. 263 alin. (2) din
Legea nr. 571/2003 privind Codul fiscal. Excepția a fost

invocată de Terec Remus într-o cauză având ca obiect o
contestație la executare.
În motivarea excepției de neconstituționalitate autorul
acesteia susține că dispozițiile de lege criticate sunt contrare
art. 16 alin. (1) și (2) și art. 56 din Constituție, întrucât stabilesc
modul de calcul al impozitului auto cu încălcarea principiului
egalității și al justei așezări a sarcinilor fiscale. Prevederea
legală este discriminatorie, deoarece în stabilirea cotei de
impozitare nu se ține seama de capacitatea cilindrică sau de
veniturile contribuabililor. Nu este echitabil ca un autoturism
nefuncțional, respins la inspecția tehnică periodică, ăcaz în care
capacitatea cilindrică este zero, [...] să fie considerat autoturism
de lux, doar pentru a se încasa un impozit mai mare”. Taxele ar
fi diferite tocmai datorită caracterului variabil al capacității
cilindrice a mijloacelor de transport cu tracțiune mecanică. Or,
aceste taxe se calculează prin înmulțirea unei fracțiuni de
capacitate cilindrică cu suma corespunzătoare prevăzută de
textul criticat, care ăeste stabilită diferențiat și discriminatoriu”.
Judecătoria Cluj-Napoca — Secția civilă și-a exprimat
opinia în sensul că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.

MONITORUL OFICIAL AL ROMÂNIEI, PARTEA I, Nr. 395/11.VI.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 263 alin. (2) din Legea nr. 571/2003 privind Codul
fiscal, publicată în Monitorul Oficial al României, Partea I, nr. 927
din 23 decembrie 2003, astfel cum au fost modificate prin Legea
nr. 343/2006, publicată în Monitorul Oficial al României, Partea I,
nr. 662 din 1 august 2006, având următorul cuprins: ă Art. I [...]
pct. 240. La articolul 263, alineatele (2) [...] vor avea următorul
cuprins:
«(2) În cazul oricăruia dintre următoarele autovehicule,
impozitul pe mijlocul de transport se calculează în funcție de
capacitatea cilindrică a acestuia, prin înmulțirea fiecărei grupe
de 200 de cm3 sau fracțiune din aceasta cu suma
corespunzătoare din tabelul următor:
Suma, în lei,
pentru fiecare grupă
de 200 cm3
sau fracțiune
din aceasta

Tipuri de autovehicule

1.
2.
3.
4.
5.

Motorete, scutere, motociclete și autoturisme
cu capacitatea cilindrică de până la 1600 cm3
inclusiv
Autoturisme cu capacitatea cilindrică între
1601 cm3 și 2000 cm3 inclusiv
Autoturisme cu capacitatea cilindrică între
2001 cm3 și 2600 cm3 inclusiv
Autoturisme cu capacitatea cilindrică între
2601 cm3 și 3000 cm3 inclusiv
Autoturisme cu capacitatea cilindrică de peste
3.001 cm3

7
15
30
60
120

6.

Autobuze, autocare, microbuze

20

7.

Alte autovehicule cu masa totală maximă
autorizată de până la 12 tone inclusiv, precum
și autoturismele de teren din producție internă

25

8.

Tractoare înmatriculate

15»

7

Dispozițiile constituționale pretins încălcate sunt cuprinse în
art. 16 alin. (1) și (2) referitoare la egalitatea în drepturi și în
art. 56 referitoare la contribuții financiare.
Examinând excepția, Curtea constată că aceasta este
neîntemeiată, întrucât dispozițiile legale criticate reglementează
o taxă fiscală care respectă principiul impunerii echitabile, ce
consfințește egalitatea contribuabililor față de impozite și taxe.
Curtea reține că dispozițiile art. 263 alin. (2) din Legea
nr. 571/2003 privind Codul fiscal se aplică uniform tuturor
contribuabililor ce se află în situația stabilită de ipoteza normei,
fără să instituie discriminări sau privilegii pe criterii arbitrare.
Întrucât calcularea taxei asupra mijloacelor de transport se face
prin aplicarea unei cote fixe în raport cu aceeași bază de
impozitare, care este reprezentată de capacitatea cilindrică a
vehiculului, apreciem că textul de lege criticat este în deplină
concordanță cu dispozițiile art. 16 alin. (1) și (2) și cu cele ale
art. 56 din Constituție. Pentru a garanta principiul egalității în
materie fiscală, legiuitorul are obligația constituțională de
așezare justă a sarcinilor fiscale, or, dispozițiile art. 263 alin. (2)
din Legea nr. 571/2003 privind Codul fiscal atestă caracterul
echitabil și proporțional al taxei stabilite, care se aplică tuturor
contribuabililor, fără deosebiri de tratament juridic de la o zonă
la alta a țării.
Curtea constată că este lipsită de relevanță critica autorului
excepției referitoare la caracterul inechitabil al modului de
stabilire a impozitului pentru un autoturism nefuncțional, având
în vedere că se aplică aceleași taxe atât autoturismelor de lux,
cât și celor ce au fost respinse la inspecția tehnică periodică.
Din examinarea legislației în vigoare, Curtea reține că mijloacele
de transport neînmatriculate nu sunt supuse impozitării, iar
contribuabilul proprietar al unui asemenea autoturism are
posibilitatea să depună diligențe pentru desființarea raportului
juridic de fiscalitate referitor la plata taxei pe mijlocul de transport
cu unitatea administrativ-teritorială locală. În acest sens sunt
dispozițiile art. 261 alin. (1) din Legea nr. 571/2003 privind Codul
fiscal, potrivit cărora ăOrice persoană care are în proprietate un
mijloc de transport care trebuie înmatriculat în România
datorează o taxă anuală pentru mijlocul de transport, cu
excepția cazurilor în care în prezentul capitol se prevede altfel”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 263 alin. (2) din Legea nr. 571/2003 privind Codul fiscal,
excepție invocată de Terec Remus în Dosarul nr. 9.350/211/2008 al Judecătoriei Cluj-Napoca — Secția civilă.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

8

MONITORUL OFICIAL AL ROMÂNIEI, PARTEA I, Nr. 395/11.VI.2009
CURTEA CONSTITUȚIONALĂ

D E C I Z I A Nr. 617
din 28 aprilie 2009

referitoare la excepția de neconstituționalitate a prevederilor art. 1, 2, 3 și 6
din Ordonanța de urgență a Guvernului nr. 40/1999 privind protecția chiriașilor
și stabilirea chiriei pentru spațiile cu destinația de locuințe și art. 480 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1, 2, 3 și 6 din Ordonanța de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe și art. 480 din
Codul civil, excepție ridicată de Maria Dumitru și ElenaConstanța Dumitru în Dosarul nr. 9.516/300/2007 al Tribunalului
București — Secția a IV-a civilă.
La apelul nominal se prezintă autorul excepției Maria
Dumitru, personal și asistat de avocatul Simona Neculae, cu
delegație la dosar, și apărătorul părții Maria Anghelescu,
avocatul Daniel Moisei, cu delegație la dosar. Lipsește celălalt
autor al excepției, față de care procedura de citare a fost legal
îndeplinită.
Avocatul Simona Neculae solicită amânarea judecării cauzei
în vederea studierii dosarului, arătând faptul că nu a avut
suficient timp pentru a pregăti pledoaria în vederea susținerii
excepției de neconstituționalitate, de vreme ce a fost angajată,
ca apărător al autorului excepției, în preziua termenului de
judecată de la această dată.
Apărătorul părții Maria Anghelescu se opune cererii de
acordare a unui nou termen de judecată.
Reprezentantul Ministerului Public solicită respingerea cererii
de amânare a judecării cauzei, motivat de faptul că, în cauză,
Curtea Constituțională a mai acordat un termen pentru lipsă de
apărare, solicitat de același autor al excepției.
Deliberând, Curtea respinge cererea de acordare a unui nou
termen de judecată.
Cauza este în stare de judecată.
Apărătorul autorului prezent solicită admiterea excepției de
neconstituționalitate pentru motivele dezvoltate în notele scrise
aflate la dosarul cauzei.
Apărătorul părții Maria Anghelescu solicită respingerea
excepției de neconstituționalitate, făcând referire la jurisprudența
Curții Constituționale în materie, respectiv deciziile nr. 157/2004
și nr. 711/2008.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
întrucât nu au intervenit elemente noi, de natură să determine
reconsiderarea jurisprudenței Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 7 noiembrie 2008, pronunțată în Dosarul
nr. 9.516/300/2007, Tribunalul București — Secția a IV-a

civilă a sesizat Curtea Constituțională cu excepția de
neconstituționalitate a prevederilor art. 1, 2, 3 și 6 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe și art. 480 din Codul civil. Excepția a
fost ridicată de Maria Dumitru și Elena-Constanța Dumitru într-o
cauză civilă având ca obiect apelul declarat împotriva Sentinței
civile nr. 2.843 din 26 martie 2008, pronunțată de Judecătoria
Sectorului 2 București, prin care s-a admis acțiunea în evacuare
formulată de Maria Anghelescu în contradictoriu cu autorii
excepției de neconstituționalitate.
În motivarea excepției de neconstituționalitate autorii
susțin că textele de lege criticate instituie o discriminare între
persoanele ale căror contracte de vânzare-cumpărare au fost
desființate prin hotărâre judecătorească, întrucât au fost
încheiate cu încălcarea prevederilor Legii nr. 112/1995, acestea
având dreptul să încheie contracte de închiriere, și cei care au
fost de bună-credință la încheierea contractelor de vânzarecumpărare, dar în cazul cărora acțiunile în revendicare ale
foștilor proprietari au fost admise, și care nu pot încheia
contracte de închiriere pentru imobilele în care locuiesc, în
această din urmă situație aflându-se și autorii excepției. Cu
privire la critica de neconstituționalitate a prevederilor art. 480
din Codul civil, susțin că există o diferență de termeni juridici
între dispozițiile constituționale ale art. 44 alin. (7) care se referă
la ăsarcinile care revin proprietarului” și cele ale textului de lege
criticat care face referire la ălimitele impuse de lege”, solicitând
ărespectarea întocmai a spiritului dispozițiilor Ordonanței de
urgență a Guvernului nr. 40/1999”.
Tribunalul București — Secția a IV-a civilă apreciază că
excepția de neconstituționalitate este întemeiată. În acest sens,
arată că prevederile Ordonanței de urgență a Guvernului
nr. 40/1999 încalcă dispozițiile art. 44 alin. (1) și (2) care
garantează dreptul de proprietate, întrucât împiedică proprietarii
a se folosi de bunurile aflate în proprietatea lor, în mod liber, și
de a le culege fructele. Totodată, apreciază că sunt încălcate și
dispozițiile art. 16 din Constituție, deoarece, în ceea ce privește
dreptul de folosință, Ordonanța de urgență a Guvernului
nr. 40/1999 vizează numai o anumită categorie de proprietari.
În ceea ce privește prevederile art. 480 din Codul civil, consideră
că acestea sunt constituționale, în acord cu jurisprudența Curții
Constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale. Astfel, arată că prevederile art. 1, 2, 3 și 6
din Ordonanța de urgență a Guvernului nr. 40/1999 referitoare
la raporturile contractuale în materia contractului de închiriere
se aplică tuturor celor aflați în situația prevăzută în ipoteza
normei legale, fără nicio discriminare pe considerente arbitrare
și, totodată, nu este de natură să îngrădească dreptul părților
de a beneficia de un proces echitabil, precum și judecarea
acestuia într-un termen rezonabil. Cât privește critica de
neconstituționalitate, arată că legiuitorul este competent să

MONITORUL OFICIAL AL ROMÂNIEI, PARTEA I, Nr. 395/11.VI.2009
stabilească cadrul juridic pentru exercitarea atributelor dreptului
de proprietate, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, instituind astfel niște limitări rezonabile
în valorificarea acestuia, ca drept subiectiv garantat.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1, 2, 3 și 6 din Ordonanța de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe, publicată în
Monitorul Oficial al României, Partea I, nr. 148 din 8 aprilie 1999,
aprobată cu modificări și completări prin Legea nr. 241/2001,
publicată în Monitorul Oficial al României, Partea I, nr. 265 din
23 mai 2001, având următorul conținut:
— Art. 1: ăContractele de închiriere privind suprafețele
locative cu destinația de locuințe, precum și cele folosite de
așezămintele social-culturale și de învățământ, de partide
politice, de sindicate și de alte organizații neguvernamentale,
legal înregistrate, prelungite sau reînnoite conform Legii
nr. 17/1994 și aflate în curs de executare la data intrării în
vigoare a prezentei ordonanțe de urgență, se prelungesc de
drept pentru o perioadă de 5 ani de la data intrării în vigoare a
acesteia, în aceleași condiții, cu excepția nivelului chiriei.”;
— Art. 2: ăContractele de închiriere prelungite sau reînnoite
în temeiul Legii nr. 17/1994, pentru suprafețele cu destinația de
locuințe, proprietatea persoanelor fizice sau juridice de drept
privat, se prelungesc, la cererea chiriașilor, pentru o perioadă
de 5 ani de la data intrării în vigoare a prezentei ordonanțe de
urgență.”;
— Art. 3: ăDurata contractelor de închiriere încheiate după
prelungirea sau reînnoirea contractelor de închiriere în baza
Legii nr. 17/1994, pentru suprafețele locative folosite de unități
de învățământ sau de așezăminte social-culturale, redobândite
de foștii proprietari sau de moștenitorii acestora anterior intrării
în vigoare a prezentei ordonanțe de urgență, se prelungește, la
cererea chiriașului, pentru o perioadă de 3 ani de la data intrării
în vigoare a prezentei ordonanțe de urgență.”;
[ ]
— Art. 6: ăÎn cazul contractelor de vânzare-cumpărare
încheiate cu încălcarea prevederilor Legii nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, și desființate prin
hotărâre judecătorească, proprietarul recunoscut de justiție va
încheia cu persoanele care au cumpărat locuința în baza Legii
nr. 112/1995 și care o ocupă efectiv, la cererea acestora, un
contract de închiriere pentru o perioadă de 5 ani.”
Totodată, obiect al excepției de neconstituționalitate îl
constituie și prevederile art. 480 din Codul civil, cu următorul
conținut: ăProprietatea este dreptul ce are cineva de a se bucura
și dispune de un lucru în mod exclusiv și absolut, însă în limitele
determinate de lege.”
Autorii excepției invocă încălcarea dispozițiilor constituționale
ale art. 16 alin. (1) referitoare la egalitatea cetățenilor în fața legii
și a autorităților publice, ale art. 21 alin. (3) privind dreptul părților

9

la un proces echitabil și la soluționarea cauzelor într-un termen
rezonabil și ale art. 44 alin. (7) potrivit cărora dreptul de
proprietate obligă la respectarea sarcinilor privind protecția
mediului și asigurarea bunei vecinătăți, precum și la respectarea
celorlalte sarcini care, potrivit legii sau obiceiului, revin
proprietarului.
Examinând excepția de neconstituționalitate, Curtea
constată următoarele:
I. Prevederile Ordonanței de urgență a Guvernului
nr. 40/1999, în ansamblu, au mai făcut obiect al controlului de
constituționalitate, prin deciziile nr. 582 din 20 mai 2008,
publicată în Monitorul Oficial al României, Partea I, nr. 550 din
21 iulie 2008, nr. 88 din 4 mai 2000, publicată în Monitorul Oficial
al României, Partea I, nr. 389 din 21 august 2000, și nr. 97 din
18 mai 2000, publicată în Monitorul Oficial al României, Partea I,
nr. 512 din 19 octombrie 2000, Curtea statuând în sensul
constituționalității acestora.
Astfel, Curtea a decis că măsurile de protecție a chiriașilor
instituite prin Ordonanța de urgență a Guvernului nr. 40/1999 își
au temeiul constituțional în prevederile art. 47 alin. (1) și în cele
ale art. 135 alin. (2) lit. f) din Constituție, finalitatea acestei
ordonanțe fiind aceea de a reglementa raporturile dintre chiriași
și proprietari, de a oferi soluții juridice situațiilor litigioase,
asigurându-se posibilitatea pentru proprietar de a-și exercita
atributele dreptului său de proprietate și, în același timp,
protecția chiriașilor împotriva unor eventuale abuzuri.
În ceea ce privește susținerea contrarietății prevederilor
criticate din Ordonanța de urgență a Guvernului nr. 40/1999
raportat la dispozițiile art. 16 din Constituție, Curtea constată că
prin deciziile nr. 761 din 18 septembrie 2007, publicată în
Monitorul Oficial al României, Partea I, nr. 717 din 23 octombrie
2007, și nr. 157 din 22 aprilie 2003, publicată în Monitorul Oficial
al României, Partea I, nr. 411 din 12 iunie 2003, pronunțându-se
cu privire la constituționalitatea art. 1, 2 și 6 din actul normativ
menționat, a statuat că instituirea de regimuri juridice diferite în
situații care impun rezolvări diferite nu poate fi apreciată drept o
încălcare a principiului egalității în fața legii.
Atât considerentele, cât și soluțiile deciziilor menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.
Totodată, Curtea observă că prevederile legale criticate nu
aduc atingere nici dispozițiilor constituționale ale art. 21 alin. (3)
privind dreptul la un proces echitabil și la soluționarea cauzelor
într-un termen rezonabil, de vreme ce autorii au beneficiat de
toate garanțiile procesuale în soluționarea acțiunii în evacuare
formulate în contradictoriu cu aceștia, fiind întemeiată existența
și aplicarea unor exigențe rezonabile fără a căror satisfacere
chiriașul nu ar putea fi obligat să elibereze locuința.
II. Asupra constituționalității prevederilor art. 480 din Codul
civil Curtea constată că s-a pronunțat prin mai multe decizii,
precum deciziile nr. 873 din 30 noiembrie 2006, publicată în
Monitorul Oficial al României, Partea I, nr. 32 din 17 ianuarie
2007, nr. 925 din 14 decembrie 2006, publicată în Monitorul
Oficial al României, Partea I, nr. 42 din 19 ianuarie 2007, nr. 937
din 18 octombrie 2007, publicată în Monitorul Oficial al
României, Partea I, nr. 790 din 21 noiembrie 2007, și nr. 323 din
13 martie 2008, publicată în Monitorul Oficial al României,
Partea I, nr. 257 din 1 aprilie 2008, statuând că aceste prevederi
sunt constituționale. Curtea a reținut că dispozițiile art. 480 din
Codul civil dau definiția legală a proprietății, precizând că dreptul
de proprietate este atât un drept absolut, ce rezultă din
exercitarea celor 3 atribute ale acestui drept real — usus, fructus
și abusus — cât și un drept exclusiv, din punctul de vedere al
titularului care îl poate exercita în mod liber, cu respectarea însă
a ordinii publice și a dispozițiilor imperative ale legii. Astfel, textul
de lege criticat este în deplină concordanță cu dispozițiile
constituționale ale art. 44 alin. (1) teza a doua, potrivit cărora

10

MONITORUL OFICIAL AL ROMÂNIEI, PARTEA I, Nr. 395/11.VI.2009

conținutul și limitele dreptului de proprietate sunt stabilite de lege
și, de asemenea, se aplică tuturor celor vizați de ipoteza normei
legale, fără discriminări, fiind astfel respectat principiul egalității
cetățenilor în fața legii.

Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1, 2, 3 și 6 din Ordonanța de urgență a Guvernului nr. 40/1999
privind protecția chiriașilor și stabilirea chiriei pentru spațiile cu destinația de locuințe și art. 480 din Codul civil, excepție ridicată
de Maria Dumitru și Elena-Constanța Dumitru în Dosarul nr. 9.516/300/2007 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 626
din 28 aprilie 2009

referitoare la excepția de neconstituționalitate a dispozițiilor art. 3 alin. (6) din Legea nr. 656/2002
pentru prevenirea și sancționarea spălării banilor, precum și pentru instituirea unor măsuri
de prevenire și combatere a finanțării actelor de terorism
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen Cătălina Gliga
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 3 alin. (6) din Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a finanțării
actelor de terorism, excepție ridicată de Societatea Comercială
ăArctica Trading” — S.R.L. în Dosarul nr. 7.315/215/2008 al
Judecătoriei Craiova — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,

sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2008, pronunțată în Dosarul
nr. 7.315/215/2008, Judecătoria Craiova — Secția civilă a
sesizat Curtea Constituțională cu excepția de
neconstituționalitate a prevederilor art. 3 alin. (6) din Legea
nr. 656/2002 pentru prevenirea și sancționarea spălării
banilor, precum și pentru instituirea unor măsuri de
prevenire și combatere a finanțării actelor de terorism,
excepție ridicată de S.C. ăArctica Trading” — S.R.L. în dosarul
de mai sus, având ca obiect soluționarea unei plângeri
contravenționale.
În motivarea excepției de neconstituționalitate, autorul
acesteia susține că prevederile legale menționate încalcă
dispozițiile constituționale ale art. 30 alin. (1) și (2) referitoare la
libertatea de exprimare, ale art. 44 alin. (1) și (8) referitoare la
dreptul de proprietate privată și ale art. 45 referitoare la
libertatea economică, deoarece prin obligația impusă de a
raporta într-un anumit termen Oficiului anumite tranzacții, dreptul

MONITORUL OFICIAL AL ROMÂNIEI, PARTEA I, Nr. 395/11.VI.2009
persoanelor de a comunica în mod liber și neîngrădit este
constrâns, iar activitatea economică nu este avantajată, părțile
contractuale nemaiavând libertatea de a încheia orice fel de acte
de comerț, de a alege partenerul contractual și de a negocia
condițiile de contractare. De asemenea, prin obligația de
raportare textul legal criticat suprimă autenticitatea dreptului de
proprietate și îi conferă un caracter de ilegalitate.
Judecătoria Craiova — Secția civilă opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, deoarece legiuitorul este
competent să stabilească cadrul juridic pentru exercitarea
atributelor dreptului de proprietate în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, în egală măsură ocrotite.
De asemenea, prin stabilirea obligației prevăzute de textul
legal criticat libertatea economică nu este îngrădită în niciun
mod, Legea nr. 656/2002 neimpunând societăților comerciale
un număr limitat de tranzacții.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

11

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 alin. (6) din Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a finanțării
actelor de terorism, publicată în Monitorul Oficial al României,
Partea I, nr. 904 din 12 decembrie 2002, așa cum au fost
modificate și completate prin art. I pct. 5 din Ordonanța de
urgență a Guvernului nr. 53/2008, publicată în Monitorul Oficial
al României, Partea I, nr. 333 din 30 aprilie 2008, care au
următorul conținut:
— Art. 3 alin. (6): ăPersoanele prevăzute la art. 8 ori
persoanele desemnate potrivit dispozițiilor art. 14 alin. (1) vor
raporta Oficiului, în cel mult 10 zile lucrătoare, efectuarea
operațiunilor cu sume în numerar, în lei sau în valută, a căror
limită minimă reprezintă echivalentul în lei a 15.000 euro,
indiferent dacă tranzacția se realizează prin una sau mai multe
operațiuni ce par a avea o legătură între ele.”
Examinând excepția de neconstituționalitate, Curtea
constată că dispozițiile legale criticate au mai fost examinate de
instanța de contencios constituțional din perspectiva unor critici
similare. Astfel, cu prilejul pronunțării Deciziei nr. 635 din
3 octombrie 2006, publicată în Monitorul Oficial al României,
Partea I, nr. 886 din 31 octombrie 2006, și Deciziei nr. 71 din
5 februarie 2008, publicată în Monitorul Oficial al României,
Partea I, nr. 152 din 28 februarie 2008, Curtea Constituțională a
respins ca neîntemeiată excepția de neconstituționalitate a
dispozițiilor art. 3 alin. (6) din Legea nr. 656/2002.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 alin. (6) din Legea nr. 656/2002 pentru prevenirea și
sancționarea spălării banilor, precum și pentru instituirea unor măsuri de prevenire și combatere a finanțării actelor de terorism,
excepție ridicată de Societatea Comercială ăArctica Trading” — S.R.L. în Dosarul nr. 7.315/215/2008 al Judecătoriei Craiova —
Secția civilă.
Definitivă și general obligatorie.
Pronunțată în ședința publică din data de 28 aprilie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

12

MONITORUL OFICIAL AL ROMÂNIEI, PARTEA I, Nr. 395/11.VI.2009
CURTEA CONSTITUȚIONALĂ

D E C I Z I A Nr. 731
din 7 mai 2009

referitoare la excepția de neconstituționalitate a dispozițiilor art. 72 alin. (5) din Legea nr. 128/1997
privind Statutul personalului didactic, raportate la art. 1161 alin. (1) și art. 1162 alin. (1)
din Legea învățământului nr. 84/1995
Ioan Vida
— președinte
Nicolae Cochinescu
— judecător
Acsinte Gaspar
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 72 alin. (5) din Legea nr. 128/1997 privind
Statutul personalului didactic, excepție ridicată de Manuela
Mândru, Constantin-Iulian Negulescu, Marta Iuliana Vicol, Emil
Luchian și Daniela Rusu în dosarele nr. 1.612/99/2007,
nr. 1.613/99/2007, nr. 1.621/99/2007, nr. 1.624/99/2007 și
nr. 1.619/99/2007 ale Curții de Apel Iași — Secția litigii de muncă
și asigurări sociale.
Dezbaterile au avut loc în ședința publică din 2 aprilie 2009
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea la data de 7 mai 2009.
C U R T E A,

având în vedere actele și lucrările dosarelor, constată
următoarele:
Prin încheierile din 9 și 12 decembrie 2008, pronunțate în
dosarele
nr.
1.612/99/2007,
nr.
1.613/99/2007,
nr. 1.621/99/2007, nr. 1.624/99/2007 și nr. 1.619/99/2007,
Curtea de Apel Iași — Secția litigii de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 72 alin. (5) din Legea
nr. 128/1997 privind Statutul personalului didactic. Excepția
a fost ridicată de Manuela Mândru, Constantin-Iulian Negulescu,
Marta Iuliana Vicol, Emil Luchian și Daniela Rusu cu prilejul
soluționării contestațiilor formulate împotriva deciziilor de
concediere.
În motivarea excepției de neconstituționalitate autorii
acesteia susțin, în esență, că textul de lege criticat contravine
dispozițiilor art. 16 și 32 din Constituție. Astfel, arată că, în
condițiile în care dreptul la învățătură este garantat de stat,
apare normal ca acesta să poată verifica modalitatea în care
sunt organizate, ca structură și atribuții, instituțiile care
realizează procesul de învățământ, fie ele de stat, fie private.
Un control al acestei activități desfășurate în cadrul unei
universități particulare nu poate fi realizat decât prin implicarea
ministerului de resort, care poate și este obligat să acorde girul
unei organizări corecte a instituției de învățământ. Liberul arbitru
pe care îl instituie dispozițiile art. 72 alin. (5) din Legea
nr. 128/1997 este evident, în condițiile în care formularea acestui
text lasă deplină latitudine cartei universitare în organizarea
structurilor de conducere, precum și cu privire la controlul
modalității de administrare sau de stabilire a politicilor de cadre
pe care fiecare facultate le poate face, în temeiul aceleiași legi.
Așa fiind, se realizează o încălcare a principiului egalității în
drepturi, atât din punctul de vedere al modalităților în care se

pot alege organele de conducere ale unei astfel de instituții de
învățământ superior, cât și sub aspectul că dreptul la muncă și
perioada pe care legi organice o stabilesc pentru această
activitate sunt ignorate. Prin urmare, se instituie un monopol pe
care îl deține universitatea cu privire la organizare și funcționare,
monopol ce nu poate fi desființat și intră în contradicție cu
normele stabilite prin legi organice prin care rectorul este
confirmat de ministerul de resort. În final, arată că textul de lege
criticat contravine și prevederilor art. 69 din Legea nr. 128/1997.
Curtea de Apel Iași — Secția litigii de muncă și asigurări
sociale consideră că textul de lege criticat este constituțional. În
acest sens, arată că autonomia universitară este consacrată de
art. 32 alin. (6) din Constituție, fără ca această noțiune să fie
însă definită. Rezultă că legiuitorul constituant a lăsat
legiuitorului ordinar libertatea de a stabili elementele autonomiei
universitare și condițiile în care aceasta se exercită, inclusiv în
alegerea organelor de conducere. Autonomia universitară a fost
definită prin art. 89 din Legea învățământului nr. 84/1995, iar
formele de realizare a acesteia — între care și regulile de
alegere a organelor de conducere ale instituțiilor de învățământ
superior — au fost stabilite prin art. 92—96 din aceeași lege.
Așadar, întrucât autonomia universitară a fost definită chiar de
legiuitor, în virtutea competenței sale atribuite prin Constituție, nu
se poate primi susținerea autorului excepției în sensul că
dispozițiile legale atacate contravin principiului constituțional al
autonomiei universitare. De asemenea, nu poate fi primită
susținerea privind încălcarea dispozițiilor constituționale ale
art. 16 alin. (1), deoarece procedura de alegere a organelor de
conducere este aceeași pentru toate instituțiile de învățământ
superior și pentru toți candidații. Cât privește faptul că dispozițiile
art. 72 alin. (5) din Legea nr. 128/1997 ar intra în contradicție cu
dispozițiile art. 69 din aceeași lege, arată că aceasta reprezintă
o problemă de interpretare și aplicare a legii, de competența
instanței de judecată învestite cu soluționarea cauzei.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul apreciază că excepția de neconstituționalitate nu
este întemeiată. În acest sens, arată că principiul egalității în
drepturi în fața legii, consacrat de art. 16 din Constituție,
presupune aplicarea unui tratament de egalitate cetățenilor aflați
în situații identice, fără nicio discriminare pe considerente
arbitrare, însă, față de conținutul prevederilor de lege criticate,
consideră că acest principiu nu este incident. De asemenea,
arată că art. 72 alin. (5) din Legea nr. 128/1997 nu face decât să
reglementeze, în baza principiului autonomiei universitare,
posibilitatea ca fiecare instituție de învățământ superior să
stabilească, în condițiile legii, prin propria cartă universitară,
atribuțiile și competențele structurilor și ale funcțiilor de
conducere din învățământul superior, respectiv modalitatea de
vot pentru hotărârile senatelor universitare, ale consiliilor
facultăților și ale departamentelor.

MONITORUL OFICIAL AL ROMÂNIEI, PARTEA I, Nr. 395/11.VI.2009
Avocatul Poporului consideră că prevederile art. 72 alin. (5)
din Legea nr. 128/1997 sunt constituționale. În acest sens, arată
că textul de lege criticat nu aduce atingere principiului egalității
cetățenilor în fața legii, întrucât se aplică tuturor persoanelor
vizate de ipoteza normei juridice, fără a institui privilegii sau
discriminări pe considerente arbitrare. Astfel, procedura de
alegere a organelor de conducere este aceeași pentru toate
instituțiile de învățământ superior de stat, particulare și
confesionale. De asemenea, referitor la critica de
neconstituționalitate a art. 72 alin. (5) din Legea nr. 128/1997
față de art. 32 din Constituție, arată că dispozițiile de lege
criticate nu aduc atingere dreptului la învățătură, ci sunt în
concordanță cu regula constituțională potrivit căreia
învățământul de toate gradele se desfășoară în unități de stat,
particulare și confesionale, în condițiile legii.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și ale Avocatului Poporului, rapoartele întocmite de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierile de sesizare, îl constituie dispozițiile art. 72 alin. (5)
din Legea nr. 128/1997 privind Statutul personalului didactic,
publicată în Monitorul Oficial al României, Partea I, nr. 158 din
16 iulie 1997, dispoziții potrivit cărora: ăAtribuțiile și competențele
structurilor și ale funcțiilor de conducere din învățământul
superior sunt stabilite prin Carta universitară a instituției, potrivit
legii. Hotărârile senatelor universitare, ale consiliilor facultăților
și ale departamentelor, cu excepția prevederilor de la art. 74
alin. (3), se iau cu votul majorității membrilor prezenți, dacă
numărul lor reprezintă cel puțin 2/3 din numărul total al
membrilor. Membrii acestor structuri de conducere au drept de
vot deliberativ egal.”
Autorii excepției consideră că acest text de lege este contrar
dispozițiilor art. 16 și 32 din Constituție, referitoare la egalitatea
în drepturi și dreptul la învățătură.
Examinând excepția de neconstituționalitate, Curtea
constată că, în esență, critica autorilor acesteia are în vedere
faptul că art. 72 alin. (5) din Legea nr. 128/1997 lasă o libertate
deplină universităților ca prin carta universitară să stabilească
atribuțiile și competențele structurilor și ale funcțiilor de
conducere din învățământul superior, fără o intervenție a
statului, care ar trebui să acorde girul unei organizări corecte a
instituției de învățământ. Astfel, autorii susțin că nu mai este
vorba de realizarea unei adevărate autonomii universitare, ci a
unui monopol pe care ajung să îl dețină universitățile cu privire
la organizarea și funcționarea acestora. În plus, consideră că,
efect al prevederilor de lege criticate, persoanele din funcțiile de
conducere a universităților vor fi supuse unor reglementări
diferite, încălcându-se principiul egalității în drepturi a
cetățenilor.
Față de aceste susțineri, Curtea observă că, potrivit art. 72
alin. (5) din Legea nr. 128/1997, atribuțiile și competențele
structurilor și ale funcțiilor de conducere din învățământul
superior sunt stabilite prin Carta universitară a instituției ăpotrivit
legii”. Astfel, textul de lege criticat face trimitere la conceptul de
autonomie universitară, atunci când este vorba de învățământul
superior de stat, respectiv la autonomia academică, așa cum

13

prevede Legea nr. 480/2006 care modifică Legea nr. 84/1995, în
cazul învățământului superior particular.
În acest context, trebuie amintit faptul că, dând expresie
dispozițiilor art. 32 alin. (6) din Legea fundamentală, Legea
învățământului nr. 84/1995, republicată în Monitorul Oficial al
României, Partea I, nr. 606 din 10 decembrie 1999,
reglementează în cuprinsul cap. IX secțiunea a 7-a, art. 89—96,
conținutul conceptului de autonomie universitară, constând în
ădreptul comunității universitare de a se conduce, de a-și
exercita libertățile academice fără niciun fel de ingerințe
ideologice, politice sau religioase, de a-și asuma un ansamblu
de competențe și obligații în concordanță cu opțiunile și
orientările strategice naționale ale dezvoltării învățământului
superior, stabilite prin lege”.
Or, atât timp cât textul de lege criticat nu face decât să dea
expresie autonomiei universitare, care conferă anumite drepturi
și libertăți instituțiilor de învățământ superior, Curtea reține că
situațiile diferite ce ar putea rezulta din aplicarea acestui
principiu nu pot fi interpretate ca aducând atingere principiului
egalității în drepturi.
În același timp însă Curtea nu poate ignora faptul că, în egală
măsură, în ceea ce privește universitățile particulare, art. 72
alin. (5) din Legea nr. 128/1997 face aplicabil conceptul de
ăautonomie academică”, concept introdus în Legea
învățământului prin Legea nr. 480/2006, publicată în Monitorul
Oficial al României, Partea I, nr. 1.025 din 22 decembrie 2006.
Plecând de la premisa proprietății private, ca fundament
economic al învățământului superior particular, autonomia
academică acordă acestora drepturi și libertăți diferite de cele
care se circumscriu autonomiei universitare, inclusiv sub
aspectul statutului cadrelor didactice, așa cum sunt limita de
vârstă, promovarea în funcții etc.
Fără a nega fundamentul economic al universităților
particulare, proprietatea privată a acestora, înființate prin lege,
fără scop patrimonial și cu afectațiune specială, Curtea constată
că acest fundament nu poate constitui și fundamentul instituirii
unei forme de autonomie diferite de cea consacrată de art. 32
alin. (6) din Constituție, așa cum este autonomia academică.
În acest sens, Curtea observă că prevederile constituționale
consacră și garantează o singură formă de autonomie, și anume
cea universitară, indiferent că este vorba de învățământul
superior de stat sau de învățământul superior particular,
autonomie al cărei conținut trebuie să fie identic în ambele
cazuri.
Potrivit art. 1161 alin. (1) din Legea învățământului,
ăUniversitățile particulare sunt instituții de învățământ superior
libere, deschise, autonome atât din punct de vedere academic,
cât și economico-financiar, având drept fundament proprietatea
privată, garantată de Constituție”, iar potrivit prevederilor
art. 1162 alin. (1) din aceeași lege, ăStructurile și funcțiile de
conducere ale universităților particulare, atribuțiile, modul de
constituire, durata mandatelor și limitele de vârstă ale cadrelor
didactice sunt stabilite de Carta universității. Deciziile definitive,
în acest sens, revin universității”.
În aceste condiții și având în vedere faptul că aceste instituții
fac parte din sistemul național de învățământ, Curtea constată
că principiul constituțional al autonomiei universitare trebuie
să își găsească reflectarea, în egală măsură, asupra organizării
și funcționării procesului de învățământ, a statutului cadrelor
didactice, a promovării în funcție a acestora, a normei didactice
etc.
Față de cele expuse, Curtea reține că prevederile art. 72
alin. (5) din Legea nr. 128/1997 contravin art. 32 alin. (6) din
Constituție, în măsura în care fac trimitere la art. 1161 alin. (1) și
art. 1162 alin. (1) din Legea învățământului nr. 84/1995, introduse
prin Legea nr. 480/2006, texte care la rândul lor sunt
neconstituționale, deoarece, prin derogare de la prevederile

14

MONITORUL OFICIAL AL ROMÂNIEI, PARTEA I, Nr. 395/11.VI.2009

constituționale, consacră un nou tip de autonomie pentru
învățământul superior particular, și anume autonomia academică.
În sfârșit, Curtea constată că nu este competentă a analiza
critica autorilor excepției privind neconcordanța dintre art. 72
alin. (5) din Legea nr. 128/1997 și art. 69 din aceeași lege,

întrucât controlul de constituționalitate vizează conformitatea
dintre prevederile unei legi sau ordonanțe și dispozițiile sau
principiile Constituției, iar nu conformitatea unor texte de lege
între ele.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Manuela Mândru, Constantin-Iulian Negulescu, Marta Iuliana Vicol, Emil
Luchian și Daniela Rusu în dosarele nr. 1.612/99/2007, nr. 1.613/99/2007, nr. 1.621/99/2007, nr. 1.624/99/2007 și nr. 1.619/99/2007
ale Curții de Apel Iași — Secția litigii de muncă și asigurări sociale și constată că dispozițiile art. 72 alin. (5) din Legea nr. 128/1997
privind Statutul personalului didactic sunt neconstituționale, în măsura în care fac trimitere la dispozițiile art. 1161 alin. (1) și art. 1162
alin. (1) din Legea învățământului nr. 84/1995, care la rândul lor sunt neconstituționale.
Definitivă și general obligatorie.
Decizia se comunică președinților celor două Camere ale Parlamentului și Guvernului.
Pronunțată în ședința publică din data de 7 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind plata de către Ministerul Sănătății
a contribuției României la Federația Europeană
a Academiilor de Medicină (FEAM)
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata contribuției României la Federația Europeană a
Academiilor de Medicină (FEAM), cu sediul la Bruxelles, în sumă de 4.000 euro
anual.
Art. 2. — Plata contribuției prevăzute la art. 1, calculată în lei la cursul zilei,
se suportă de la bugetul de stat, prin bugetul aprobat Ministerului Sănătății.
PRIM-MINISTRU

EMIL BOC
Contrasemnează:
Ministrul sănătății,
Ion Bazac
Ministrul finanțelor publice,
Gheorghe Pogea
București, 27 mai 2009.
Nr. 647.

MONITORUL OFICIAL AL ROMÂNIEI, PARTEA I, Nr. 395/11.VI.2009

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru desemnarea furnizorilor de ultimă opțiune de energie electrică
pentru perioada 1 iulie 2009 — 30 iunie 2010
Având în vedere prevederile art. 9 alin. (8)—(10), ale art. 11 alin. (1) și alin. (2) lit. a), ale art. 50 alin. (1) din Legea energiei
electrice nr. 13/2007, cu modificările și completările ulterioare, precum și ale Regulamentului privind furnizarea de ultimă opțiune
a energiei electrice, aprobat prin Ordinul președintelui Autorității Naționale de Reglementare în Domeniul Energiei nr. 14/2007,
în temeiul prevederilor art. 3 alin. (3) din Hotărârea Guvernului nr. 410/2007 pentru aprobarea Regulamentului de
organizare și funcționare al Autorității Naționale de Reglementare în Domeniul Energiei,
președintele Autorității Naționale de Reglementare în Domeniul Energiei emite următorul ordin:
Art. 1. — Se desemnează în calitate de furnizor de ultimă
opțiune de energie electrică, pentru perioada 1 iulie 2009 —
Nr.
crt.

30 iunie 2010, următorii titulari de licență de furnizare a energiei
electrice:

Furnizori de ultimă opțiune de energie electrică
(FUO)

Pentru consumatorii casnici, necasnici mici
și necasnici mari din județele:

1. Societatea Comercială ENEL ENERGIE MUNTENIA — S.A.

București, Ilfov, Giurgiu

2. Societatea Comercială FFEE
TRANSILVANIA SUD — S.A.

ELECTRICA

FURNIZARE Brașov, Sibiu, Alba, Mureș, Harghita și Covasna

3. Societatea Comercială FFEE
MUNTENIA NORD — S.A.

ELECTRICA

FURNIZARE Brăila, Buzău, Vrancea, Galați, Prahova și Dâmbovița

4. Societatea Comercială CEZ VÂNZARE — S.A.
5. Societatea Comercială FFEE
TRANSILVANIA NORD — S.A.

ELECTRICA

Dolj, Mehedinți, Gorj, Olt, Vâlcea, Argeș și Teleorman
FURNIZARE Cluj, Bihor, Sălaj, Bistrița-Năsăud, Satu Mare și
Maramureș

6. Societatea Comercială E.ON MOLDOVA FURNIZARE — S.A.

Bacău, Botoșani, Iași, Neamț, Suceava și Vaslui

7. Societatea Comercială ENEL ENERGIE — S.A.

Timiș, Hunedoara, Caraș-Severin, Arad, Constanța,
Călărași, Ialomița și Tulcea

Art. 2. — Se desemnează în calitate de furnizor de ultimă
opțiune de energie electrică, pentru perioada 1 iulie 2009—
30 iunie 2010, pentru consumatorii necasnici foarte mari din
România, titularii de licență de furnizare din lista specificată la
art. 1.
Art. 3. — Încadrarea pe categorii a consumatorilor necasnici
se face conform precizărilor din Regulamentul privind furnizarea
de ultimă opțiune a energiei electrice, aprobat prin Ordinul

președintelui Autorității Naționale de Reglementare în Domeniul
Energiei nr. 14/2007.
Art. 4. — Entitățile organizatorice din cadrul Autorității
Naționale de Reglementare în Domeniul Energiei vor urmări
respectarea prevederilor prezentului ordin.
Art. 5. — Prezentul ordin se publică în Monitorul Oficial al
României, Partea I, și intră în vigoare la data de 1 iulie 2009.

p. Președintele Autorității Naționale de Reglementare în Domeniul Energiei,
Iulius Dan Plaveti

București, 4 iunie 2009.
Nr. 61.

16

MONITORUL OFICIAL AL ROMÂNIEI, PARTEA I, Nr. 395/11.VI.2009
RECTIFICĂRI
La Hotărârea Guvernului nr. 611/2009 pentru aprobarea programelor calendaristice privind realizarea acțiunilor
referitoare la organizarea și desfășurarea alegerilor locale parțiale pentru un primar și un consiliu local din data de
28 iunie 2009, publicată în Monitorul Oficial al României, Partea I, nr. 344 din 22 mai 2009, se face următoarea
rectificare (care nu aparține Redacției ăMonitorul Oficial, Partea I”):
— în anexa nr. 2, la poziția 13 coloana a doua, în loc de: ă5 iunie 2009” se va citi: ă11 iunie 2009”.

La Decizia primului-ministru nr. 505/2009 privind stabilirea atribuțiilor domnului Deszi Attila, inspector
guvernamental în cadrul Secretariatului General al Guvernului, publicată în Monitorul Oficial al României, Partea I,
nr. 281 din 29 aprilie 2009, se face următoarea rectificare (care nu aparține Redacției ăMonitorul Oficial, Partea I”):
— în titlu și în cuprinsul articolului unic, în loc de: ăDeszi Attila” se va citi: ăDézsi Attila”.

La Ordinul președintelui Agenției Naționale pentru Resurse Minerale nr. 109/2009 privind aprobarea Listei
perimetrelor pentru concesionarea de activități de explorare, Runda nr. 67/2009, publicat în Monitorul Oficial al
României, Partea I, nr. 341 din 21 mai 2009, se face următoarea rectificare (care aparține Redacției ăMonitorul Oficial,
Partea I”):
— în anexă, la nr. crt. 3—4 și 11—12, la rubrica ăJudețul”, în loc de: ăTimișoara” se va citi: ăTimiș”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 395/11.VI.2009 conține 16 pagini.

Prețul: 3,20 lei

&JUYDGY|431171]
ISSN 1453—4495

