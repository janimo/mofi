Anul 177 (XXI) — Nr. 411

PARTEA I

LEGI, DECRETE, HOTĂRÂRI ȘI ALTE ACTE

Marți, 16 iunie 2009

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 679 din 5 mai 2009 referitoare la excepția de
neconstituționalitate a prevederilor art. 14, art. 17,
art. 20 și art. 21 din Legea contenciosului administrativ
nr. 554/2004 ..............................................................
Decizia nr. 687 din 5 mai 2009 referitoare la excepția de
neconstituționalitate a prevederilor art. 26 din
Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul
României ....................................................................

Pagina
DECIZII ALE PRIMULUI-MINISTRU

558.

2–3

— Decizie privind suspendarea, la cerere, a raportului
de serviciu al doamnei Oprea Mica, inspector
guvernamental............................................................

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
461.

— Ordin al ministrului comunicațiilor și societății
informaționale pentru aprobarea Strategiei naționale
privind implementarea serviciului universal în sectorul
comunicațiilor electronice ..........................................

9–13

473.

14–16

16

4–5

Decizia nr. 691 din 5 mai 2009 referitoare la excepția de
neconstituționalitate a prevederilor art. 64 alin. (1) din
Ordonanța de urgență a Guvernului nr. 195/2002
privind circulația pe drumurile publice ........................

5–7

— Ordin al ministrului comunicațiilor și societății
informaționale privind procedura de acordare,
suspendare și retragere a deciziei de acreditare a
furnizorilor de servicii de certificare ............................

Decizia nr. 693 din 5 mai 2009 referitoare la excepția de
neconstituționalitate a dispozițiilor art. 215 alin. 5 din
Codul penal ................................................................

7–8

Rectificări ..............................................................................

2

MONITORUL OFICIAL AL ROMÂNIEI, PARTEA I, Nr. 411/16.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 679
din 5 mai 2009

referitoare la excepția de neconstituționalitate a prevederilor art. 14, art. 17, art. 20 și art. 21
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

Pe rol se află soluționarea excepției de neconstituționalitate a
prevederilor art. 14, art. 17, art. 20 și art. 21 din Legea
contenciosului administrativ nr. 554/2004, excepție ridicată de
Societatea Comercială ăLorion” — S.R.L. din Botoșani în Dosarul
nr. 3.192/40/2008 al Curții de Apel Suceava — Secția comercială,
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că la dosarul cauzei
partea Consiliul Județean Botoșani a transmis note scrise prin
care solicită respingerea excepției ca neîntemeiată.
Cauza fiind în stare de judecată, președintele Curții acordă
cuvântul reprezentantului Ministerului Public, care pune concluzii
de
respingere
ca
neîntemeiată
a
excepției
de
neconstituționalitate,
invocând
jurisprudența
Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2008, pronunțată în Dosarul
nr. 3.192/40/2008, Curtea de Apel Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 14, art. 17, art. 20 și art. 21 din Legea
contenciosului administrativ nr. 554/2004. Excepția de
neconstituționalitate a fost ridicată de Societatea Comercială
ăLorion” — S.R.L. din Botoșani într-un litigiu de contencios
administrativ având ca obiect anularea unor acte administrative.
În motivarea excepției de neconstituționalitate se susține
că textele de lege criticate încalcă normele constituționale care
consacră dreptul de acces liber la justiție, dreptul de apărare și
dreptul la folosirea căilor de atac, întrucât, pe de o parte,
reglementează o singură cale de atac împotriva hotărârilor
pronunțate în primă instanță în materia contenciosului
administrativ și, pe de altă parte, deoarece instituie o procedură
sumară și urgentă atât pentru judecarea cererii de suspendare a
executării actului administrativ, cât și pentru judecarea recursului
împotriva deciziei de suspendare a acestei executări. Precizează
că termenele extrem de scurte și procedura sumară de judecată
nu permit administrarea în condiții de legalitate a probatoriului și
nu dau posibilitatea adoptării unei strategii de apărare eficiente.
Curtea de Apel Suceava — Secția comercială, contencios
administrativ și fiscal apreciază că excepția de
neconstituționalitate este neîntemeiată.

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14, art. 17, art. 20 și art. 21 din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
modificată prin Legea nr. 262/2007, publicată în Monitorul Oficial
al României, Partea I, nr. 510 din 30 iulie 2007. Textele de lege
criticate au următorul cuprins:
— Art. 14: ăSuspendarea executării actului
(1) În cazuri bine justificate și pentru prevenirea unei pagube
iminente, după sesizarea, în condițiile art. 7, a autorității publice
care a emis actul sau a autorității ierarhic superioare, persoana
vătămată poate să ceară instanței competente să dispună
suspendarea executării actului administrativ unilateral până la
pronunțarea instanței de fond. În cazul în care persoana
vătămată nu introduce acțiunea în anularea actului în termen de
60 de zile, suspendarea încetează de drept și fără nicio
formalitate.
(2) Instanța soluționează cererea de suspendare, de urgență
și cu precădere, cu citarea părților.
(3) Când în cauză este un interes public major, de natură a
perturba grav funcționarea unui serviciu public administrativ,
cererea de suspendare a actului administrativ normativ poate fi
introdusă și de Ministerul Public, din oficiu sau la sesizare,
prevederile alin. (2) aplicându-se în mod corespunzător.
(4) Hotărârea prin care se pronunță suspendarea este
executorie de drept. Ea poate fi atacată cu recurs în termen de
5 zile de la comunicare. Recursul nu este suspensiv de
executare.
(5) În ipoteza în care se emite un nou act administrativ cu
același conținut ca și cel suspendat de către instanță, acesta
este suspendat de drept. În acest caz nu este obligatorie
plângerea prealabilă.
(6) Nu pot fi formulate mai multe cereri de suspendare
succesive pentru aceleași motive.

MONITORUL OFICIAL AL ROMÂNIEI, PARTEA I, Nr. 411/16.VI.2009
(7) Suspendarea executării actului administrativ are ca efect
încetarea oricărei forme de executare, până la expirarea duratei
suspendării.”;
— Art. 17: ăJudecarea cererilor
(1) Cererile adresate instanței se judecă de urgență și cu
precădere în ședință publică, în completul stabilit de lege.
(2) Pentru cererile formulate în baza prezentei legi se percep
taxele de timbru prevăzute de Legea nr. 146/1997 privind taxele
judiciare de timbru, cu modificările și completările ulterioare,
pentru cauzele neevaluabile în bani, cu excepția celor care au
ca obiect contractele administrative, care se vor taxa la valoare.
(3) Hotărârile se redactează și se motivează în cel mult 30 de
zile de la pronunțare.”;
— Art. 20: ăRecursul
(1) Hotărârea pronunțată în primă instanță poate fi atacată cu
recurs, în termen de 15 zile de la comunicare.
(2) Recursul suspendă executarea și se judecă de urgență.
(3) În cazul admiterii recursului, instanța de recurs,
modificând sau casând sentința, va rejudeca litigiul în fond, dacă
nu sunt motive de casare cu trimitere. Când hotărârea primei
instanțe a fost pronunțată fără a se judeca fondul, cauza se va
trimite, o singură dată, la această instanță.”;
— Art. 21: ăCăile extraordinare de atac
(1) Împotriva soluțiilor definitive și irevocabile pronunțate de
instanțele de contencios administrativ se pot exercita căile de
atac prevăzute de Codul de procedură civilă.
(2) Constituie motiv de revizuire, care se adaugă la cele
prevăzute de Codul de procedură civilă, pronunțarea hotărârilor
rămase definitive și irevocabile prin încălcarea principiului
priorității dreptului comunitar, reglementat de art. 148 alin. (2),
coroborat cu art. 20 alin. (2) din Constituția României,
republicată. Cererea de revizuire se introduce în termen de
15 zile de la comunicare, care se face, prin derogare de la
regula consacrată de art. 17 alin. (3), la cererea temeinic
motivată a părții interesate, în termen de 15 zile de la
pronunțare. Cererea de revizuire se soluționează de urgență și
cu precădere, într-un termen maxim de 60 de zile de la
înregistrare.”
În opinia autorului excepției, textele de lege criticate
contravin următoarelor dispoziții din Legea fundamentală:
art. 21 — ăAccesul liber la justiție”, art. 24 — ăDreptul la apărare”
și art. 129 — ăFolosirea căilor de atac”.
Examinând excepția de neconstituționalitate, Curtea observă
că, prin Decizia nr. 594 din 20 mai 2008, publicată în Monitorul
Oficial al României, Partea I, nr. 455 din 18 iunie 2008, a statuat,
cu privire la art. 14 din Legea contenciosului administrativ
nr. 554/2004, că urgența cu care se soluționează cererea de

3

suspendare a executării actului administrativ este impusă tocmai
de necesitatea evitării eventualei produceri a unor consecințe
negative ale suspendării executării actului. În plus, fiind citate,
părțile își pot face apărările pe care le consideră necesare,
personal sau prin avocat, și pot propune probele pe care le
apreciază ca fiind utile, astfel încât nu se poate susține că textul
de lege criticat ar nesocoti dispozițiile constituționale care
garantează dreptul la apărare.
De altfel, art. 17 alin. (1) din Legea nr. 554/2004 stabilește că
ăCererile adresate instanței se judecă de urgență și cu
precădere (...)”, de unde rezultă că celeritatea este o
caracteristică esențială a proceselor în materia contenciosului
administrativ, care, însă, nu este de natură să afecteze vreunul
dintre drepturile fundamentale invocate de autorul excepției.
Asupra constituționalității art. 20 din Legea contenciosului
administrativ nr. 554/2004 Curtea s-a mai pronunțat, de
exemplu, prin Decizia nr. 549 din 15 mai 2008, publicată în
Monitorul Oficial al României, Partea I, nr. 430 din 9 iunie 2008.
Cu acel prilej, instanța de control constituțional a reținut că
prevederile art. 129 din Constituție ăconțin precizarea esențială
potrivit căreia hotărârile instanțelor pot fi atacate, de Ministerul
Public sau de părțile interesate, în condițiile legii. În plus, art. 126
alin. (2) din Legea fundamentală oferă legiuitorului dreptul de a
legifera cu privire la acest aspect. De aici se desprinde concluzia
că nimic nu împiedică edictarea unei soluții legislative ca cea
cuprinsă în textul de lege criticat. De altfel, această opțiune a
legiuitorului a fost impusă de exigența soluționării cu celeritate
a procesului dedus judecății, aceasta fiind una dintre
caracteristicile acțiunii în contencios administrativ.” Totodată,
Curtea a reținut că dreptul la două grade de jurisdicție este
garantat numai în materie penală, potrivit prevederilor art. 2 din
Protocolul nr. 7 adițional la Convenția pentru apărarea
drepturilor omului și a libertăților fundamentale. Mai mult decât
atât, chiar și în materie penală pot fi instituite anumite excepții de
la această regulă.
În fine, cu privire la dispozițiile art. 21 din Legea nr. 554/2004,
Curtea a statuat că acestea ănu numai că nu împiedică
exercitarea liberului acces la justiție și folosirea căilor de atac, ci,
dimpotrivă, instituie un nou caz, suplimentar, pentru exercitarea
de către persoanele interesate a acestor drepturi constituționale”
(Decizia nr. 675 din 12 iunie 2008, publicată în Monitorul Oficial
al României, Partea I, nr. 474 din 27 iunie 2008).
Întrucât nu au intervenit elemente noi, de natură să justifice
reconsiderarea acestei jurisprudențe a Curții Constituționale,
soluțiile și motivarea deciziilor amintite își păstrează valabilitatea
și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 14, art. 17, art. 20 și art. 21 din Legea contenciosului
administrativ nr. 554/2004, excepție ridicată de Societatea Comercială ăLorion” — S.R.L. din Botoșani în Dosarul nr. 3.192/40/2008
al Curții de Apel Suceava — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

4

MONITORUL OFICIAL AL ROMÂNIEI, PARTEA I, Nr. 411/16.VI.2009
CURTEA CONSTITUȚIONALĂ

D E C I Z I A Nr. 687
din 5 mai 2009

referitoare la excepția de neconstituționalitate a prevederilor art. 26
din Ordonanța de urgență a Guvernului nr. 56/2007
privind încadrarea în muncă și detașarea străinilor pe teritoriul României
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 26 din Ordonanța de urgență a Guvernului
nr. 56/2007 privind încadrarea în muncă și detașarea străinilor
pe teritoriul României, excepție ridicată de Societatea
Comercială ăJily Import Export Company” — S.R.L. din
București în Dosarul nr. 6.722/94/2007 al Judecătoriei Buftea.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, apreciind că textul de lege ce formează
obiect al acesteia nu încalcă dreptul la muncă al străinilor și nu
instituie un regim discriminatoriu al acestora în raport cu
cetățenii români.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 3.723 din 30 octombrie 2008,
pronunțată în Dosarul nr. 26.388/3/2008, Tribunalul
București — Secția a IX-a contencios administrativ și fiscal
a admis recursul formulat împotriva încheierii prin care
Judecătoria Buftea a respins cererea de sesizare a Curții
Constituționale cu excepția de neconstituționalitate a
prevederilor art. 26 din Ordonanța de urgență a Guvernului
nr. 56/2007 privind încadrarea în muncă și detașarea
străinilor pe teritoriul României și a sesizat Curtea
Constituțională cu soluționarea acestei excepții.
Excepția de neconstituționalitate a fost ridicată de Societatea
Comercială ăJily Import Export Company” — S.R.L. din
București în Dosarul nr. 6.722/94/2007 al Judecătoriei Buftea,
într-o cauză având ca obiect soluționarea plângerii formulate
împotriva unui proces-verbal de contravenție emis de
Inspectoratul Teritorial de Muncă Ilfov.
În motivarea excepției de neconstituționalitate, autorul
acesteia susține că încălcarea legii privind încadrarea în muncă
a străinilor nu a fost dovedită dincolo de orice dubiu, motiv
pentru care textul de lege criticat limitează excesiv și
discriminatoriu dreptul constituțional la muncă. De asemenea,
se arată că prevederile de lege ce formează obiect al excepției
nu îndeplinesc criteriul de calitate prevăzut de Convenția pentru
apărarea drepturilor omului și a libertăților fundamentale, în
înțelesul dat de jurisprudența Curții Europene a Drepturilor

Omului, în sensul de a fi suficient de accesibile și precise încât
să înlăture orice risc de arbitrariu.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul opinează în sensul respingerii excepției de
neconstituționalitate ca fiind neîntemeiată.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
În ceea ce privește actul de sesizare a Curții Constituționale,
deși acesta îl reprezintă o decizie pronunțată în soluționarea
recursului declarat împotriva încheierii de respingere ca
inadmisibilă a cererii de sesizare a Curții Constituționale pentru
soluționarea excepției de neconstituționalitate invocate în cauză,
sesizarea este legală, întrucât Tribunalul București — Secția
a IX-a contencios administrativ și fiscal nu a făcut o judecată pe
fondul cauzei, ci s-a pronunțat numai asupra admisibilității cererii
reclamantului de sesizare a Curții Constituționale cu
soluționarea excepției de neconstituționalitate, acesta fiind chiar
obiectul recursului.
Prin urmare, Curtea Constituțională a fost legal sesizată și
este competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 26 din Ordonanța de urgență a Guvernului
nr. 56/2007 privind încadrarea în muncă și detașarea străinilor
pe teritoriul României, publicată în Monitorul Oficial al României,
Partea I, nr. 424 din 26 iunie 2007. Textul de lege criticat are
următorul cuprins:
— Art. 26: ăConstituie contravenții și se sancționează după
cum urmează:
a) primirea la muncă a unui străin fără autorizație de muncă
sau permis de ședere în scop de muncă, cu amendă de la 1.500
la 2.000 lei pentru fiecare străin, fără ca amenda să poată
depăși 100.000 lei;
b) menținerea unui străin în muncă după expirarea
autorizației de muncă sau a permisului de ședere în scop de
muncă, cu amendă de la 1.500 la 2.000 lei pentru fiecare străin,
fără ca amenda să poată depăși 100.000 lei;
c) netransmiterea către inspectoratul teritorial de muncă a
comunicării prevăzute la art. 18 alin. (1) sau a modificărilor

MONITORUL OFICIAL AL ROMÂNIEI, PARTEA I, Nr. 411/16.VI.2009
elementelor prevăzute în această comunicare, cu amendă de la
3.000 la 6.000 lei;
d) neîndeplinirea obligațiilor prevăzute la art. 22 alin. (1) ori
art. 24 alin. (1) sau (2), cu amendă de la 1.500 la 3.000 lei.”
În opinia autorului excepției de neconstituționalitate, textul de
lege criticat contravine dispozițiilor art. 41 alin. (1) din Constituție
privind dreptul la muncă și prevederilor art. 1 din Protocolul
nr. 12 adițional la Convenția pentru apărarea drepturilor omului
și a libertăților fundamentale referitoare la interzicerea
discriminării.
Examinând excepția de neconstituționalitate, Curtea observă
că textul de lege criticat nu face altceva decât să instituie
sancțiunile aplicabile celor ce nesocotesc normele care
reglementează relațiile sociale ce se stabilesc în procesul de
încadrare în muncă și de detașare a străinilor pe teritoriul
României. Este firesc ca legea să impună respectarea regulilor
edictate în vederea organizării și disciplinării acestui domeniu,
stabilind sancțiuni pentru nesocotirea acestora. Dreptul la
muncă, garantat la nivel constituțional, nu este îngrădit în niciun
fel prin reglementarea unor sancțiuni la regimul încadrării în
muncă și al detașării străinilor pe teritoriul României, norma

5

criticată având ca finalitate prevenirea și evitarea exploatării
ilegale a muncii, precum și asigurarea tuturor garanțiilor pentru
exercitarea acestui drept.
Curtea constată că nu poate reține critica autorului referitoare
la pretinsa neconstituționalitate a prevederilor art. 26 din
Ordonanța de urgență a Guvernului nr. 56/2007 determinată de
nedovedirea ădincolo de orice dubiu” a obligațiilor cuprinse în
ordonanță. Aceasta nici nu constituie o autentică critică de
neconstituționalitate, ci reprezintă o simplă nemulțumire legată
de modul în care judecătorul cauzei a aplicat legea la speță. Or,
Curtea Constituțională nu poate să se pronunțe asupra unor
asemenea aspecte, căci altminteri ar nesocoti principiul
constituțional al independenței judecătorilor.
Nici critica referitoare la neîndeplinirea criteriului de calitate
nu poate fi reținută. Se observă că textul de lege criticat este
redactat într-o manieră deosebit de riguroasă, cu suficientă
precizie și claritate, astfel încât permite oricărui subiect de drept
să înțeleagă conținutul normativ și să își adapteze
comportamentul potrivit reglementărilor cuprinse în acesta.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 din Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul României, excepție ridicată de Societatea Comercială ăJily Import Export
Company” — S.R.L. din București în Dosarul nr. 6.722/94/2007 al Judecătoriei Buftea.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 691
din 5 mai 2009

referitoare la excepția de neconstituționalitate a prevederilor art. 64 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 64 alin. (1) din Ordonanța de urgență a
Guvernului nr. 195/2002 privind circulația pe drumurile publice,

excepție ridicată de Vasile Lungu în Dosarul nr. 3.114/84/2008
al Tribunalului Sălaj — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, apreciind că textul de lege criticat nu
încalcă dreptul de proprietate privată.
C U R T E A,

având în vedere actele și lucrările dosarului, constată
următoarele:

6

MONITORUL OFICIAL AL ROMÂNIEI, PARTEA I, Nr. 411/16.VI.2009

Prin Încheierea din 4 decembrie 2008, pronunțată în Dosarul
nr. 3.114/84/2008, Tribunalul Sălaj — Secția civilă a sesizat
Curtea Constituțională cu excepția de neconstituționalitate
a prevederilor art. 64 alin. (1) din Ordonanța de urgență a
Guvernului nr. 195/2002 privind circulația pe drumurile
publice. Excepția de neconstituționalitate a fost ridicată de
Vasile Lungu într-o cauză având ca obiect soluționarea plângerii
formulate împotriva unui act administrativ emis de Primăria
Municipiului Zalău.
În motivarea excepției de neconstituționalitate se susține
că dispozițiile art. 64 alin. (1) din Ordonanța de urgență a
Guvernului nr. 195/2002 nesocotesc prevederile constituționale
și internaționale care garantează dreptul de proprietate privată.
Tribunalul Sălaj — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția este neîntemeiată, prin
raportare la prevederile art. 44 și art. 136 alin. (5) din Constituție,
și inadmisibilă, prin raportare la prevederile art. 124 din Legea
fundamentală.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 64 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, astfel cum au fost modificate și completate prin
Ordonanța de urgență a Guvernului nr. 69/2007, publicată în
Monitorul Oficial al României, Partea I, nr. 443 din 29 iunie 2007.
Textul de lege criticat are următorul cuprins:
— Art. 64 alin. (1): ăPoliția rutieră poate dispune ridicarea
vehiculelor staționate neregulamentar pe partea carosabilă.
Ridicarea și depozitarea vehiculelor în locuri special amenajate
se realizează de către administrațiile publice locale sau de către
administratorul drumului public, după caz.”
În opinia autorului excepției de neconstituționalitate, textul de
lege criticat contravine dispozițiilor din Legea fundamentală
cuprinse în art. 44 referitor la dreptul de proprietate privată,
art. 124 privind înfăptuirea justiției și art. 136 alin. (5) potrivit
căruia proprietatea privată este inviolabilă, în condițiile legii
organice. De asemenea, mai invocă și dispozițiile art. 17 din
Declarația Universală a Drepturilor Omului, care prevăd că orice
persoană are dreptul la proprietate și că nimeni nu poate fi lipsit
în mod arbitrar de proprietatea sa, și pe cele ale art. 1 din
Protocolul nr. 1 adițional la Convenția pentru apărarea
drepturilor omului și a libertăților fundamentale referitoare la
protecția proprietății.

Examinând excepția de neconstituționalitate, Curtea observă
că textul de lege criticat reglementează o măsură tehnicoadministrativă menită să asigure desfășurarea circulației pe
drumurile publice în condiții de siguranță, prin îndepărtarea de
pe spațiul rezervat circulației rutiere a autovehiculelor staționate
în acea zonă în pofida regulilor stabilite prin lege privind oprirea
și staționarea acestora.
Curtea constată că nu poate reține critica referitoare la
încălcarea dreptului de proprietate privată, întrucât dreptul de
proprietate nu este un drept absolut, ci poate fi supus anumitor
limitări rezonabile. Art. 1 paragraful 2 din Protocolul nr. 1
adițional la Convenția pentru apărarea drepturilor omului și a
libertăților fundamentale stabilește că dispozițiile art. 1
paragraful 1 din același Protocol referitoare la protecția
proprietății ănu aduc atingere dreptului statelor de a adopta legile
pe care le consideră necesare pentru a reglementa folosința
bunurilor conform interesului general (...)”. Or, prevederea de
lege criticată este tocmai o materializare a acestui drept acordat
statelor prin documentul internațional amintit. Aceasta este
concluzia ce se desprinde și din textele din Constituție invocate
de autorul excepției în motivarea acesteia. Astfel, art. 44 alin. (1)
din Legea fundamentală prevede că dreptul de proprietate este
garantat, dar ăconținutul și limitele acestui drept sunt stabilite de
lege”, iar art. 136 alin. (5) din Constituție consacră caracterul
inviolabil al proprietății private, însă ăîn condițiile legii”.
Curtea Constituțională observă că, potrivit jurisprudenței
Curții Europene a Drepturilor Omului, legiuitorul național poate
aprecia în funcție de nevoia reală a comunității, măsurile de
limitare a exercițiului dreptului de proprietate. În cauza James
și alții împotriva Regatului Unit al Marii Britanii și Irlandei, 1986,
instanța europeană a statuat că nu poate fi vorba despre o
încălcare a dispozițiilor Convenției pentru apărarea drepturilor
omului și a libertăților fundamentale, dacă privarea de
proprietate răspunde unei ăutilități publice”, așa cum prevede
art. 1 din Protocolul nr. 1 la Convenție. În vederea realizării
scopului ei legitim, măsura privativă de proprietate trebuie însă
să păstreze un echilibru just între exigențele interesului general
al comunității și apărarea drepturilor fundamentale ale
individului.
Or, în cazul de față, nici măcar nu se pune problema unei
privări de proprietate, ci doar a limitării exercitării a două dintre
atributele dreptului de proprietate, și anume posesia și folosința,
rămânând neafectată prerogativa dispoziției, care este de
esența dreptului de proprietate. Mai mult, această limitare a
posesiei și folosinței este doar temporară, încetând de îndată
ce proprietarul autovehiculului staționat neregulamentar achită
contravaloarea cheltuielilor necesitate de ridicarea, transportul și
depozitarea acestuia. De altfel, măsura instituită prin textul de
lege criticat reprezintă o sancționare a atitudinii culpabile a
conducătorului auto care a nesocotit normele legale referitoare
la staționarea vehiculelor. De aceea, nu se poate reține nici
nesocotirea dispozițiilor art. 17 din Declarația Universală a
Drepturilor Omului, care prevăd că orice persoană are dreptul la
proprietate și că nimeni nu poate fi lipsit în mod arbitrar de
proprietatea sa.
Așadar, dispozițiile art. 64 alin. (1) din Ordonanța de urgență
a Guvernului nr. 195/2002 nu sunt de natură să aducă atingere
dreptului de proprietate privată.
În ceea ce privește critica prin raportare la dispozițiile art. 124
din Legea fundamentală, Curtea observă că invocarea acestui
text constituțional este pur aleatorie, prevederile de lege ce
constituie obiect al excepției neavând nicio legătură cu principiile
care stau la baza înfăptuirii justiției, statuate prin aceste dispoziții
din Constituție.

MONITORUL OFICIAL AL ROMÂNIEI, PARTEA I, Nr. 411/16.VI.2009

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 64 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Vasile Lungu în Dosarul nr. 3.114/84/2008 al Tribunalului
Sălaj — Secția civilă.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 693
din 5 mai 2009

referitoare la excepția de neconstituționalitate a dispozițiilor art. 215 alin. 5
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 5 din Codul penal, excepție ridicată
de Ioan Bogdan Ciucur în Dosarul nr. 2.205/117/2007 al Curții de
Apel Cluj — Secția penală și de minori.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
fiind inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 18 decembrie 2008, pronunțată în
Dosarul nr. 2.205/117/2007, Curtea de Apel Cluj — Secția
penală și de minori a sesizat Curtea Constituțională cu
excepția de neconstituționalitate a dispozițiilor art. 215
alin. 5 din Codul penal. Excepția a fost ridicată de Ioan Bogdan
Ciucur în dosarul cu numărul de mai sus, având ca obiect
soluționarea apelurilor formulate împotriva unei sentințe penale
pronunțate de Tribunalul Cluj.
În motivarea excepției de neconstituționalitate autorul
acesteia susține, în esență, că prevederile art. 215 alin. 5 din
Codul penal înfrâng dispozițiile constituționale ale art. 53 privind
condițiile și limitele restrângerii exercițiului unor drepturi sau al

unor libertăți. Arată că dispozițiile de lege criticate, care instituie
pedeapsa cu închisoarea de la 10 la 20 de ani pentru o
infracțiune de înșelăciune care a provocat o pagubă materială
mai mare de 200.000 lei încalcă, în mod vădit, principiul
constituțional al proporționalității.
Curtea de Apel Cluj — Secția penală și de minori
apreciază că excepția de neconstituționalitate este
neîntemeiată, întrucât textul de lege criticat nu încalcă
dispozițiile art. 53 din Constituție, invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 215 alin. 5
din Codul penal sunt constituționale, deoarece nu contravin
prevederilor art. 53 din Legea fundamentală. Face trimitere, în
acest sens, la Decizia Curții Constituționale nr. 1.036/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 215 alin. 5 din Codul penal, având următorul
cuprins: ăÎnșelăciunea care a avut consecințe deosebit de grave

8

MONITORUL OFICIAL AL ROMÂNIEI, PARTEA I, Nr. 411/16.VI.2009

se pedepsește cu închisoare de la 10 la 20 de ani și interzicerea
unor drepturi.”
În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 53 privind condițiile și limitele restrângerii exercițiului
unor drepturi sau al unor libertăți.
Examinând excepția de neconstituționalitate, Curtea
constată că autorul excepției solicită, în realitate, modificarea
dispozițiilor art. 215 alin. 5 din Codul penal, în sensul reducerii

limitelor pedepsei închisorii prevăzute de lege în cazul săvârșirii
infracțiunii de înșelăciune care a avut consecințe deosebit de
grave. O asemenea solicitare nu intră, însă, în competența de
soluționare a Curții Constituționale, care, conform art. 2 alin. (3)
din

Legea

nr.

47/1992,

se

pronunță

numai

asupra

constituționalității actelor cu privire la care a fost sesizată, fără
a putea modifica sau completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 215 alin. 5 din Codul penal, excepție
ridicată de Ioan Bogdan Ciucur în Dosarul nr. 2.205/117/2007 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind suspendarea, la cerere, a raportului de serviciu
al doamnei Oprea Mica, inspector guvernamental
Având în vedere:
— Cererea doamnei Oprea Mica înregistrată la Cabinetul primului-ministru
sub nr. 5/2.508/2009;
— dispozițiile art. 95 alin. (2) din Legea nr. 188/1999 privind Statutul
funcționarilor publici, republicată, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 19 alin. (1) lit. b) din Legea nr. 188/1999, republicată, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii se suspendă, la
cerere, raportul de serviciu al doamnei Oprea Mica, inspector guvernamental, pe
o perioadă de 3 ani.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 12 iunie 2009.
Nr. 558.

MONITORUL OFICIAL AL ROMÂNIEI, PARTEA I, Nr. 411/16.VI.2009

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI SOCIETĂȚII INFORMAȚIONALE

ORDIN
pentru aprobarea Strategiei naționale privind implementarea serviciului universal
în sectorul comunicațiilor electronice
Având în vedere prevederile art. 4 alin. (1) din Legea nr. 304/2003 pentru serviciul universal și drepturile utilizatorilor cu
privire la rețelele și serviciile de comunicații electronice, republicată,
în baza art. 6 alin. (6) din Hotărârea Guvernului nr. 12/2009 privind organizarea și funcționarea Ministerului Comunicațiilor
și Societății Informaționale, cu modificările și completările ulterioare,
ministrul comunicațiilor și societății informaționale emite prezentul ordin.
Art. 1. — Se aprobă Strategia națională privind
implementarea serviciului universal în sectorul comunicațiilor
electronice, prevăzută în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial al
României, Partea I.

Art. 3. — Începând cu data prezentului ordin se abrogă
Ordinul ministrului comunicațiilor și tehnologiei informației
nr. 184/2004 pentru aprobarea Documentului de politică și
strategie privind implementarea serviciului universal în sectorul
comunicațiilor electronice, publicat în Monitorul Oficial al
României, Partea I, nr. 508 din 7 iunie 2004, cu modificările
ulterioare.

Ministrul comunicațiilor și societății informaționale,
Gabriel Sandu
București, 27 mai 2009.
Nr. 461.
ANEXĂ

S T R AT E G I A N A Ț I O N A L Ă

privind implementarea serviciului universal în sectorul comunicațiilor electronice
1. Introducere
Comunicațiile reprezintă astăzi pentru România, ca și pentru
majoritatea statelor lumii, un sector strategic al economiei
naționale. Amploarea investițiilor atrase, expansiunea rapidă și
mai ales capacitatea de a induce un efect multiplicativ de
creștere economică, prin potențialul deosebit de stimulare a
dezvoltării altor sectoare, au transformat în ultimii 20 de ani
comunicațiile în unul dintre cele mai importante motoare ale
economiei, atât la nivelul fiecăruia dintre statele lumii, cât și la
nivel global.
Sectorul comunicațiilor electronice cunoaște în România o
orientare clară către un anumit profil concurențial. Astfel,
dezvoltarea ofertelor bazate pe infrastructura proprie de acces
la utilizatori a înregistrat un succes notabil în țara noastră, pe
fundalul cererii în continuă creștere, alimentate de sporirea
puterii de cumpărare și de preferințele de consum tot mai
sofisticate ale utilizatorilor români, care nu a putut fi acoperită de
oferta insuficientă a unei rețele fixe tradiționale subdezvoltate.
La sfârșitul anului 2008, în România existau nu mai puțin de
6 companii de telefonie mobilă ce furnizau sau se pregăteau să
furnizeze servicii pe infrastructură proprie, 33 de operatori care
furnizau servicii de acces la rețeaua proprie de telefonie fixă și
peste o mie de rețele de comunicații electronice utilizate pentru
furnizarea accesului la internet în bandă largă.
Totodată, fenomenul de convergență apărut datorită noilor
tehnologii dă un impuls tot mai puternic concurenței directe
dintre companiile care oferă servicii de telefonie la puncte fixe și
la puncte mobile, operatorii de rețele publice mobile câștigând
din ce în ce mai mult teren pe segmentul serviciilor oferite la
puncte fixe.

Astfel, din punctul de vedere al utilizatorilor finali,
maximizarea posibilităților de alegere între mai mulți furnizori și
asigurarea unui maximum de beneficii din serviciile disponibile,
la un anumit nivel al prețului, devin instrumente esențiale pentru
a crește în mod direct gradul de satisfacție al acestora, din
punctul de vedere al prețului sau al valorii de întrebuințare a
serviciilor.
În acest context și luând în considerare necesitatea alinierii
complete la standardele de serviciu universal, astfel cum sunt
prevăzute acestea în Directiva 2002/22/CE a Parlamentului
European și a Consiliului din 7 martie 2002 privind serviciul
universal și drepturile utilizatorilor cu privire la rețelele și
serviciile electronice de comunicații (directiva privind serviciul
universal), se impune revizuirea de către Ministerul
Comunicațiilor și Societății Informaționale, denumit în continuare
MCSI, a Documentului de politică și strategie privind
implementarea serviciului universal în sectorul comunicațiilor
electronice, document adoptat prin Ordinul ministrului
comunicațiilor și tehnologiei informației nr. 184/2004, cu
modificările ulterioare. Noua strategie cuprinde obiective și
măsuri corespunzătoare, care vor trebui implementate până la
data de 31 decembrie 2012.
2. Informații generale relevante
Existența unui mediu concurențial real în sectorul
comunicațiilor electronice nu constituie încă o garanție suficientă
pentru satisfacerea nevoilor de comunicare ale tuturor
cetățenilor României. Eforturile de asigurare a dreptului de
acces la serviciul universal trebuie să continue prin furnizarea
unui set de servicii de comunicații electronice de calitate și la
tarife accesibile, pe întreg teritoriul României, astfel încât,

10

MONITORUL OFICIAL AL ROMÂNIEI, PARTEA I, Nr. 411/16.VI.2009

indiferent de localizarea geografică, utilizatorii finali să
beneficieze de aceleași avantaje și oportunități de dezvoltare.
Accesul la un set minim de servicii de comunicații electronice
este considerat un drept fundamental al cetățenilor, esențial
pentru integrarea acestora în comunitate și, în sens mai larg, în
societatea informațională. Serviciile de comunicații electronice
depășesc latura personală și de afaceri a comunicării,
constituind un instrument esențial pentru furnizarea către public
a tuturor tipurilor de informații, bunuri și servicii, atât de către
administrația publică (servicii sociale, de învățământ sau
medicale, de exemplu), cât și de către sectorul privat (serviciile
societății informaționale). Cei care nu au acces la servicii de
comunicații electronice riscă să fie marginalizați în societatea
secolului XXI.
Având în vedere toate aceste aspecte, protejarea intereselor
utilizatorilor finali necesită definirea și implementarea unei politici
și strategii de serviciu universal eficiente și coerente.
În România, sectorul comunicațiilor electronice a cunoscut
în ultimii ani o evoluție deosebit de dinamică, bazată pe investiții
structurale în dezvoltarea tehnologiilor consacrate și pe
adoptarea rapidă a inovațiilor în domeniu. Cu o rată a penetrării
telefoniei la puncte mobile de peste 114% la sfârșitul anului
2008, România s-a aliniat tendințelor înregistrate în celelalte
state membre ale Uniunii Europene, în timp ce rata penetrării
accesului la internet în bandă largă, practic inexistent în
România în urmă cu 4 ani, a cunoscut o dezvoltare
semnificativă, ajungând la 11,7% la sfârșitul anului 2008.
Totodată, aproximativ 54% din gospodăriile din România
beneficiau la sfârșitul anului 2008 de acces la rețeaua publică de
telefonie la un punct fix, însă 60% din aceste gospodării se află
în mediul urban.
Ca urmare a creșterii concurenței și a evoluției economicosociale de ansamblu, care au dus la apropierea situației de fapt
din România de limitele naturale de creștere a disponibilității
serviciilor, va putea fi luată în considerare folosirea parțială sau
chiar integrală a fondurilor disponibile pentru finanțarea creșterii
disponibilității serviciilor de telefonie.
Creșterea gradului de utilizare și asigurarea calității și
accesibilității conexiunii de acces la internet în toate sectoarele
vieții economico-sociale conduc la atingerea dezideratului de
societate informațională, oferind întregii societăți posibilitatea de
a beneficia din plin de avantajele accesului la informații, condiție
esențială a noii direcții în care se îndreaptă România.
3. Priorități, politici și cadru juridic existente
3.1. Premisele și prioritățile implementării serviciului universal

Acțiunile întreprinse până în prezent în vederea
implementării serviciului universal au ținut cont de
particularitățile situației din România față de situația existentă în
alte țări europene și, în special, în statele membre ale Uniunii
Europene. În timp ce în majoritatea țărilor din Uniunea
Europeană a fost posibilă desemnarea cvasiautomată ca
furnizor de serviciu universal a operatorului național de rețele
publice fixe, fost deținător al monopolului, datorită rețelei sale
bine dezvoltate care putea fi relativ ușor extinsă către orice nou
utilizator, în România situația a fost radical diferită din cauza
ratei de penetrare considerabil mai mici. Astfel, în timp ce în
statele membre ale Uniunii Europene deservirea tuturor
utilizatorilor poate fi realizată la costuri rezonabile, în România
costurile de conectare pe termen scurt a tuturor gospodăriilor la
rețeaua publică fixă ar fi fost foarte mari, necesitând o extindere
masivă a rețelei. În plus, relieful României, constituit în proporție
de 30% din munți, ar fi făcut și mai dificilă această extindere.
Având în vedere cele de mai sus, MCSI s-a concentrat,
conform Documentului de politică și strategie privind
implementarea serviciului universal în sectorul comunicațiilor
electronice, document adoptat prin Ordinul ministrului
comunicațiilor și tehnologiei informației nr. 184/2004, cu
modificările ulterioare, pe două direcții de dezvoltare pe termen
scurt: asigurarea accesului comunităților rurale izolate la rețeaua

publică de telefonie, prin intermediul telecentrelor, și asigurarea
accesibilității serviciilor de acces la rețeaua publică de telefonie
la punct fix, pentru anumite categorii defavorizate de utilizatori,
urmând ca pe termen lung obiectivul să fie furnizarea accesului
la rețeaua publică de telefonie, la puncte fixe, în fiecare casă.
În decurs de 4 ani, între 2004 și 2008, Autoritatea Națională
pentru Administrare și Reglementare în Comunicații, denumită
în continuare ANCOM, a organizat 7 licitații pentru instalarea de
telecentre în 633 de localități din mediul rural fără acces sau cu
acces redus la rețelele publice de telefonie, 7 operatori fiind
desemnați furnizori de serviciu universal, având obligația de a
oferi locuitorilor servicii de telefonie, fax și acces la internet.
Instalarea de telecentre în localități izolate a fost primul pas spre
reducerea decalajului informațional existent între mediul urban
și cel rural. Astfel, telecentrele asigură accesul comunităților
rurale la serviciile de comunicații electronice și reprezintă,
totodată, avanposturi ale infrastructurii de comunicații care
facilitează extinderea rețelelor la nivelul gospodăriilor
individuale. În același timp, înființarea telecentrelor contribuie la
familiarizarea și educarea consumatorilor cu privire la serviciile
de comunicații electronice, conducând și la creșterea cererii
pentru acest tip de servicii în mediul rural.
O altă direcție de dezvoltare pe termen scurt a avut ca scop
sprijinirea anumitor categorii defavorizate de populație în
vederea asigurării accesibilității serviciilor de acces la rețeaua
publică de telefonie la un punct fix. În acest sens, în anii 2004 și
2005 au fost acordate subvenții pentru plata abonamentelor
pentru serviciile de telefonie la puncte fixe unui număr de peste
500.000 de familii cu venituri reduse.
La momentul implementării lor, aceste măsuri au constituit o
soluție viabilă pentru asigurarea posibilității de comunicare
pentru toți cetățenii, dar în contextul aderării României la
Uniunea Europeană este nevoie de o nouă abordare cu privire
la serviciul universal, pentru a asigura disponibilitatea serviciilor
de telefonie la puncte fixe în fiecare casă.
În astfel de condiții se impune dezvoltarea unei noi strategii
prin care să se asigure un grad ridicat de acces, într-un timp
relativ scurt, la serviciile de comunicații electronice din sfera
serviciului universal, care să dea posibilitatea conectării unui
număr cât mai mare de utilizatori.
3.2. Cadrul juridic și politica de reglementare a serviciului
universal la nivelul Uniunii Europene

Asigurarea unui nivel determinat de calitate a serviciilor
incluse în sfera serviciului universal, la un tarif accesibil, pentru
toți utilizatorii a fost consacrată ca obiectiv al politicii comunitare,
în contextul adoptării pachetului de măsuri menite să
pregătească momentul liberalizării depline a pieței de
telecomunicații. Însă odată cu revizuirea cadrului european de
reglementare, finalizată prin adoptarea pachetului de directive
din anul 2002, normele referitoare la serviciul universal au fost
revizuite și grupate în Directiva 2002/22/CE. Conform acestei
directive, fiecare stat membru are obligația de a asigura
disponibilitatea unui set minim de servicii pentru toți utilizatorii
finali, la un preț accesibil și în condiții de calitate determinate.
Directiva detaliază cerințele aferente fiecărui serviciu care intră
în componența setului minim și conține prevederi referitoare la
accesibilitatea tarifelor, controlul cheltuielilor de către utilizatorii
finali, calitatea serviciilor, costul asigurării serviciului universal,
finanțarea acestuia și transparența mecanismului de finanțare,
precum și la posibilitatea revizuirii setului minim de servicii, ca
urmare a evoluțiilor sociale, economice și tehnologice.
3.3. Cadrul juridic și politica națională de reglementare a
serviciului universal

Cadrul legislativ cu privire la serviciul universal are la bază
Legea nr. 304/2003 pentru serviciul universal și drepturile
utilizatorilor cu privire la rețelele și serviciile de comunicații
electronice, republicată, denumită în continuare Legea
serviciului universal, care transpune în plan național prevederile
Directivei 2002/22/CE.

MONITORUL OFICIAL AL ROMÂNIEI, PARTEA I, Nr. 411/16.VI.2009
Conform dispozițiilor art. 3 alin. (1) din Legea serviciului
universal, ădreptul de acces la serviciul universal reprezintă
dreptul tuturor utilizatorilor finali de pe teritoriul României de a
beneficia de serviciile din sfera serviciului universal, la un anumit
nivel de calitate, indiferent de localizarea geografică și la tarife
accesibile”.
MCSI, în calitatea sa de coordonator și garant al dezvoltării
pieței de comunicații electronice din România, are atribuția de a
stabili politica și strategia privind implementarea serviciului
universal. În acest sens, MCSI stabilește obiectivele de atins în
vederea asigurării posibilității de comunicare pentru toți
cetățenii, cu respectarea principiilor transparenței, obiectivității,
proporționalității și nediscriminării și având în vedere limitarea
posibilelor efecte negative asupra concurenței.
Conform art. 4 alin. (3) din Legea serviciului universal, pe
baza politicii și strategiei stabilite de MCSI, ANCOM are obligația
să asigure dreptul de acces la serviciul universal pe întreg
teritoriul României. ANCOM are atribuții concrete în
implementarea serviciului universal, fiind instituția abilitată să
elaboreze condițiile și procedura de desemnare a furnizorilor de
serviciu universal, să impună obligații în sarcina acestor furnizori
în scopul îndeplinirii obiectivelor stabilite de către MCSI, precum
și să asigure îndeplinirea acestor obligații prin intermediul
activităților de monitorizare și control.
Potrivit prevederilor art. 3 alin. (2) din Legea serviciului
universal, serviciile incluse în sfera serviciului universal sunt:
a) furnizarea accesului la rețeaua publică de telefonie, la
punct fix;
b) serviciul de informații privind abonații și punerea la
dispoziție a registrelor abonaților;
c) accesul la telefoanele publice cu plată.
Pe lângă acestea, ANCOM poate dispune măsuri specifice
pe care, în temeiul dispozițiilor art. 8 și 9 din Legea serviciului
universal, le poate impune furnizorilor de serviciu universal
pentru a asigura accesul utilizatorilor finali cu dizabilități la
serviciile incluse în sfera serviciului universal și, respectiv, pentru
a asigura accesibilitatea serviciilor de telefonie destinate
publicului.
În vederea asigurării condițiilor de exercitare a dreptului de
acces la serviciul universal, art. 4 din Legea serviciului universal
prevede soluția desemnării unuia sau mai multor furnizori de
serviciu universal, cărora li se va impune obligația de a presta
unul sau mai multe servicii din sfera serviciului universal, în
anumite zone sau pe întreg teritoriul României. Condițiile și
procedura de desemnare a furnizorilor de serviciu universal se
stabilesc de ANCOM, cu respectarea principiilor eficienței,
obiectivității, transparenței și nediscriminării, niciun furnizor de
rețele sau de servicii de comunicații electronice nefiind a priori
exclus.
În cazul în care estimează că furnizarea serviciilor din sfera
serviciului universal ar putea constitui o sarcină injustă pentru
furnizorii de serviciu universal, ANCOM va acționa în vederea
determinării costului net al furnizării acestor servicii. În cazul în
care constată, pe baza stabilirii costului net, că prestarea
serviciilor din sfera serviciului universal reprezintă o sarcină
injustă pentru furnizorul de serviciu universal, ANCOM va
decide, la cererea furnizorului de serviciu universal,
compensarea costului net astfel determinat, utilizând un
mecanism de compensare a costului net, prin intermediul unui
fond de serviciu universal.
4. Definirea problemei
În general, în România utilizatorii din mediul urban
beneficiază de o mai mare diversitate a ofertei de servicii față de
utilizatorii din mediul rural, care se confruntă fie cu problema
posibilității limitate de alegere, având la dispoziție un singur
furnizor sau un număr restrâns de furnizori pentru majoritatea
serviciilor, fie cu problema lipsei accesului la mijloacele de
comunicații, în situația în care se află în afara ariei de acoperire
a rețelelor de comunicații electronice.

11

Prin urmare, se impune adoptarea de măsuri care să
transforme serviciul universal într-un instrument eficient de
promovare a coeziunii sociale, economice și culturale în cadrul
comunității, care să încurajeze o distribuție mai echilibrată a
populației, având ca efect decongestionarea zonelor
metropolitane, reducerea poluării și a traficului în marile orașe,
și care să contribuie la estomparea diferențelor de dezvoltare
dintre zonele rurale și cele urbane.
Conform Comunicării Comisiei Europene din 25 septembrie
2008 privind revizuirea periodică a scopului serviciului universal
în comunicații electronice, termenul de ăacces la punct fix” se
referă la reședința utilizatorului (acolo unde mai mulți membri ai
unei gospodării pot folosi în comun o conexiune), și nu la
obligația operatorului de a folosi o tehnologie fixă, astfel încât
nu se impune nicio constrângere în ceea ce privește mijloacele
tehnice — fie ele fixe sau mobile — prin care conexiunea este
furnizată.
În contextul existenței unei multitudini de servicii, de modele
de afaceri, tipuri de rețele și tehnologii, convergența reprezintă
un obiectiv major pentru toți factorii interesați în dezvoltarea
pieței de comunicații în ansamblul ei. Ca urmare a digitalizării
rețelelor, diferențierea din punctul de vedere al potențialului de
furnizare a serviciilor între rețelele de comunicații electronice
(fixe și mobile) se reduce din ce în ce mai mult, acestea
devenind complementare. Aceasta înseamnă că serviciile
respective pot fi furnizate printr-o gamă foarte vastă de categorii
de infrastructură, determinând o creștere a concurenței. În mod
subsecvent, ca urmare a eficientizării utilizării elementelor de
infrastructură, lipsa de capacitate devine din ce în ce mai puțin
o problemă. Intensificarea competiției va face ca părțile care
anterior aveau strict delimitate pozițiile pe piață să devină brusc
competitori. Acest fapt conduce la scăderea tarifelor, la
creșterea rapidă a capacității/vitezei de conectare și la o
puternică creștere a numărului de servicii și aplicații.
5. Obiectivele strategiei privind implementarea serviciului
universal
Promovarea intereselor utilizatorilor finali reprezintă o
prioritate majoră a strategiei de dezvoltare a sectorului
comunicațiilor. Instrumentele la care statul trebuie să recurgă
pentru atingerea acestui obiectiv sunt multiple și complexe,
mergând de la impunerea unor obligații de transparență menite
să ajute utilizatorii finali în luarea unei decizii informate, până la
protejarea acestora în relația cu furnizorii, prin mecanismele
administrate de autoritatea de reglementare. Totodată, statul
trebuie să vegheze la implementarea unor sisteme adecvate de
apărare a dreptului la viață privată în acest sector, în vederea
combaterii amenințărilor specifice, inerente utilizării noilor
tehnologii de comunicație, precum și la asigurarea integrității și
securității rețelelor publice de comunicații electronice.
De asemenea, promovarea intereselor specifice ale
utilizatorilor cu nevoi sociale speciale trebuie să constituie o
prioritate, în spiritul politicilor europene de promovare a
incluziunii sociale.
În acest sens, se impune implementarea unui set de acțiuni
care să ducă la îndeplinirea următoarelor obiective strategice:
5.1. Asigurarea, până la data de 31 decembrie 2012, a
condițiilor necesare pentru ca cererile rezonabile ale utilizatorilor
finali privind accesul și conectarea la un punct fix la rețelele
publice de telefonie, precum și accesul la un punct fix la serviciile
de telefonie destinate publicului să fie acoperite de cel puțin un
furnizor de rețele sau servicii de comunicații electronice.
5.2. Asigurarea serviciului de informații privind abonații și punerea
la dispoziție a registrelor abonaților.
5.3. Asigurarea accesului la telefoanele publice cu plată.
5.4. Asigurarea de condiții echivalente de acces pentru utilizatorii
finali cu dizabilități la serviciile de telefonie.

12

MONITORUL OFICIAL AL ROMÂNIEI, PARTEA I, Nr. 411/16.VI.2009

6. Principii generale
Având în vedere caracteristicile tehnice, care permit
operatorilor de rețele publice mobile să furnizeze acces la
rețeaua publică de telefonie în condiții de funcționalitate similare
cu cele oferite de operatorii de rețele publice fixe, precum și
scopul principal al serviciului universal, și anume asigurarea
posibilității de comunicare pentru toți cetățenii, prezentul
document de politică și strategie pornește de la principiul
neutralității tehnologice, considerând că obiectivul asigurării
accesului la rețeaua publică de telefonie la punct fix și al
furnizării unui mijloc rezonabil de acces la serviciul de telefonie
destinat publicului poate fi atins atât prin intermediul rețelelor de
telefonie fixă, cât și prin intermediul rețelelor de telefonie mobilă.
Astfel, această conexiune poate fi realizată prin folosirea oricărei
tehnologii, prin cablu sau pe cale radio (wireline sau wireless),
în măsura în care sunt asigurate funcțiile cerute.
Luând în considerare principiul neutralității tehnologice,
România va beneficia de dezvoltarea rețelelor publice mobile,
acestea devenind o alternativă viabilă ca urmare a extinderii din
ultimii ani și a dezvoltării serviciilor de telefonie la puncte fixe,
operatorii de telefonie mobilă acoperind până la 96% din
populație, rata de acces ajungând la sfârșitul anului trecut până
la 114% (SIM-uri active).
De asemenea, la desemnarea furnizorilor de serviciu
universal se va avea în vedere respectarea principiilor eficienței,
obiectivității, transparenței și nediscriminării, niciun furnizor de
rețele sau de servicii nefiind a priori exclus.
7. Direcții de acțiune
Pentru atingerea obiectivelor strategice, se va aplica
următorul set de acțiuni:
Obiectivul 5.1. Asigurarea, până la data de 31 decembrie 2012,
a condițiilor necesare pentru ca cererile rezonabile ale
utilizatorilor finali privind accesul și conectarea la un punct fix la
rețelele publice de telefonie, precum și accesul la un punct fix la
serviciile de telefonie destinate publicului să fie acoperite de cel
puțin un furnizor de rețele sau servicii de comunicații electronice.

Acțiunea 5.1.1. Crearea premiselor pentru asigurarea
posibilității de furnizare a serviciilor de telefonie la puncte fixe
din sfera serviciului universal, prin intermediul oricărui tip de
rețea (fixă sau mobilă) ce oferă astfel de servicii.
Pentru a asigura accesul tuturor cetățenilor la serviciile de
comunicații electronice din sfera serviciului universal, se vor lua
măsuri pentru furnizarea de servicii de telefonie la punct fix.
În acest sens, ANCOM va stabili cadrul juridic necesar,
precum și condițiile pentru desemnarea unuia sau mai multor
furnizori de serviciu universal, care vor avea obligația de a
satisface toate cererile rezonabile ale utilizatorilor finali privind
accesul și conectarea la un punct fix la rețele publice de
telefonie și de acces la un punct fix la serviciile de telefonie
destinate publicului.
Conexiunea furnizată trebuie să asigure utilizatorilor finali
posibilitatea de a iniția și de a primi apeluri telefonice locale,
naționale și internaționale, comunicații prin fax, comunicații de
date, la o rată de transfer suficientă pentru a permite accesul
funcțional la internet și de a iniția, în mod gratuit, apeluri către
numărul unic de urgență 112.
De asemenea, dezvoltarea de noi rețele publice de telefonie
care să ofere servicii la punct fix în vederea asigurării dreptului
de acces la serviciile din sfera serviciului universal pentru
populația care nu are acces la acest tip de servicii constituie un
obiectiv al prezentei strategii.
În acest scop, ANCOM va realiza un studiu pentru
identificarea localităților în care se impune realizarea de rețele
de comunicații electronice până la data de 31 octombrie 2009.
Studiul va prezenta defalcat localitățile în care nu există
acoperire, respectiv localitățile parțial acoperite de rețele de
comunicații electronice.
Pentru a asigura disponibilitatea serviciilor de telefonie la
puncte fixe pentru utilizatorii finali care nu dispun de o astfel de

conexiune și pentru a permite dezvoltarea de rețele publice de
telefonie care să asigure accesul utilizatorilor finali, ANCOM va
desemna furnizorii de serviciu universal prin intermediul unor
proceduri competitive sau, acolo unde nu este posibilă
desemnarea pe baza unor astfel de proceduri, din oficiu.
Acțiunea 5.1.2. ANCOM va putea stabili, în condițiile legii,
măsuri care să asigure abonaților posibilitatea de a-și monitoriza
și controla cheltuielile, precum și de a evita deconectarea
nejustificată.
Obiectivul 5.2. Asigurarea continuității furnizării serviciului de
informații privind abonații și punerea la dispoziție a registrelor
abonaților

Acțiunea 5.2.1. ANCOM va lua toate măsurile astfel încât
furnizorul de serviciu universal desemnat să pună la dispoziția
utilizatorilor finali cel puțin un registru complet al abonaților, în
formă tipărită, electronică sau în ambele forme. Registrul trebuie
actualizat periodic, cel puțin o dată pe an, iar forma acestuia se
aprobă în prealabil de către ANCOM.
Acțiunea 5.2.2. ANCOM va lua de asemenea toate măsurile
astfel încât furnizorul de serviciu universal desemnat să pună la
dispoziția utilizatorilor finali, inclusiv a utilizatorilor de telefoane
publice cu plată, cel puțin un serviciu de informații privind
abonații.
ANCOM va stabili ce categorii de informații vor fi puse la
dispoziția publicului prin intermediul registrului abonaților și
serviciului de informații privind abonații, cu respectarea
condițiilor prevăzute la art. 11 din Legea nr. 506/2004 privind
prelucrarea datelor cu caracter personal și protecția vieții private
în sectorul comunicațiilor electronice, cu modificările și
completările ulterioare.
Obiectivul 5.3. Optimizarea modalităților de asigurare a
accesului la telefoanele publice cu plată

Acțiunea 5.3.1. ANCOM va realiza un studiu, până la data
de 31 octombrie 2009, care să releve dacă la nivel național
există un număr suficient de telefoane publice cu plată, o
acoperire geografică corespunzătoare, care să asigure un nivel
de calitate adecvat al serviciilor, în vederea satisfacerii
necesităților rezonabile ale utilizatorilor finali, precum și dacă
accesibilitatea acestor telefoane pentru persoanele cu dizabilități
este asigurată în condiții echivalente celor de care beneficiază
ceilalți utilizatori finali. În urma analizării datelor obținute,
ANCOM va decide, dacă va fi cazul, desemnarea unuia sau mai
multor furnizori de serviciu universal care vor avea obligația de
a implementa telefoane publice cu plată.
Obiectivul 5.4. Asigurarea de condiții echivalente de acces
pentru utilizatorii finali cu dizabilități la serviciile de telefonie

ANCOM va lua toate măsurile pentru a asigura posibilitatea
utilizatorilor finali cu dizabilități de a beneficia de condiții
echivalente de acces ale celorlalți utilizatori finali la serviciile de
telefonie, inclusiv la numărul unic de urgență 112, la serviciile
de informații privind abonații și la registrul abonaților. Aceste
măsuri vor avea în vedere, printre altele, următoarele:
a) eliberarea de facturi detaliate în formate alternative, la
cererea persoanelor cu deficiențe de vedere (tipărite cu
caractere mai mari sau în limbaj Braille);
b) furnizarea gratuită a unor servicii, precum serviciul de
informații privind abonații;
c) instalarea de telefoane publice cu plată care să permită
accesul persoanelor cu dizabilități locomotorii sau de telefoane
publice cu text pentru persoanele cu deficiențe de auz sau de
vorbire.
8. Rezultatele strategiei
Prin implementarea prevederilor prezentei strategii se
urmărește alinierea completă la standardele de serviciu
universal, astfel cum sunt prevăzute acestea în Directiva
2002/22/CE, respectiv furnizarea accesului la rețeaua publică
de telefonie, la un punct fix, în condiții de disponibilitate, calitate
și accesibilitate similare mediei înregistrate în statele membre
ale Uniunii Europene.

MONITORUL OFICIAL AL ROMÂNIEI, PARTEA I, Nr. 411/16.VI.2009
9. Rezultatele acțiunilor
Politica MCSI se concentrează, pe termen scurt, pe
asigurarea accesibilității serviciilor de telefonie pentru o pătură
socială cât mai largă din rândul cetățenilor României, prin
extinderea gradului de acces la rețelele de comunicații
electronice. Pe această bază, se preconizează creșterea
gradului de disponibilitate a serviciilor de telefonie, acționându-se
în direcția îndeplinirii obiectivului privind furnizarea accesului la
rețeaua publică de telefonie, la un punct fix, și prevenindu-se
activ apariția fenomenului de excluziune socială.
De asemenea, implementarea obiectivelor prevăzute de
prezenta strategie va avea un rol esențial în combaterea
excluziunii sociale, în dezvoltarea regională și, mai ales, în
asigurarea posibilității de comunicare pentru toți cetățenii,
înlăturând astfel barierele din calea dezvoltării structurale a
societății românești spre o societate informațională modernă,
compatibilă cu standardele Uniunii Europene, cu baze solide,
care să asigure o integrare deplină și eficientă în structurile
comunitare. Astfel, prezenta politică și strategie constituie un
pas esențial în direcția integrării României din punct de vedere
socioeconomic în Europa secolului XXI, creând premisele
trecerii într-o nouă etapă de evoluție, cea a economiei bazate pe
cunoaștere.
10. Indicatori
Monitorizarea acțiunilor se va efectua în baza următorilor
indicatori:
1. rata de penetrare a serviciilor din sfera serviciului universal
la nivel de populație și pe gospodării;
2. numărul de utilizatori finali în zonele geografice unde au
fost implementate măsuri pentru îndeplinirea obiectivelor
stabilite prin prezenta strategie;
3. gradul de acoperire cu servicii din sfera serviciului
universal la nivel de populație;
4. numărul utilizatorilor cu dizabilități care au optat pentru
furnizarea serviciilor de comunicații electronice ca urmare a
reglementărilor specifice privind serviciul universal.
11. Implicații pentru buget
Necesarul de finanțare urmează a fi asigurat din Fondul
pentru serviciul universal, în măsura în care asigurarea
serviciilor din sfera serviciului universal va reprezenta o sarcină
injustă pentru furnizorii de serviciu universal, gestionat de
ANCOM și bazat pe o contribuție impusă unui număr cât mai
mare de furnizori de pe piață. Acest mecanism prezintă mai
multe avantaje: este cel mai eficient mijloc de a asigura
finanțarea pentru programe destinate unor regiuni și utilizatorițintă; este cel mai transparent mecanism de finanțare; este
bazat pe principiul minimei distorsionări a pieței; contribuțiile
sunt proporționale și nediscriminatorii.
12. Finanțarea acțiunilor întreprinse în vederea
îndeplinirii obiectivelor de serviciu universal
În vederea compensării costului net al furnizării serviciilor din
sfera serviciului universal, ANCOM va stabili un mecanism de
finanțare bazat pe contribuțiile furnizorilor de rețele sau de
servicii de comunicații electronice. Mecanismul de finanțare va
fi administrat de ANCOM, fondurile destinate finanțării serviciilor
urmând a fi identificate distinct de alte venituri administrate de
autoritate.
În vederea asigurării transparenței modului de utilizare a
resurselor din cadrul fondului de serviciu universal, ANCOM va
include în cadrul raportului anual privind implementarea
serviciului universal pus la dispoziția MCSI, într-un capitol
distinct, informații privind resursele financiare disponibile în anul
respectiv, modul de utilizare și sumele totale utilizate, precum și
totalul resurselor financiare disponibile la încheierea exercițiului
financiar.

13

Alocarea fondurilor destinate compensării costului net al
furnizării serviciilor din sfera serviciului universal, în vederea
atingerii obiectivelor de politică și strategie, va fi realizată de
ANCOM, în funcție de prioritățile de implementare a serviciului
universal, asigurându-se o utilizare eficientă a acestor fonduri.
ANCOM va pune la dispoziția MCSI raportul anual privind
implementarea serviciului universal, inclusiv informații privind
mecanismul de compensare a costului net și contribuțiile
furnizorilor de rețele și servicii de comunicații electronice la
compensarea costului net.
13. Implicații juridice
Din punct de vedere al cadrului juridic existent în domeniu,
adoptarea prezentei strategii va necesita abrogarea Ordinului
ministrului comunicațiilor și tehnologiei informației nr. 184/2004
și emiterea de decizii ale președintelui ANCOM pentru punerea
în aplicare a acțiunilor prevăzute la cap. 6.
14. Proceduri de monitorizare și evaluare
Implementarea măsurilor destinate atingerii obiectivelor
stabilite prin prezenta strategie revine ANCOM.
Pe parcursul implementării, MCSI va urmări aplicarea
eficientă a măsurilor stabilite, prin monitorizarea continuă a
modului de desfășurare a acțiunilor întreprinse în direcția
îndeplinirii obiectivelor fixate, cu scopul de a identifica din timp
tendințele de schimbare și de a elabora căi de acțiune adecvate
noilor situații existente pe piață.
15. Etape ulterioare și instituții responsabile
Într-o societate globală aflată într-un proces de transformare
semnificativ la începutul mileniului trei, autoritățile europene au
conștientizat necesitatea unei viziuni de modernizare a societății
și de dezvoltare a competitivității economiei europene. Această
viziune, formulată în urma Consiliului Europei de la Lisabona din
anul 2000 (Strategia Lisabona), a urmărit să creioneze liniile
directoare ale strategiilor și politicilor care să constituie
răspunsul adecvat pentru provocările generate de procesul de
îmbătrânire a populației europene și de competiția din ce în ce
mai acerbă pe plan global.
În realizarea obiectivelor fundamentale ale Strategiei
Lisabona — susținerea creșterii economice și crearea locurilor
de muncă — unul dintre instrumentele principale identificate a
fost dezvoltarea unei economii bazate pe cunoaștere în
coroborare cu stimularea sectorului de tehnologia informației și
comunicațiilor (TIC). Astfel, au fost recunoscute avantajele
utilizării serviciilor și echipamentelor TIC asupra creării societății
informaționale, capabilă să stimuleze creșterea gradului de
competitivitate economică, precum și de coeziune socială.
Având în vedere faptul că răspândirea beneficiilor internetului
depinde tot mai mult de disponibilitatea accesului la internet cu
viteză mare în rândul cetățenilor și companiilor, utilizarea sporită
a serviciilor de comunicații în bandă largă a fost identificată drept
un obiectiv major la nivel european ca rezultat al faptului că
societatea bazată pe cunoaștere are un impact semnificativ
asupra competitivității, dezvoltării rapide a comunicațiilor și a
tehnologiilor IT, constituind un factor determinant al dezvoltării
economiei în ansamblul său. În acest context, la nivel european
se analizează oportunitatea includerii serviciilor de bandă largă
în sfera serviciului universal, urmând ca în cazul în care la nivel
european se vor adopta reglementări în acest sens, MCSI și
ANCOM să dezvolte direcțiile de acțiune în sensul specificat în
noul cadru de reglementare.

14

MONITORUL OFICIAL AL ROMÂNIEI, PARTEA I, Nr. 411/16.VI.2009

MINISTERUL COMUNICAȚIILOR ȘI SOCIETĂȚII INFORMAȚIONALE

ORDIN
privind procedura de acordare, suspendare și retragere a deciziei de acreditare
a furnizorilor de servicii de certificare
Având în vedere prevederile art. 36 și 37 din Legea nr. 455/2001 privind semnătura electronică, precum și ale art. 16—20
din Normele tehnice și metodologice pentru aplicarea Legii nr. 455/2001 privind semnătura electronică, aprobate prin Hotărârea
Guvernului nr. 1.259/2001, cu modificările ulterioare,
în temeiul art. 4 alin. (1) pct. 55 și al art. 6 alin. (6) din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare,
ministrul comunicațiilor și societății informaționale emite prezentul ordin.
Art. 1. — (1) Prezentul ordin se aplică furnizorilor de servicii
de certificare care doresc să își desfășoare activitatea ca
furnizori acreditați și stabilește procedura privind acordarea,
suspendarea și retragerea deciziei de acreditare a furnizorilor
de servicii de certificare de către Ministerul Comunicațiilor și
Societății Informaționale, autoritatea de reglementare și
supraveghere specializată în domeniu.
(2) Prezentul ordin stabilește conținutul, durata de valabilitate
și efectele suspendării sau retragerii deciziei de acreditare a
furnizorilor de servicii de certificare.
Art. 2. — În înțelesul prezentului ordin, termenii de mai jos au
următoarele semnificații:
a) autoritate — Ministerul Comunicațiilor și Societății
Informaționale, în calitate de autoritate de reglementare și
supraveghere specializată în domeniu, conform art. 25 și 26 din
Legea nr. 455/2001 privind semnătura electronică;
b) acreditare — calificativul acordat de către autoritate unui
furnizor de servicii de certificare, la solicitarea acestuia, în urma
verificării documentației și a raportului de audit efectuat de o
terță parte, în vederea stabilirii concordanței dintre sistemele,
procedurile și practicile afirmate și cele existente în realitate;
c) audit — procesul de verificare a concordanței dintre
sistemele, procedurile și practicile afirmate de către furnizorul
de servicii de certificare care solicită acreditarea și cele existente
în realitate;
d) auditor — persoana juridică numită de către autoritate
pentru efectuarea auditului de acreditare, în urma evaluării
îndeplinirii criteriilor de selecție;
e) registru — Registrul furnizorilor de servicii de certificare,
care este constituit și actualizat de către autoritate și care are
rolul de a asigura, prin efectuarea înregistrărilor prevăzute de
Legea nr. 455/2001, stocarea datelor de identificare și a unor
informații legate de activitatea furnizorilor de servicii de
certificare, precum și informarea publicului cu privire la datele și
informațiile stocate.
Art. 3. — Furnizorul de servicii de certificare care dorește să
fie acreditat va înainta autorității o cerere scrisă pentru
începerea procedurii de acreditare. Forma și conținutul acestei
cereri sunt prevăzute în anexa nr. 1, care face parte integrantă
din prezentul ordin.
Art. 4. — (1) Verificarea îndeplinirii condițiilor de acreditare se
face de către un auditor numit de către autoritate în urma
parcurgerii procedurii prevăzute la alin. (2)—(7).
(2) Numirea auditorului se face în urma unui proces de
calificare, pe baza criteriilor stabilite de către autoritate și în
urma selecției acestuia dintre candidații calificați.
(3) În acest scop autoritatea va face public anunțul de
selecție odată cu punerea la dispoziție oricărei parți interesate,
contra cost, a condițiilor de calificare. Anunțul va cuprinde
inclusiv data-limită de depunere a documentației de calificare.

(4) Orice persoană juridică care a intrat în posesia condițiilor
de calificare conform alin. (3) poate participa la procesul de
calificare.
(5) Autoritatea verifică documentele de calificare din partea
candidaților și respectarea criteriilor stabilite.
(6) În termen de 30 de zile de la data primirii cererii pentru
începerea procedurii de acreditare, autoritatea întocmește și
comunică furnizorului de servicii de certificare lista candidaților
calificați.
(7) Furnizorul de servicii de certificare care solicită
acreditarea selectează dintre candidații calificați auditorul care
va fi numit de către autoritate pentru efectuarea auditului de
acreditare.
Art. 5. — (1) În urma selecției efectuate de către furnizorul de
servicii de certificare, autoritatea emite decizia de numire a
auditorului.
(2) Numirea auditorului se face prin ordin al ministrului
comunicațiilor și societății informaționale. Forma și conținutul
ordinului de numire sunt prevăzute în anexa nr. 2, care face
parte integrantă din prezentul ordin.
Art. 6. — Auditul se realizează pe cheltuiala furnizorului de
servicii de certificare.
Art. 7. — Pe perioada efectuării auditului, autoritatea poate
solicita orice documente referitoare la activitatea furnizorului de
servicii de certificare care solicită acreditarea și poate desemna
personal propriu pentru a participa la procesul de audit.
Art. 8. — (1) Rezultatul auditului efectuat asupra activității
furnizorului de servicii de certificare va fi prezentat sub forma
unui raport de audit însoțit de opinia de audit.
(2) Autoritatea își rezervă dreptul de a respinge cererea de
acreditare în urma analizei raportului de audit, precum și în cazul
unei opinii de audit exprimate cu rezerve.
(3) În cazul unor observații referitoare la raportul de audit
prezentat, autoritatea are obligația comunicării acestora atât
furnizorului de servicii de certificare, cât și auditorului, în termen
de 5 zile de la prezentarea raportului.
Art. 9. — (1) În termen de 10 zile de la prezentarea opiniei de
audit favorabile, autoritatea emite decizia de acreditare și înscrie
în registru mențiunea privind acreditarea furnizorului de servicii
de certificare.
(2) Acreditarea se face prin ordin al ministrului comunicațiilor
și societății informaționale. Forma și conținutul ordinului de
acreditare sunt prevăzute în anexa nr. 3, care face parte
integrantă din prezentul ordin.
(3) În cazul respingerii cererii de acreditare, autoritatea va
comunica furnizorului motivele respingerii.
Art. 10. — (1) Procedura de suspendare sau de retragere a
deciziei de acreditare este prevăzută la art. 19 și 20 din Normele
tehnice și metodologice pentru aplicarea Legii nr. 455/2001
privind semnătura electronică, aprobate prin Hotărârea
Guvernului nr. 1.259/2001, cu modificările ulterioare.

15

MONITORUL OFICIAL AL ROMÂNIEI, PARTEA I, Nr. 411/16.VI.2009
(2) Suspendarea sau retragerea deciziei de acreditare se
face prin ordin al ministrului comunicațiilor și societății
informaționale.
(3) Pe perioada suspendării acreditării furnizorului de servicii
de certificare încetează dreptul acestuia de a folosi în toate
activitățile pe care le desfășoară o mențiune distinctivă care să
se refere la această calitate.
(4) Semnăturile electronice extinse bazate pe certificate
calificate eliberate de către furnizorul de servicii de certificare
pe perioada suspendării acreditării sunt exceptate de la
prevederile art. 9 alin. (2) din Legea nr. 455/2001.

(5) În cazul suspendării sau retragerii acreditării acordate
furnizorului de servicii de certificare, autoritatea va face
mențiunile necesare în registru.
Art. 11. — (1) La data intrării în vigoare a prezentului ordin se
abrogă Decizia președintelui Autorității Naționale pentru
Reglementare în Comunicații și Tehnologia Informației
nr. 31/2008 privind procedura de acreditare a furnizorilor de
servicii de certificare, publicată în Monitorul Oficial al României,
Partea I, nr. 46 din 21 ianuarie 2008.
(2) Prezentul ordin se publică în Monitorul Oficial al
României, Partea I.

Ministrul comunicațiilor și societății informaționale,
Gabriel Sandu
București, 9 iunie 2009.
Nr. 473.
ANEXA Nr. 1

C E R E R E P E N T R U Î N C E P E R E A P R O C E D U R I I D E A C R E D I TA R E

Stimate Domnule Ministru,
Având în vedere prevederile art. 4 alin. (1) pct. 55 din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare, în temeiul dispozițiilor art. 36 din
Legea nr. 455/2001 privind semnătura electronică și ale art. 16 din Normele tehnice și metodologice pentru aplicarea Legii
nr. 455/2001 privind semnătura electronică, aprobate prin Hotărârea Guvernului nr. 1.259/2001, cu modificările ulterioare, vă solicităm
să dispuneți începerea procedurii de acreditare a ............................................................... , furnizor de servicii de certificare, având
(numele și prenumele/denumirea solicitantului)

domiciliul/sediul în ........................................................................................... , înregistrată la Oficiul Registrului Comerțului de pe
(adresa completă, inclusiv telefon și fax)

lângă Tribunalul ........................, cod unic de înregistrare/cod de identificare fiscală ................., reprezentat legal prin
...................................................... , domiciliat(ă) în ....................................................................................., identificat(ă) prin
(numele și prenumele)

(adresa completă, inclusiv telefon)

actul de identitate ............................................................ .
(serie, număr, cod numeric personal)

Semnătura reprezentantului legal și ștampila solicitantului
...............................................................
ANEXA Nr. 2

ORDIN DE DESEMNARE A AUDITORULUI

Având în vedere prevederile Legii nr. 455/2001 privind semnătura electronică, precum și ale Normelor tehnice și
metodologice pentru aplicarea Legii nr. 455/2001 privind semnătura electronică, aprobate prin Hotărârea Guvernului nr. 1.259/2001,
cu modificările ulterioare,
în baza Ordinului ministrului comunicațiilor și societății informaționale nr. 473/2009 privind procedura de acordare,
suspendare și retragere a deciziei de acreditare a furnizorilor de servicii de certificare,
în temeiul art. 4 alin. (1) pct. 55 și al art. 6 alin. (6) din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare,
având în vedere Referatul de aprobare nr. ........./....... al Direcției .........1,
ministrul comunicațiilor și societății informaționale emite prezentul ordin.
Art. 1. — .................................................., cu domiciliul/sediul în ......................., înregistrat la Oficiul Registrului Comerțului
(denumirea auditorului)

de pe lângă Tribunalul ................., cod unic de înregistrare/cod de identificare fiscală ................., este desemnat pentru a efectua
auditul în vederea acreditării furnizorului de servicii de certificare ............................................... .
(denumirea furnizorului)

Art. 2. — .............................................. va prezenta Ministerului Comunicațiilor și Societății Informaționale raportul de audit,
(denumirea auditorului)

însoțit de opinia de audit, efectuate în vederea acreditării furnizorului de servicii de certificare .........................................................,
(denumirea furnizorului)

în termen de 30 de zile de la comunicarea prezentului ordin.
Art. 3. — Prezentul ordin se comunică ............................................ .
(denumirea auditorului)

Ministrul comunicațiilor și societății informaționale,
.....................................................................................
Ordin nr. ....../..........
București
1 Se va menționa denumirea direcției de specialitate din cadrul Ministerului Comunicațiilor și Societății Informaționale care îndeplinește atribuțiile de
punere în aplicare a Legii nr. 455/2001 privind semnătura electronică.

16

MONITORUL OFICIAL AL ROMÂNIEI, PARTEA I, Nr. 411/16.VI.2009
ANEXA Nr. 3

O R D I N D E A C R E D I TA R E

Având în vedere prevederile Legii nr. 455/2001 privind semnătura electronică, precum și ale Normelor tehnice și
metodologice pentru aplicarea Legii nr. 455/2001 privind semnătura electronică, aprobate prin Hotărârea Guvernului nr. 1.259/2001,
cu modificările ulterioare,
în baza Ordinului ministrului comunicațiilor și societății informaționale nr. 473/2009 privind procedura de acordare,
suspendare și retragere a deciziei de acreditare a furnizorilor de servicii de certificare,
în temeiul art. 4 alin. (1) pct. 55 și al art. 6 alin. (6) din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare,
având în vedere Referatul de aprobare nr. ........./....... al Direcției .........1,
ministrul comunicațiilor și societății informaționale emite prezentul ordin.
Art. 1. — Începând cu data comunicării prezentului ordin, ................................................ dobândește calitatea de furnizor
(denumirea furnizorului)

acreditat de servicii de certificare.
Art. 2. — Acreditarea se acordă pe o perioadă de 3 ani de la data comunicării prezentului ordin și poate fi reînnoită pe baza
procedurii prevăzute în Ordinul ministrului comunicațiilor și societății informaționale nr. .............................. privind procedura de
acreditare a furnizorilor de servicii de certificare.
Art. 3. — Prezentul ordin se comunică .................................................................... atât pe suport hârtie, cât și în format
(denumirea furnizorului)

electronic, semnat digital.
Ministrul comunicațiilor și societății informaționale,
....................................................
Ordin nr. ...............................
București
1 Se va menționa denumirea direcției de specialitate din cadrul Ministerului Comunicațiilor și Societății Informaționale care îndeplinește atribuțiile de
punere în aplicare a Legii nr. 455/2001 privind semnătura electronică.

RECTIFICĂRI
La Ordonanța de urgență a Guvernului nr. 54/2009 privind stabilirea unor măsuri temporare în domeniul gazelor
naturale, publicată în Monitorul Oficial al României, Partea I, nr. 400 din 12 iunie 2009, se face următoarea rectificare
(care aparține Redacției ăMonitorul Oficial, Partea I”):
— în preambul, în loc de: ă operatorilor economici din industria chimică și a producătorilor de energie electrică
și termică ” se va citi: ă operatorilor economici cu statut de consumatori întreruptibili și a păstrării locurilor de
muncă ”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 411/16.VI.2009 conține 16 pagini.

Prețul: 3,20 lei

&JUYDGY|431331]
ISSN 1453—4495

