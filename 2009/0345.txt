PARTEA I

Anul 177 (XXI) — Nr. 345

Luni, 25 mai 2009

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 387 din 19 martie 2009 referitoare la excepția de
neconstituționalitate a dispozițiilor art. 2781 din Codul
de procedură penală ..................................................
Decizia nr. 417 din 26 martie 2009 referitoare la excepția de
neconstituționalitate a dispozițiilor art. 87 alin. (5) din
Ordonanța de urgență a Guvernului nr. 195/2002
privind circulația pe drumurile publice ........................

4–5

REPUBLICĂRI
Legea nr. 7/2006 privind statutul funcționarului public
parlamentar ................................................................

6–16

2–4

2

MONITORUL OFICIAL AL ROMÂNIEI, PARTEA I, Nr. 345/25.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 387
din 19 martie 2009

referitoare la excepția de neconstituționalitate a dispozițiilor art. 2781
din Codul de procedură penală
Acsinte Gaspar
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 din Codul de procedură penală, excepție
ridicată de Marian Odangiu în Dosarul nr. 8.791/325/2008 al
Judecătoriei Timișoara, de Societatea Agricolă Inotești din
comuna
Colceag,
județul
Prahova,
în
Dosarul
nr. 1.152/259/2008 al Tribunalului Prahova — Secția penală, și
de Alexandru Lăutaru în Dosarul nr. 12.118/281/2008 al
Judecătoriei Ploiești — Secția penală.
La apelul nominal răspunde Marin Duță, în calitate de
reprezentant legal al Societății Agricole Inotești din comuna
Colceag, județul Prahova, lipsind celelalte părți, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.271D/2008, nr. 2.275D/2008 și
nr. 2.318D/2008 au obiect identic, pune în discuție, din oficiu,
problema conexării cauzelor.
Marin Duță, în calitate de reprezentant al autorului excepției,
arată că nu este de acord cu conexarea dosarelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 2.275D/2008 și
nr. 2.318D/2008 la Dosarul nr. 2.271D/2008, care este primul
înregistrat.
Cauza fiind în stare de judecată, președintele acordă
cuvântul lui Marin Duță, în calitate de reprezentant al autorului
excepției,
care
solicită
admiterea
excepției
de
neconstituționalitate, astfel cum a fost formulată, depunând
concluzii scrise în acest sens.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 29 octombrie 2008, pronunțată în Dosarul
nr. 8.791/325/2008, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 2781 din Codul de procedură penală.
Excepția a fost ridicată de Marian Odangiu cu ocazia soluționării
plângerii împotriva unei ordonanțe de scoatere de sub urmărire
penală.
Prin Încheierea din 3 noiembrie 2008, pronunțată în Dosarul
nr. 1.152/259/2008, Tribunalul Prahova — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 din Codul de

procedură penală. Excepția a fost ridicată de Societatea
Agricolă Inotești din comuna Colceag, județul Prahova, cu
ocazia soluționării recursului împotriva unei sentințe penale
referitoare la plângerea împotriva unei rezoluții de neîncepere a
urmăririi penale.
Prin Încheierea din 11 noiembrie 2008, pronunțată în Dosarul
nr. 12.118/281/2008, Judecătoria Ploiești — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Alexandru
Lăutaru cu ocazia soluționării plângerii împotriva unei ordonanțe
de scoatere de sub urmărire penală.
În motivarea excepției de neconstituționalitate autorii
acesteia susțin, în esență, că textul de lege criticat încalcă
egalitatea în drepturi a cetățenilor, accesul liber la justiție și
dreptul la un proces echitabil, dreptul la viață și la integritatea
fizică și psihică, dreptul de asociere, dreptul de proprietate
privată, condițiile și limitele restrângerii exercițiului unor drepturi
sau al unor libertăți, imparțialitatea și egalitatea justiției, folosirea
căilor de atac și rolul Ministerului Public, deoarece verificarea
rezoluției sau ordonanței procurorului de netrimitere în judecată
se face doar pe baza lucrărilor și a materialului din dosarul
cauzei și a eventualelor înscrisuri noi prezentate, iar părțile sunt
lipsite de un grad de jurisdicție, calea de atac a apelului fiind
suprimată. De asemenea, critică dispozițiile art. 2781 din Codul
de procedură penală, întrucât acestea nu permit formularea unei
plângeri în fața judecătorului împotriva măsurii luate de procuror
cu privire la indisponibilizarea unor bunuri în faza de urmărire
penală. În fine, autorul excepției Societatea Agricolă Inotești
apreciază că dispozițiile de lege criticate nu apără drepturile
cetățenilor, ci permit favorizarea de către autorități a bandelor
de hoți.
Judecătoria Timișoara consideră că excepția de
neconstituționalitate este neîntemeiată, întrucât textul de lege
criticat nu contravine prevederilor constituționale invocate.
Tribunalul Prahova — Secția penală apreciază ca
neîntemeiată critica de neconstituționalitate, arătând că art. 2781
din Codul de procedură penală nu aduce nicio atingere
dispozițiilor din Legea fundamentală invocate de autorul
excepției.
Judecătoria Ploiești — Secția penală consideră că
excepția de neconstituționalitate este neîntemeiată, autorul
excepției vizând de fapt completarea dispozițiilor art. 2781 din
Codul de procedură penală în ceea ce privește posibilitatea
atacării pe calea plângerii în fața judecătorului și a altor acte sau
măsuri dispuse de procuror.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată, făcând trimitere în acest sens la Decizia Curții
Constituționale nr. 228/2006.
Avocatul Poporului apreciază că dispozițiile art. 2781 din
Codul de procedură penală sunt constituționale, întrucât textul

MONITORUL OFICIAL AL ROMÂNIEI, PARTEA I, Nr. 345/25.V.2009
de lege criticat nu încalcă prevederile din Legea fundamentală
invocate de autorii excepției. Face trimitere în acest sens la
deciziile Curții Constituționale nr. 36/2007, nr. 697/2008 și
nr. 777/2008. Mai arată că dispozițiile art. 1, 22 și 44 din
Constituție nu au incidență în cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 din Codul de procedură penală, modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006, având următorul cuprins: ăDupă respingerea
plângerii făcute conform art. 275—278 împotriva rezoluției de
neîncepere a urmăririi penale sau a ordonanței ori, după caz, a
rezoluției de clasare, de scoatere de sub urmărire penală sau de
încetare a urmăririi penale, date de procuror, persoana
vătămată, precum și orice alte persoane ale căror interese
legitime sunt vătămate pot face plângere, în termen de 20 de
zile de la data comunicării de către procuror a modului de
rezolvare, potrivit art. 277 și 278, la judecătorul de la instanța
căreia i-ar reveni, potrivit legii, competența să judece cauza în
primă instanță. Plângerea poate fi făcută și împotriva dispoziției
de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.
Dosarul va fi trimis de parchet judecătorului, în termen de
5 zile de la primirea adresei prin care se cere dosarul.
Persoana față de care s-a dispus neînceperea urmăririi
penale, scoaterea de sub urmărire penală sau încetarea
urmăririi penale, precum și persoana care a făcut plângerea se
citează. Neprezentarea acestor persoane, legal citate, nu
împiedică soluționarea cauzei. Când judecătorul consideră că
este absolut necesară prezența persoanei lipsă, poate lua
măsuri pentru prezentarea acesteia.
La judecarea plângerii, prezența procurorului este
obligatorie.
La termenul fixat pentru judecarea plângerii, judecătorul dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire penală sau încetarea urmăririi penale și apoi
procurorului.
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;

3

b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.
Hotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.
Judecătorul este obligat să rezolve plângerea în termen de
cel mult 30 de zile de la primirea acesteia.
Plângerea greșit îndreptată se trimite organului judiciar
competent.”
În susținerea neconstituționalității acestor prevederi legale,
autorii excepției invocă încălcarea dispozițiilor constituționale ale
art. 1 cu privire la statul român, ale art. 16 referitoare la
egalitatea în drepturi, ale art. 20 referitoare la tratatele
internaționale privind drepturile omului, ale art. 21 privind
accesul liber la justiție, ale art. 22 cu privire la dreptul la viață și
la integritatea fizică și psihică, ale art. 40 referitoare la dreptul de
asociere, ale art. 44 cu privire la dreptul de proprietate privată,
ale art. 53 cu privire la restrângerea exercițiului unor drepturi
sau al unor libertăți, ale art. 124 alin. (1) și (2) referitoare la
înfăptuirea justiției, ale art. 129 cu privire la folosirea căilor de
atac și ale art. 131 alin. (1) referitoare la rolul Ministerului Public,
precum și a prevederilor art. 6 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că prevederile art. 2781 din Codul de procedură penală
au fost supuse în numeroase rânduri controlului de
constituționalitate, prin raportare la aceleași dispoziții din Legea
fundamentală, invocate și în prezenta cauză, și cu motivări
similare. În acest sens este, de exemplu, Decizia nr. 1.223 din
18 noiembrie 2008, publicată în Monitorul Oficial al României,
Partea I, nr. 893 din 30 decembrie 2008, prin care Curtea
Constituțională a respins ca neîntemeiată excepția de
neconstituționalitate a dispozițiilor art. 2781 din Codul de
procedură penală, pentru considerentele acolo arătate.
Întrucât nu au intervenit elemente noi, de natură să ducă la
reconsiderarea acestei jurisprudențe, atât soluția, cât și
considerentele de principiu cuprinse în decizia menționată își
păstrează valabilitatea și în cauza de față.
Dispozițiile art. 1, 22, 40 și 44 din Legea fundamentală nu au
incidență în cauza de față.
În ceea ce privește critica referitoare la favorizarea bandelor
de infractori, acest aspect nu intră sub incidența controlului de
constituționalitate exercitat de Curte, ci este de competența
instanței de judecată, în cadrul căilor de atac prevăzute de lege.

4

MONITORUL OFICIAL AL ROMÂNIEI, PARTEA I, Nr. 345/25.V.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 din Codul de procedură penală, excepție ridicată de
Marian Odangiu în Dosarul nr. 8.791/325/2008 al Judecătoriei Timișoara, de Societatea Agricolă Inotești din comuna Colceag,
județul Prahova, în Dosarul nr. 1.152/259/2008 al Tribunalului Prahova — Secția penală, și de Alexandru Lăutaru în Dosarul
nr. 12.118/281/2008 al Judecătoriei Ploiești — Secția penală.
Definitivă și general obligatorie.
Pronunțată în ședința publică din data de 19 martie 2009.
PREȘEDINTE,

Acsinte Gaspar
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 417
din 26 martie 2009

referitoare la excepția de neconstituționalitate a dispozițiilor art. 87 alin. (5)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 87 alin. (5) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Avram Marcel Gheorghe în Dosarul
nr. 2.165/219/2007 al Tribunalului Cluj — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 3 noiembrie 2008, pronunțată în Dosarul
nr. 2.165/219/2007, Tribunalul Cluj — Secția penală a sesizat
Curtea Constituțională cu excepția de neconstituționalitate

a dispozițiilor art. 87 alin. (5) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Avram Marcel Gheorghe.
În motivarea excepției de neconstituționalitate se susține,
în esență, că dreptul acuzatului de a nu contribui la propria
incriminare impune ca, într-un proces penal, acuzarea să
argumenteze învinuirea fără a recurge la probe obținute prin
constrângere sau presiune, contrar voinței acuzatului. Arată că
prin obligarea unei persoane la recoltarea probelor biologice sau
testării aerului expirat, în vederea stabilirii alcoolemiei ori a
prezenței de produse sau substanțe stupefiante ori a
medicamentelor cu efecte similare acestora se încalcă dreptul
invocat. În opinia autorului excepției, în jurisprudența Curții
Constituționale referitoare la acest text de lege este interpretată
greșit decizia de principiu dată de Curtea Europeană a
Drepturilor Omului în Cauza Saunders împotriva Regatului Unit.
Se arată că prin această decizie Curtea Europeană a Drepturilor
Omului nu a dispus în niciun fel că sancționarea penală a
refuzului de a preda documente sau probe biologice este
conformă cu dreptul inculpatului de a nu contribui la propria
incriminare.
Tribunalul Cluj — Secția penală apreciază că excepția de
neconstituționalitate invocată în cauză este neîntemeiată,
arătând că textele de lege criticate nu intră în contradicție cu
principiile constituționale, respectiv cu cele din actele
internaționale invocate, inclusiv prin referirea și la jurisprudența
Curții Europene a Drepturilor Omului în această materie.

MONITORUL OFICIAL AL ROMÂNIEI, PARTEA I, Nr. 345/25.V.2009
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, invocând jurisprudența
Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 87
alin. (5) din Ordonanța de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare, având următorul cuprins:
ăRefuzul, împotrivirea ori sustragerea conducătorului unui
autovehicul sau al unui tramvai ori a instructorului auto, aflat în
procesul de instruire, sau a examinatorului autorității
competente, aflat în timpul desfășurării probelor practice ale
examenului pentru obținerea permisului de conducere, de a se
supune recoltării probelor biologice sau testării aerului expirat,
în vederea stabilirii alcoolemiei ori a prezenței de produse sau
substanțe stupefiante ori a medicamentelor cu efecte similare
acestora, se pedepsește cu închisoare de la 2 la 7 ani.”
Se susține că aceste dispoziții legale încalcă dreptul la un
proces echitabil, prevăzut de art. 21 alin. (3) din Constituție și de

5

art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că dispozițiile art. 87 alin. (5) din Ordonanța de urgență
a Guvernului nr. 195/2002 au mai făcut obiectul controlului de
constituționalitate atât cu prilejul analizării art. 79 alin. (4) din
Ordonanța de urgență a Guvernului nr. 195/2002 în forma
anterioară republicării, cât și ulterior republicării ordonanței de
urgență, când a primit o nouă numerotare, prin raportare la
prevederi din Legea fundamentală invocate și în prezenta cauză
și cu motivări similare. Astfel, prin Decizia nr. 456 din
28 octombrie 2004, publicată în Monitorul Oficial al României,
Partea I, nr. 60 din 18 ianuarie 2005, și Decizia nr. 493 din
29 septembrie 2005, publicată în Monitorul Oficial al României,
Partea I, nr. 961 din 31 octombrie 2005, precum și prin Decizia
nr. 337 din 3 aprilie 2007, publicată în Monitorul Oficial al
României, Partea I, nr. 281 din 26 aprilie 2007, și Decizia nr. 291
din 11 martie 2008, publicată în Monitorul Oficial al României,
Partea I, nr. 271 din 7 aprilie 2008, Curtea a respins excepția de
neconstituționalitate invocată, pentru considerentele acolo
reținute.
Deoarece nu au intervenit elemente noi, de natură să
determine schimbarea jurisprudenței Curții, atât soluția, cât și
considerentele de principiu ale deciziilor mai sus amintite își
păstrează valabilitatea și în cauza de față.
În plus, contrar susținerilor autorului excepției, Curtea
Europeană a Drepturilor Omului, referindu-se la dreptul
persoanei de a nu se autoincrimina, a statuat că acesta nu este
absolut, ănu se extinde la utilizarea datelor ce pot fi obținute de
la acuzat recurgând la puteri coercitive care există independent
de voința suspectului, de exemplu documente ridicate pe baza
unui mandat, prelevări de aer expirat, de sânge și de urină, ca
și de țesuturi corporale în vederea analizei ADN-ului” (cazul
ăSaunders împotriva Regatului Unit”, 1996). Așa fiind, invocarea
acestei jurisprudențe, din perspectiva unei interpretări proprii a
autorului excepției, nu este de natură să demonstreze
neconstituționalitatea textului legal criticat.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 87 alin. (5) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Avram Marcel Gheorghe în Dosarul nr. 2.165/219/2007 al
Tribunalului Cluj — Secția penală.
Definitivă și general obligatorie.
Pronunțată în ședința publică din data de 26 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

6

MONITORUL OFICIAL AL ROMÂNIEI, PARTEA I, Nr. 345/25.V.2009

REPUBLICĂRI
L E G E A Nr. 7/2006*)
privind statutul funcționarului public parlamentar
CAPITOLUL I
Dispoziții generale
Art. 1. — (1) Prezenta lege reglementează statutul
funcționarului public parlamentar din cadrul structurilor de
specialitate ale Parlamentului României.
(2) În sensul prezentei legi, prin structuri de specialitate se
înțelege serviciile Camerei Deputaților și Senatului care
desfășoară activitățile prevăzute la art. 3 și la art. 5 alin. (2).
Art. 2. — Funcționarii publici parlamentari numiți în cadrul
structurilor de specialitate ale Camerei Deputaților și Senatului
au un statut special, conferit de atribuțiile și răspunderile ce le
revin, în scopul realizării prerogativelor constituționale ale
Parlamentului.
Art. 3. — În sensul prezentei legi, activitățile desfășurate de
funcționarii publici parlamentari și care implică exercitarea
prerogativelor constituționale ale Parlamentului sunt
următoarele:
a) asigurarea din punct de vedere tehnic și de specialitate a
elaborării, redactării și definitivării actelor legislative;
b) elaborarea de studii, sinteze și analize comparative, în
scopul îmbunătățirii și perfecționării cadrului legislativ;
c) organizarea, prezentarea și redactarea lucrărilor de
specialitate ale comisiilor parlamentare;
d) organizarea lucrărilor plenului Camerei Deputaților și
Senatului, inclusiv a ședințelor comune;
e) organizarea și desfășurarea activității Biroului permanent;
f) documentarea, evidența și informatizarea activității
legislative;
g) gestionarea resurselor umane și financiare, contenciosul
administrativ și auditul intern;
h) organizarea și desfășurarea activităților de relații
parlamentare externe și de protocol, precum și activitatea de
informatică, relații cu presa și cu publicul, registratură și arhivă.
Art. 4. — (1) Funcția publică parlamentară este o funcție
publică specifică de carieră, autonomă.
(2) Funcționarul public parlamentar se bucură de stabilitate
și își desfășoară activitatea cu respectarea principiilor legalității,
imparțialității, obiectivității, al subordonării ierarhice, precum și al
neutralității politice.
(3) Prin excepție de la prevederile alin. (2), funcționarul public
parlamentar care își desfășoară activitatea la Cancelaria
președintelui, la cabinetele membrilor Biroului permanent, la
cabinetele liderilor grupurilor parlamentare și la grupurile
parlamentare își exercită atribuțiile cu respectarea principiului
legalității și al subordonării ierarhice.

Art. 5. — (1) Raporturile de serviciu se nasc și se exercită
pe baza actului administrativ de numire, emis în condițiile
prezentei legi.
(2) Funcțiile publice parlamentare din cadrul structurilor de
specialitate ale Parlamentului sunt funcțiile publice în care sunt
numite, pe durată nedeterminată, persoane care desfășoară
activitățile prevăzute la art. 3 și persoanele numite în funcția de
șef de cabinet.
(3) Persoanele care desfășoară activități de specialitate la
Cancelaria președintelui, la cabinetele membrilor Biroului
permanent, la cabinetele președinților comisiilor permanente, la
cabinetele liderilor grupurilor parlamentare și la grupurile
parlamentare pot fi încadrate ca funcționar public parlamentar
pe perioadă nedeterminată, funcționar public parlamentar pe
perioadă determinată sau personal contractual**).
(4) Prevederile prezentei legi nu se aplică personalului din
structurile
Parlamentului,
care
desfășoară
activități
administrative, de gospodărire, investiții, întreținere-reparații și
de deservire, pentru care încadrarea în muncă se face prin
contract individual de muncă, potrivit Codului muncii.
Art. 6. — (1) Funcțiile publice parlamentare se clasifică, în
raport cu nivelul atribuțiilor titularului funcției publice
parlamentare, după cum urmează:
a) funcții publice parlamentare corespunzătoare categoriei
înalților funcționari publici;
b) funcții publice parlamentare de conducere;
c) funcții publice parlamentare de execuție.
(2) Clasificarea funcțiilor publice parlamentare este
reglementată în anexa care face parte integrantă din prezenta
lege.
Art. 7. — (1) Funcțiile publice parlamentare corespunzătoare
înalților funcționari publici parlamentari sunt: funcția de secretar
general, secretar general adjunct și șef de departament sau
director general, după caz.
(2) Funcțiile publice parlamentare de conducere sunt:
director, director adjunct, șef serviciu, șef secție și șef birou.
(3) Funcțiile publice parlamentare de execuție sunt cele
prevăzute în anexa la prezenta lege.
Art. 8. — (1) Se înființează funcția de reprezentant
permanent al Camerei Deputaților, respectiv al Senatului pe
lângă Parlamentul European, ca angajat contractual al Camerei
Deputaților și/sau al Senatului, după caz, salarizat la nivelul
funcției publice parlamentare de șef departament sau director
general.
(2) Pe perioada misiunii sale în străinătate, persoana care
are calitatea de reprezentant permanent al Camerei Deputaților,
respectiv al Senatului decontează, pe bază de documente

*) Republicată în temeiul art. V din Legea nr. 113/2009 pentru modificarea și completarea Legii nr. 7/2006 privind statutul funcționarului public parlamentar,
publicată în Monitorul Oficial al României, Partea I, nr. 270 din 24 aprilie 2009, dându-se textelor o nouă numerotare.
Legea nr. 7/2006 privind statutul funcționarului public parlamentar a fost publicată în Monitorul Oficial al României, Partea I, nr. 35 din 16 ianuarie 2006
și a fost suspendată prin Ordonanța de urgență a Guvernului nr. 2/2006 pentru suspendarea aplicării prevederilor Legii nr. 7/2006 privind statutul funcționarului
public parlamentar, publicată în Monitorul Oficial al României, Partea I, nr. 133 din 13 februarie 2006 (respinsă prin Legea nr. 271/2006, publicată în Monitorul Oficial
al României, Partea I, nr. 740 din 30 august 2006) și ulterior a mai fost publicată și completată prin:
— Legea nr. 120/2007 privind aprobarea Ordonanței de urgență a Guvernului nr. 88/2006 pentru modificarea și completarea unor acte normative prin
care se acordă drepturi sociale, precum și unele măsuri în domeniul cheltuielilor de personal, publicată în Monitorul Oficial al României, Partea I, nr. 299 din 4 mai
2007;
— Legea nr. 221/2007 pentru modificarea și completarea Legii nr. 7/2006 privind statutul funcționarului public parlamentar, publicată în Monitorul Oficial
al României, Partea I, nr. 460 din 9 iulie 2007;
— Legea nr. 287/2007 pentru modificarea art. 77 din Legea nr. 7/2006 privind statutul funcționarului public parlamentar, publicată în Monitorul Oficial al
României, Partea I, nr. 749 din 5 noiembrie 2007.
**) Conform prevederilor art. II din Legea nr. 113/2009, dispozițiile art. 5 alin. (3) se aplică începând cu data de 1 ianuarie 2010.

MONITORUL OFICIAL AL ROMÂNIEI, PARTEA I, Nr. 345/25.V.2009
justificative, cheltuielile privind chiria și întreținerea spațiului de
locuit în străinătate, inclusiv utilitățile aferente, cheltuielile de
birou privind telefonul, faxul și internetul, cheltuielile privind
asigurările de sănătate în străinătate și cheltuielile privind
biletele de avion — clasa economic — pentru deplasări în
interesul serviciului la și de la Parlamentul European.
(3) Se autorizează Ministerul Finanțelor Publice să introducă
modificările corespunzătoare în structura bugetelor de venituri și
cheltuieli ale Camerei Deputaților și Senatului.
CAPITOLUL II
Incompatibilități și interdicții
Art. 9. — Calitatea de funcționar public parlamentar este
incompatibilă cu orice altă funcție publică sau privată, cu
excepția funcțiilor și activităților didactice din învățământul
superior, al cercetării științifice și al creației literar-artistice.
Art. 10. — (1) Funcționarii publici parlamentari nu pot deține
funcții și nu pot desfășura alte activități, remunerate sau
neremunerate, după cum urmează:
a) în cadrul autorităților sau instituțiilor publice, cu excepția
cazului în care raportul de serviciu este suspendat, conform
art. 61 alin. (1) lit. a);
b) în cadrul cabinetului demnitarului, cu excepția cazului în
care funcționarul public parlamentar este suspendat din funcția
publică, în condițiile legii, pe durata numirii sale;
c) în cadrul regiilor autonome sau al societăților comerciale
din sectorul public sau privat;
d) în calitate de membru al unui grup de interes economic.
(2) Funcționarii publici parlamentari nu pot fi mandatari ai
unor persoane în ceea ce privește efectuarea unor acte în
legătură cu funcția publică pe care o exercită.
(3) În situațiile prevăzute la alin. (1) lit. a) și b), la încetarea
perioadei pentru care a fost numit sau ales ori la încheierea
mandatului demnitarului, după caz, funcționarul public
parlamentar este reîncadrat în funcția publică deținută sau
într-o funcție similară.
(4) Dispozițiile prezentei legi privind activitatea politică a
funcționarului public parlamentar nu se aplică persoanelor care
desfășoară activitățile prevăzute la art. 3 la Cancelaria
președintelui, la cabinetele membrilor Biroului permanent, la
cabinetele liderilor grupurilor parlamentare și la grupurile
parlamentare.
Art. 11. — (1) Nu sunt permise raporturi ierarhice directe, în
cazul în care funcționarii publici parlamentari sunt soți sau rude
de gradul I.
(2) Persoanele care se află în una dintre situațiile prevăzute
la alin. (1) vor opta, în termen de 10 zile, pentru încetarea
raporturilor ierarhice directe.
(3) Orice persoană poate sesiza existența situațiilor
prevăzute la alin. (1).
(4) Situațiile prevăzute la alin. (1) și, corelativ, neîndeplinirea
obligațiilor prevăzute la alin. (2) se constată de către secretarul
general, care va dispune încetarea raporturilor ierarhice directe
dintre funcționarii publici parlamentari soți sau rude de gradul I.
(5) Procedura de constatare a incompatibilităților este
stabilită prin Regulamentul intern al funcționarilor publici
parlamentari din structurile de specialitate ale Camerei
Deputaților sau Senatului, aprobat de Biroul permanent al
fiecărei Camere.

7

CAPITOLUL III
Selectarea, numirea, evaluarea și promovarea
funcționarului public parlamentar
SECȚIUNEA 1
Selectarea și numirea funcționarului public parlamentar

Art. 12. — (1) În structurile de specialitate ale Parlamentului
o persoană poate ocupa o funcție publică parlamentară, dacă
îndeplinește cumulativ următoarele condiții:
a) are cetățenia română, domiciliul în România și capacitate
deplină de exercițiu;
b) cunoaște limba română;
c) a împlinit vârsta de 18 ani;
d) este aptă din punct de vedere medical pentru îndeplinirea
funcției; starea de sănătate este atestată pe bază de examen
medical de specialitate;
e) îndeplinește condițiile de studii și vechime în specialitate
stabilite potrivit prezentei legi;
f) nu a fost condamnată definitiv pentru săvârșirea unei
infracțiuni, care o face nedemnă pentru exercitarea unei funcții
publice;
g) nu a desfășurat activitate de poliție politică, astfel cum este
definită de lege;
h) nu a fost destituită dintr-o funcție publică în ultimii 7 ani;
i) a fost declarată ăadmis” la concursul sau examenul susținut
pentru ocuparea funcției publice parlamentare.
(2) Prevederile alin. (1) lit. e) referitoare la vechimea în
specialitate și ale alin. (1) lit. i) nu sunt aplicabile funcționarului
public parlamentar care își desfășoară activitatea la Cancelaria
președintelui, la cabinetele membrilor Biroului permanent, la
cabinetele liderilor grupurilor parlamentare sau la grupurile
parlamentare.
(3) Condițiile de vechime în specialitate necesară pentru
ocuparea funcțiilor publice parlamentare de conducere din
structurile de specialitate ale Camerei Deputaților și Senatului
se stabilesc de către birourile permanente reunite ale celor două
Camere, iar vechimea minimă în specialitate necesară pentru
ocuparea funcțiilor publice parlamentare de execuție se
stabilește, de comun acord, de către secretarii generali ai celor
două Camere ale Parlamentului.
(4) Pe lângă condițiile prevăzute la alin. (1), pentru ocuparea
unei funcții publice parlamentare în structurile de specialitate ale
Parlamentului pot fi stabilite condiții specifice, aprobate de către
Biroul permanent al Camerei Deputaților sau Senatului, la
propunerea secretarului general.
Art. 13. — Numirea funcționarului public parlamentar care își
desfășoară activitatea la Cancelaria președintelui, la cabinetele
membrilor Biroului permanent, la cabinetele liderilor grupurilor
parlamentare sau la grupurile parlamentare se face la
propunerea președintelui Camerei Deputaților sau al Senatului,
după caz, a membrului Biroului permanent respectiv sau a
liderului grupului parlamentar, după caz.
Art. 14. — (1) Numirea funcționarului public parlamentar se
face pe post vacant, prin concurs sau examen, după caz, în
condițiile prezentei legi.
(2) Concursul se organizează și se desfășoară în cazul în
care, pentru ocuparea unui post vacant, se înscriu minimum
două persoane.
(3) Examenul are loc în cazul în care, pentru ocuparea unui
post vacant, la concursul organizat s-a înscris o singură
persoană sau numărul celor înscriși este egal ori mai mic decât
numărul posturilor vacante de același nivel, scoase la concurs.
Art. 15. — Rezultatul concursului sau examenului se aduce
la cunoștință candidaților, prin afișare, la sediul Camerei
Deputaților sau al Senatului, după caz, în termen de 5 zile de la
susținerea ultimei probe.

8

MONITORUL OFICIAL AL ROMÂNIEI, PARTEA I, Nr. 345/25.V.2009

Art. 16. — (1) Candidatul nemulțumit de rezultatul
concursului sau al examenului se poate adresa cu contestație,
la secretarul general, în termen de 5 zile de la afișarea
rezultatelor.
(2) Normele de organizare și desfășurare ale concursului sau
examenului și procedura de soluționare a contestațiilor se
aprobă de Biroul permanent al fiecărei Camere a Parlamentului,
la propunerea secretarului general al Camerei Deputaților sau
Senatului, după caz.
Art. 17. — (1) Pe baza rezultatelor definitive, secretarul
general emite ordinul de numire în funcție a candidatului
declarat ăadmis”.
(2) Actul administrativ de numire are formă scrisă și trebuie
să conțină temeiul legal al numirii, numele funcționarului public
parlamentar, denumirea funcției publice parlamentare, data de
la care urmează să exercite funcția publică parlamentară,
drepturile salariale, precum și locul de desfășurare a activității.
(3) Fișa postului aferentă funcției publice parlamentare se
anexează la actul administrativ de numire, iar o copie a acesteia
se înmânează funcționarului public parlamentar.
(4) La învestirea în funcția publică parlamentară, funcționarul
public parlamentar depune jurământul de credință, în termen de
3 zile de la emiterea actului de numire.
(5) Jurământul prevăzut la alin. (4) are următorul conținut:
ăJur să respect Constituția, drepturile și libertățile fundamentale
ale omului, să aplic în mod corect și fără părtinire legile țării, să
îndeplinesc conștiincios îndatoririle ce îmi revin în funcția publică
parlamentară în care am fost numit, să păstrez secretul
profesional și să respect normele de conduită profesională și
civică. Așa să-mi ajute Dumnezeu!”. Formula religioasă de
încheiere va respecta libertatea convingerilor religioase.
(6) Jurământul de credință se poate depune și fără formula
religioasă.
(7) Funcționarul public parlamentar depune jurământul de
credință în fața secretarului general, care poate fi asistat de
secretarul general adjunct și de conducătorul compartimentului
în care își va desfășura activitatea.
(8) Secretarul general și secretarul general adjunct depun
jurământul de credință în fața Biroului permanent al Camerei
Deputaților sau al Senatului, după caz.
Art. 18. — (1) Neprezentarea la termenul fixat pentru
depunerea jurământului de credință, consemnată în scris, duce
la revocarea ordinului de numire în funcția publică parlamentară
a persoanei în cauză, cu excepția situației în care dovedește că
motive obiective au împiedicat-o să se prezinte și pe care le face
cunoscute, în termen de 5 zile, secretarului general al Camerei
Deputaților sau al Senatului, după caz.
(2) În termen de 5 zile de la încetarea motivelor prevăzute la
alin. (1), funcționarul public parlamentar are obligația de a
depune jurământul de credință.
(3) Refuzul depunerii jurământului de credință prevăzut la
art. 17 alin. (5) sau neprezentarea în condițiile alin. (2) se
consemnează în scris și atrage revocarea ordinului de numire în
funcția publică parlamentară.
Art. 19. — (1) În funcțiile publice parlamentare
corespunzătoare înalților funcționari publici sunt numiți
secretarul general și secretarul general adjunct ai Camerei
Deputaților sau Senatului, precum și șeful de departament sau
directorul general, după caz.
(2) Numirea în funcția de secretar general și de secretar
general adjunct se face de Camera Deputaților sau de Senat,
potrivit regulamentului fiecărei Camere.
(3) Numirea în funcția publică parlamentară de șef de
departament ori de director general, după caz, se face de
secretarul general, cu avizul Biroului permanent al Camerei
Deputaților sau Senatului.

Art. 20. — (1) În funcțiile publice parlamentare de conducere
din structurile Camerei Deputaților sau Senatului se numesc
funcționari publici cu studii superioare de lungă durată, absolvite
cu diplomă de licență ori echivalentă, după caz, care îndeplinesc
condițiile stabilite conform art. 12.
(2) Numirea în funcțiile publice parlamentare de conducere
se face pe bază de concurs, organizat de secretarul general al
Camerei Deputaților sau Senatului, după caz, în limita posturilor
vacante, potrivit normelor stabilite de Biroul permanent al
fiecărei Camere a Parlamentului.
(3) Înalții funcționari publici parlamentari și funcționarii publici
parlamentari cu funcții de conducere beneficiază de
indemnizația de conducere prevăzută de legea privind
salarizarea funcționarilor publici.
SECȚIUNEA a 2-a
Evaluarea activității funcționarului public parlamentar

Art. 21. — Evaluarea profesională individuală a funcționarilor
publici parlamentari se face anual, în condițiile legii.
Art. 22. — Criteriile de evaluare a activității profesionale
individuale, precum și metodologia de evaluare și de contestare
a calificativelor acordate se aprobă de către Biroul permanent al
Camerei Deputaților sau Senatului, după caz, la propunerea
secretarului general.
SECȚIUNEA a 3-a
Promovarea în funcție a funcționarului public parlamentar

Art. 23. — (1) În carieră, funcționarul public parlamentar
beneficiază de dreptul de a promova în funcție.
(2) Promovarea într-o funcție publică parlamentară
superioară se face prin concurs sau examen.
Art. 24. — (1) În vederea prezentării la examen sau la
concurs, pentru a promova într-o funcție superioară, funcționarul
public parlamentar trebuie să îndeplinească următoarele
condiții:
a) să aibă vechimea minimă stabilită conform art. 12 alin. (3);
b) să fi obținut la evaluarea activității profesionale din ultimii
2 ani cel puțin calificativul ăBun”;
c) să îndeplinească cerințele specifice, prevăzute în fișa
postului.
(2) Metodologia de organizare și desfășurare a examenului
sau concursului pentru promovarea într-o funcție parlamentară
superioară se aprobă de Biroul permanent al Camerei
Deputaților, respectiv de Biroul permanent al Senatului, la
propunerea secretarilor generali ai acestora.
Art. 25. — Promovarea funcționarului public parlamentar se
poate face numai în funcția imediat superioară și numai o dată
pe an, în condițiile prevăzute de prezenta lege.
Art. 26. — (1) Funcționarul public parlamentar a cărui
activitate, cu ocazia evaluării profesionale anuale, a fost notată
cu calificativul ăNesatisfăcător” sau ăSatisfăcător” nu poate fi
promovat în anul imediat următor.
(2) În situația în care, în ultimii 2 ani consecutivi, funcționarul
public parlamentar a fost notat cu calificativul ăNesatisfăcător”,
secretarul general propune funcționarului respectiv trecerea
într-o funcție inferioară, în limita posturilor vacante. Dacă nu
există posturi vacante ori propunerea nu este acceptată, se
procedează la eliberarea din funcție a funcționarului public
parlamentar ca necorespunzător.
SECȚIUNEA a 4-a
Formarea profesională a funcționarului public parlamentar

Art. 27. — (1) Funcționarul public parlamentar are dreptul și
obligația de a-și perfecționa pregătirea profesională și de a urma
cursuri de perfecționare organizate în acest scop.

MONITORUL OFICIAL AL ROMÂNIEI, PARTEA I, Nr. 345/25.V.2009
(2) Formarea și perfecționarea pregătirii profesionale au
caracter continuu, se organizează, se finanțează și se
desfășoară potrivit programului anual aprobat de Biroul
permanent al fiecărei Camere a Parlamentului.
Art. 28. — Formarea și perfecționarea profesională ale
funcționarilor publici parlamentari se realizează în următoarele
forme:
a) participarea la cursuri organizate de Parlament sau de
furnizorii de servicii de formare și perfecționare profesională
specifice activității parlamentare, din țară sau din străinătate;
b) stagii de adaptare profesională la cerințele funcției;
c) stagii de practică și specializare în țară și în străinătate;
d) formare și perfecționare profesională individualizată;
e) alte forme de pregătire profesională.
Art. 29. — (1) Planul de formare și perfecționare profesională
se aprobă de Biroul permanent al fiecărei Camere a
Parlamentului, la propunerea secretarului general al fiecărei
Camere, cu consultarea sindicatului.
(2) Planul de formare și perfecționare profesională, după
aprobare, se aduce la cunoștința funcționarilor publici
parlamentari.
Art. 30. — (1) Funcționarii publici parlamentari beneficiază
de drepturile salariale cuvenite, pe perioada în care urmează
forme de perfecționare profesională, în situația în care acestea
sunt:
a) organizate la inițiativa Parlamentului;
b) urmate la inițiativa funcționarului public parlamentar, cu
aprobarea secretarului general.
(2) În cazul în care cursurile de perfecționare sunt organizate
în altă localitate decât cea de domiciliu, funcționarul public
parlamentar beneficiază și de drepturile de delegare, potrivit
prezentei legi.
(3) Pentru acoperirea cheltuielilor planurilor de formare și
perfecționare profesională ale funcționarilor publici parlamentari,
în bugetele anuale ale fiecărei Camere sunt prevăzute sumele
necesare pentru cheltuielile respective.
(4) Secretarul general prezintă anual Biroului permanent un
raport cu privire la realizarea planurilor de formare și
perfecționare profesională, precum și cheltuielile aferente.
Art. 31. — (1) Funcționarul public parlamentar care urmează
o formă de specializare sau de perfecționare cu o durată mai
mare de 3 luni și primește pe această perioadă drepturile
salariale este obligat să se angajeze în scris că va lucra
minimum 3 ani în cadrul Camerei Deputaților sau Senatului,
după caz. În cazul nerespectării angajamentului, acesta va
suporta cheltuielile efectuate, proporțional cu timpul rămas până
la împlinirea termenului.
(2) Prevederile alin. (1) nu se aplică funcționarului public
parlamentar care nu mai deține funcția publică din motive ce nu
îi sunt imputabile sau în cazul în care a intervenit transferul în
interesul serviciului.
CAPITOLUL IV
Drepturile și obligațiile funcționarului public parlamentar
SECȚIUNEA 1
Drepturile funcționarului public parlamentar

Art. 32. — Stabilirea drepturilor funcționarilor publici
parlamentari ține seama de importanța atribuțiilor și
răspunderilor ce le revin în scopul realizării prerogativelor
constituționale ale Parlamentului, ca organ reprezentativ suprem
al poporului român și ca unică autoritate legiuitoare a țării,
precum și de incompatibilitățile și interdicțiile ce le sunt stabilite
prin prezenta lege.

9

Art. 33. — (1) Funcționarul public parlamentar are dreptul de
a fi încadrat în funcția corespunzătoare pregătirii, specializării,
competenței profesionale, experienței și aptitudinilor personale.
(2) Funcționarul public parlamentar are dreptul de a fi
promovat în funcție corespunzător pregătirii, experienței și
rezultatelor profesionale consemnate în evaluările anuale.
(3) Funcționarul public parlamentar se bucură de stabilitate,
de egalitate de șanse și de tratament la numirea și promovarea
în funcție, precum și la accesul la formele de pregătire
profesională.
Art. 34. — (1) Funcționarul public parlamentar beneficiază
de un tratament corect la locul de muncă, cu respectarea
demnității sale.
(2) Activitatea funcționarului public parlamentar se
desfășoară în condiții de muncă de natură să îi ocrotească
sănătatea și integritatea fizică.
Art. 35. — Funcționarul public parlamentar are dreptul de a
fi informat cu privire la deciziile care se iau în aplicarea
prezentului statut și care îl vizează în mod direct.
Art. 36. — Funcționarii publici parlamentari se pot organiza
în asociații profesionale sau în alte asociații care au ca scop
reprezentarea intereselor proprii, perfecționarea pregătirii
profesionale, precum și protejarea statutului lor.
Art. 37. — (1) Dreptul la asociere sindicală este garantat
funcționarilor publici parlamentari, în condițiile legii.
(2) Funcționarii publici parlamentari își pot exercita dreptul la
grevă, în condițiile legii.
Art. 38. — Funcționarii publici parlamentari pot fi aleși sau
numiți într-o funcție de demnitate publică, în condițiile legii.
Art. 39. — Pentru activitatea desfășurată, funcționarul public
parlamentar are dreptul la un salariu de bază lunar, sporuri,
indemnizații, premii și altele asemenea, potrivit legii.
Art. 40. — (1) Stabilirea salariilor de bază ale funcționarilor
publici parlamentari se face în mod diferențiat, avându-se în
vedere realizarea unei ierarhii juste în sistem de carieră, în
raport cu natura, importanța, complexitatea și responsabilitatea
funcțiilor în care aceștia sunt numiți, cu vechimea,
disponibilitatea, confidențialitatea și fidelitatea acestora în
asigurarea bunei funcționări a serviciului.
(2) Salariile de bază ale funcționarilor publici parlamentari se
stabilesc prin lege.
(3) Până la adoptarea unei legi speciale, salariile de bază ale
funcționarilor publici parlamentari se acordă în cuantumul și în
condițiile prevăzute de Ordonanța de urgență a Guvernului
nr. 24/2000 privind sistemul de stabilire a salariilor de bază
pentru personalul contractual din sectorul bugetar, aprobată prin
Legea nr. 383/2001, cu modificările ulterioare. De asemenea,
funcționarii publici parlamentari beneficiază și de celelalte
drepturi prevăzute de Legea nr. 53/1991 privind indemnizațiile și
celelalte drepturi ale senatorilor și deputaților, precum și
salarizarea personalului din aparatul Parlamentului României,
republicată, cu modificările și completările ulterioare.
(4) Secretarul general și secretarul general adjunct al
Camerei Deputaților și Senatului beneficiază de indemnizația
prevăzută în Ordonanța de urgență a Guvernului nr. 24/2000,
aprobată prin Legea nr. 383/2001, cu modificările ulterioare. Ei
beneficiază, de asemenea, și de drepturile prevăzute de Legea
nr. 53/1991, republicată, cu modificările și completările
ulterioare.
Art. 41. — (1) Funcționarii publici parlamentari au dreptul, în
fiecare an calendaristic, la concediu de odihnă plătit, potrivit legii
și regulamentului intern al fiecărei Camere. Concediul de odihnă
neefectuat până la sfârșitul anului din motive care privesc
exercitarea atribuțiilor de serviciu ori din alte motive obiective,
potrivit regulamentului, se compensează în bani.
(2) Stabilirea concediului de odihnă și modul de calcul al
indemnizației pentru concediul de odihnă se aprobă, prin

10

MONITORUL OFICIAL AL ROMÂNIEI, PARTEA I, Nr. 345/25.V.2009

regulament, de Biroul permanent al Camerei Deputaților și
Senatului.
(3) Cu 5 zile înaintea plecării în concediul de odihnă,
funcționarul public parlamentar primește indemnizația de
concediu, care nu poate fi mai mică decât suma rezultată din
cumularea salariului de bază, a indemnizației de conducere și a
sporurilor acordate la salariul de bază din luna anterioară plecării
în concediul de odihnă și o primă egală cu salariul de bază din
aceeași lună.
Art. 42. — Funcționarii publici parlamentari au dreptul la
concedii medicale și la alte concedii, în condițiile legii.
Art. 43. — (1) Funcționarii publici parlamentari au dreptul la
tichete de masă, în condițiile legii.
(2) Secretarilor generali și secretarilor generali adjuncți ai
Camerei Deputaților și Senatului, care nu au domiciliul în
municipiul București, li se asigură cazare la hotel sau, în cazul
în care nu beneficiază de cazare la hotel, li se acordă, pe
noapte, 70% din tariful minim negociat cu unitățile hoteliere
pentru cazarea unui deputat sau senator.
(3) Secretarii generali și secretarii generali adjuncți ai
Camerei Deputaților și Senatului, care nu au domiciliul în
municipiul București, beneficiază lunar de 4 deplasări dus-întors
între municipiul București și localitatea în care își au domiciliul,
cu orice mijloc de transport, ale căror cheltuieli se decontează în
condițiile legii.
Art. 44. — (1) Perioada în care funcționarul public
parlamentar de specialitate juridică desfășoară activitate în
structurile de specialitate ale Parlamentului se consideră
vechime în magistratură și în specialitate, în condițiile legii.
(2) Se consideră, de asemenea, vechime în specialitate și
perioada în care funcționarii publici parlamentari de altă
specialitate
își desfășoară activitatea în structurile de
specialitate ale Parlamentului.
Art. 45. — Pentru merite deosebite în activitate, funcționarii
publici parlamentari care au obținut numai calificativul
ăExcepțional” în ultimii 5 ani pot fi propuși pentru conferirea de
decorații, potrivit legii.
SECȚIUNEA a 2-a

(3) În caz de imposibilitate a exercitării funcției, funcționarii
publici parlamentari sunt obligați să anunțe de îndată șefii
ierarhici.
Art. 50. — Funcționarii publici parlamentari au obligația să
păstreze secretul de serviciu, precum și confidențialitatea în
legătură cu faptele, informațiile sau documentele de care iau
cunoștință în exercitarea funcției publice parlamentare, în
condițiile legii, cu excepția informațiilor de interes public.
Art. 51. — (1) Funcționarilor publici parlamentari le este
interzis să solicite sau să accepte, direct ori indirect, pentru ei
sau pentru alții, în considerarea funcției lor publice
parlamentare, daruri ori alte avantaje.
(2) Funcționarilor publici parlamentari le este interzis să
primească direct cereri a căror rezolvare intră în competența lor
sau să discute direct cu petenții ori să intervină pentru
soluționarea acestor cereri, cu excepția celor cărora le sunt
stabilite asemenea atribuții.
(3) La numirea într-o funcție publică parlamentară, precum și
la încetarea raporturilor de serviciu funcționarii publici
parlamentari sunt obligați să depună, în condițiile legii, declarația
de avere. Declarația de avere se actualizează potrivit legii.
Art. 52. — Funcționarii publici parlamentari au obligația să
respecte întocmai regimul juridic al conflictului de interese și al
incompatibilităților stabilite de lege.
Art. 53. — Funcționarii publici parlamentari sunt obligați să
urmeze formele de pregătire și perfecționare profesională
organizate de Parlament sau de furnizorii de servicii de formare
și perfecționare profesională, specifice activității parlamentare
din țară sau din străinătate.
Art. 54. — Funcționarii publici parlamentari cu funcții de
conducere răspund de ordinele și instrucțiunile pe care le dau
funcționarilor din subordine. Acestea trebuie să fie conforme cu
reglementările legale și să nu lezeze onoarea și demnitatea
funcționarilor publici parlamentari care urmează să le execute.
CAPITOLUL V
Modificarea, suspendarea și încetarea raportului
de serviciu

Obligațiile funcționarului public parlamentar

Art. 46. — (1) Funcționarii publici parlamentari au obligația să
îndeplinească cu profesionalism, imparțialitate și în conformitate
cu legea îndatoririle de serviciu și să se abțină de la orice faptă
care ar putea aduce prejudicii persoanelor fizice sau juridice ori
prestigiului corpului funcționarilor publici parlamentari.
(2) Funcționarii publici parlamentari au îndatorirea de a
respecta normele de conduită profesională prevăzute de lege.
Art. 47. — Funcționarii publici parlamentari au obligația să
nu știrbească, în orice împrejurare, prin activitatea desfășurată
și conduita personală, prestigiul funcției și al Parlamentului.
Art. 48. — (1) Funcționarii publici parlamentari au obligația
ca, în exercitarea atribuțiilor ce le revin, să nu favorizeze vreun
partid politic și să nu participe la activități politice în timpul
programului de lucru.
(2) Prevederile alin. (1) nu sunt aplicabile funcționarilor
publici parlamentari care își desfășoară activitatea la Cancelaria
președintelui, la cabinetele membrilor Biroului permanent, la
cabinetele liderilor grupurilor parlamentare și la grupurile
parlamentare.
(3) Funcționarilor publici parlamentari le este interzis să facă
parte din asociații interzise de lege și să participe la manifestări
politice și sindicale ilegale.
Art. 49. — (1) Funcționarii publici parlamentari sunt obligați
să îndeplinească atribuțiile ce revin postului pe care îl ocupă.
(2) Funcționarii publici parlamentari sunt obligați să se
conformeze dispozițiilor primite de la superiorii ierarhici și să
rezolve în termenul stabilit lucrările repartizate de către aceștia.

SECȚIUNEA 1
Modificarea raportului de serviciu

Art. 55. — Modificarea raportului de serviciu se face prin:
a) delegare;
b) detașare;
c) transfer;
d) trecerea într-o altă funcție, ca urmare a promovării unui
concurs sau examen, sau în cadrul altui compartiment din
structurile de specialitate ale Camerei Deputaților sau Senatului,
după caz.
Art. 56. — (1) Delegarea se dispune în interesul Camerei
Deputaților sau al Senatului, după caz, pe o perioadă de cel mult
60 de zile calendaristice într-un an.
(2) Funcționarul public parlamentar poate refuza delegarea
dacă se află în una dintre următoarele situații:
a) graviditate;
b) își crește singur copilul minor;
c) starea sănătății, dovedită cu certificat medical, face
contraindicată delegarea.
(3) Delegarea pe o perioadă mai mare de 60 de zile
calendaristice în cursul unui an se poate dispune numai cu
acordul scris al funcționarului public parlamentar. Măsura se
poate dispune pentru o perioadă de cel mult 90 de zile
calendaristice într-un an.
(4) Pe timpul delegării, funcționarul public parlamentar își
păstrează funcția și salariul și are dreptul la plata cheltuielilor de

MONITORUL OFICIAL AL ROMÂNIEI, PARTEA I, Nr. 345/25.V.2009
transport și cazare, precum și la o indemnizație de delegare,
potrivit legii.
Art. 57. — (1) Detașarea se dispune în interesul autorității
publice sau al instituției publice în care urmează să își
desfășoare activitatea funcționarul public parlamentar, pe o
perioadă de cel mult 6 luni. În cursul unui an calendaristic un
funcționar public parlamentar poate fi detașat pe o perioadă mai
mare de 6 luni numai cu acordul său scris.
(2) Detașarea se poate dispune doar dacă pregătirea
profesională a funcționarului public parlamentar corespunde
atribuțiilor și responsabilităților funcției publice pe care urmează
să fie detașat.
(3) Funcționarul public parlamentar poate refuza detașarea
dacă se află în una dintre următoarele situații:
a) graviditate;
b) își crește singur copilul minor;
c) starea sănătății, dovedită cu certificat medical, face
contraindicată detașarea;
d) detașarea se face într-o localitate în care nu i se asigură
condiții corespunzătoare de cazare;
e) este singurul întreținător de familie;
f) motive familiale temeinice justifică refuzul de a da curs
detașării.
(4) Pe perioada detașării, funcționarul public parlamentar își
păstrează funcția și salariul. Dacă salariul corespunzător funcției
publice pe care este detașat este mai mare, el are dreptul la
acest salariu. Pe timpul detașării în altă localitate, autoritatea
sau instituția publică beneficiară este obligată să îi suporte
costul integral al transportului, dus și întors, cel puțin o dată pe
lună, al cazării și al indemnizației de detașare.
Art. 58. — (1) Transferul, ca modalitate de modificare a
raportului de serviciu, poate avea loc între autoritățile sau
instituțiile publice, după cum urmează:
a) în interesul serviciului;
b) la cererea funcționarului public parlamentar.
(2) Transferul în interesul serviciului se poate face numai cu
acordul scris al funcționarului public parlamentar transferat, de
regulă în aceeași funcție publică sau într-una echivalentă. În
cazul transferului în interesul serviciului în altă localitate,
funcționarul public parlamentar transferat are dreptul la o
indemnizație egală cu salariul net calculat la nivelul salariului din
luna anterioară celei în care se transferă, la acoperirea tuturor
cheltuielilor de transport și la un concediu plătit de 5 zile. Plata
acestor drepturi se suportă de autoritatea sau instituția publică
la care se face transferul, în termen de cel mult 15 zile de la data
aprobării transferului.
(3) Transferul la cerere se face într-o altă funcție publică
echivalentă, în urma aprobării cererii de transfer a funcționarului
public parlamentar de către conducătorul autorității sau instituției
publice la care se solicită transferul.
Art. 59. — (1) Funcționarul public parlamentar poate fi trecut
definitiv sau temporar în cadrul altor compartimente din cadrul
structurilor de specialitate ale Camerei Deputaților sau
Senatului, după caz.
(2) Trecerea definitivă în cadrul altui compartiment se face,
cu acordul scris al funcționarului public parlamentar, de către
secretarul general al Camerei Deputaților sau Senatului, după
caz.
(3) Trecerea temporară în cadrul altui compartiment se
dispune motivat de către secretarul general al Camerei
Deputaților sau Senatului, după caz, în interesul Camerei din
care funcționarul public parlamentar face parte, pe o perioadă
de 6 luni, dar nu mai mare de un an, cu respectarea pregătirii
profesionale și a salariului pe care acesta îl are. Funcționarul
public parlamentar poate fi trecut temporar în cadrul altui
compartiment pe o perioadă mai mare de 6 luni numai cu
acordul său scris.

11

Art. 60. — (1) Exercitarea cu caracter temporar a unei funcții
publice parlamentare de conducere vacante se realizează prin
promovarea temporară a unui funcționar public parlamentar care
îndeplinește condițiile specifice pentru ocuparea acestei funcții
de conducere.
(2) Măsura prevăzută la alin. (1) se dispune de secretarul
general al Camerei Deputaților sau Senatului, după caz, pe o
perioadă de maximum 6 luni.
(3) Exercitarea cu caracter temporar a unei funcții publice
parlamentare de conducere, al cărei titular este detașat sau
suspendat în condițiile prezentei legi, se realizează prin
promovarea temporară, pe durata detașării sau suspendării
titularului, a unui funcționar public parlamentar care îndeplinește
condițiile specifice pentru ocuparea acestei funcții publice
parlamentare.
(4) Măsura prevăzută la alin. (3) se dispune de secretarul
general al Camerei Deputaților sau Senatului, după caz.
(5) Dacă salariul corespunzător funcției publice parlamentare
pe care este delegat să o exercite este mai mare, funcționarul
public parlamentar are dreptul la acest salariu.
SECȚIUNEA a 2-a
Suspendarea raportului de serviciu

Art. 61. — (1) Raportul de serviciu se suspendă de drept
atunci când funcționarul public parlamentar se află în una dintre
următoarele situații:
a) este numit sau ales pe durată determinată într-o altă
funcție în cadrul autorităților sau instituțiilor publice; perioada de
exercitare a acelei funcții se consideră vechime în funcția
publică parlamentară, precum și vechime în specialitate;
b) este încadrat la cabinetul unui demnitar;
c) este desemnat de secretarul general al Camerei
Deputaților sau Senatului, după caz, să desfășoare activități în
cadrul unor organisme ori instituții internaționale, pentru
perioada respectivă;
d) efectuează stagiul militar, serviciul militar alternativ, este
concentrat sau mobilizat;
e) este arestat preventiv;
f) efectuează tratament medical în străinătate, dacă
funcționarul public parlamentar nu se află în concediu medical
pentru incapacitate temporară de muncă, precum și pentru
însoțirea soțului sau, după caz, a soției ori a unei rude până la
gradul I inclusiv, în condițiile legii;
g) se află în concediu pentru incapacitate temporară de
muncă, în condițiile legii;
h) carantină, în condițiile legii;
i) concediu de maternitate, în condițiile legii;
j) este dispărut, iar dispariția a fost constatată prin hotărâre
judecătorească irevocabilă;
k) forța majoră;
l) în alte cazuri expres prevăzute de lege.
(2) În termen de 5 zile calendaristice de la data încetării
motivului de suspendare de drept, funcționarul public
parlamentar este obligat să informeze în scris secretarul general
al Camerei Deputaților sau Senatului, după caz, despre acest
fapt.
(3) În termen de 5 zile de la expirarea termenului prevăzut la
alin. (2), secretarul general al Camerei Deputaților sau
Senatului, după caz, este obligat să asigure condițiile necesare
reluării activității de către funcționarul public parlamentar.
Art. 62. — (1) Raportul de serviciu se suspendă la inițiativa
funcționarului public parlamentar în următoarele situații:
a) concediu pentru creșterea copilului în vârstă de până la
2 ani sau, în cazul copilului cu handicap, până la împlinirea
vârstei de 3 ani, în condițiile legii;

12

MONITORUL OFICIAL AL ROMÂNIEI, PARTEA I, Nr. 345/25.V.2009

b) concediu pentru îngrijirea copilului bolnav în vârstă de
până la 7 ani sau, în cazul copilului cu handicap pentru
afecțiunile intercurente, până la împlinirea vârstei de 18 ani;
c) concediu pentru formare profesională;
d) desfășurarea unei activități în cadrul unor organisme sau
instituții internaționale în alte situații decât cele prevăzute la
art. 61 alin. (1) lit. c);
e) pentru participare la campania electorală până în ziua
ulterioară alegerilor, dacă nu este ales;
f) concedii fără plată pentru studii sau pentru alte interese
personale.
(2) Cererea de suspendare a raportului de serviciu se face în
scris, motivat, cu cel puțin 15 zile calendaristice înainte de data
de la care se solicită suspendarea.
Art. 63. — Pe perioada suspendării raportului de serviciu,
secretarul general al Camerei Deputaților sau Senatului, după
caz, este obligat să rezerve postul aferent funcției publice
parlamentare respective. Numirea pe funcție se face pe o
perioadă determinată.
SECȚIUNEA a 3-a
Încetarea raportului de serviciu

Art. 64. — Încetarea raportului de serviciu al funcționarului
public parlamentar are loc în următoarele condiții:
a) prin demisie;
b) prin eliberare din funcția publică parlamentară;
c) prin destituire din funcția publică parlamentară;
d) prin pensionare;
e) prin acordul părților, consemnat în scris;
f) de drept.
Art. 65. — Funcționarul public parlamentar poate demisiona
din funcție, cu obligația notificării în scris secretarului general al
Camerei Deputaților sau Senatului, după caz. Demisia nu
trebuie motivată și produce efecte la 30 de zile calendaristice
de la înregistrare.
Art. 66. — (1) Secretarul general al Camerei Deputaților sau
Senatului, după caz, va dispune eliberarea din funcție prin ordin,
care se comunică funcționarului public parlamentar în termen
de 5 zile lucrătoare de la emitere, pentru motive neimputabile
acestuia, în următoarele cazuri:
a) reducerea personalului, ca urmare a reorganizării
activității, prin desființarea postului ocupat de funcționarul public
parlamentar;
b) ca urmare a admiterii cererii de reintegrare în funcția
ocupată de către alt funcționar public parlamentar, a unui
funcționar public eliberat sau destituit nelegal ori pentru motive
neîntemeiate, de la data rămânerii definitive a hotărârii
judecătorești de reintegrare;
c) starea sănătății fizice sau/și psihice a funcționarului public
parlamentar, constatată prin decizie a organelor competente de
expertiză medicală, nu îi mai permite acestuia să își
îndeplinească atribuțiile corespunzătoare funcției publice
parlamentare deținute.
(2) În situațiile prevăzute la alin. (1), secretarul general al
Camerei Deputaților sau Senatului, după caz, este obligat să
acorde funcționarului public parlamentar care urmează să fie
eliberat un preaviz de 30 de zile calendaristice.
(3) Funcționarul public parlamentar poate fi eliberat din
funcție în situațiile prevăzute la alin. (1) lit. a) și b) numai dacă
nu există funcții publice parlamentare vacante corespunzătoare
în cadrul structurilor Camerei Deputaților sau Senatului, după
caz.
Art. 67. — Destituirea din funcția publică parlamentară se
dispune, prin ordin, de secretarul general al Camerei Deputaților
sau Senatului, după caz, și se comunică funcționarului public
parlamentar în termen de 5 zile lucrătoare de la data emiterii, în
următoarele cazuri:

a) ca sancțiune disciplinară aplicată pentru săvârșirea
repetată a unor abateri disciplinare sau a unei abateri
disciplinare care a avut consecințe grave;
b) dacă s-a ivit un motiv legal de incompatibilitate, iar
funcționarul public parlamentar nu acționează pentru încetarea
acestuia într-un termen de 10 zile de la data intervenirii cazului
de incompatibilitate.
Art. 68. — Raportul de serviciu încetează de drept în
următoarele situații:
a) la data decesului;
b) la data rămânerii irevocabile a hotărârii judecătorești de
declarare a morții funcționarului public parlamentar;
c) dacă funcționarul public parlamentar nu mai îndeplinește
una dintre condițiile prevăzute la art. 12 alin. (1) lit. a), d) și e);
d) ca urmare a constatării nulității absolute a actului
administrativ de numire în funcție, de la data la care nulitatea a
fost constatată prin hotărâre judecătorească definitivă;
e) când funcționarul public parlamentar a fost condamnat
printr-o hotărâre judecătorească definitivă pentru săvârșirea
unei infracțiuni contra umanității, contra statului sau contra
autorității, de serviciu sau în legătură cu serviciul, de fals ori
pentru fapte de corupție sau a unei infracțiuni săvârșite cu
intenție care îl face incompatibil cu exercitarea unei funcții
publice, cu excepția situației în care a intervenit reabilitarea;
f) când funcționarul public parlamentar a fost condamnat
printr-o hotărâre definitivă prin care s-a dispus aplicarea unei
sancțiuni privative de libertate;
g) ca urmare a interzicerii exercitării funcției, ca măsură de
siguranță ori ca pedeapsă complementară, de la data rămânerii
definitive a hotărârii judecătorești prin care s-a dispus interdicția;
h) la data expirării termenului pentru care a fost exercitată
cu caracter temporar funcția publică.
Art. 69. — Raportul de serviciu încetează de drept la data
comunicării deciziei de pensionare a funcționarului public
parlamentar pentru limită de vârstă ori invaliditate.
Art. 70. — Constatarea cazului de încetare a raportului de
serviciu, în situațiile prevăzute la art. 65 și 69, se face prin ordin
al secretarului general al Camerei Deputaților sau Senatului,
după caz, în termen de 5 zile lucrătoare.
Art. 71. — (1) La încetarea raportului de serviciu, funcționarul
public parlamentar își păstrează drepturile dobândite în cadrul
carierei, cu excepția cazului în care raportul de serviciu a încetat
din motive imputabile acestuia.
(2) Funcționarul public parlamentar, la încetarea raportului
de serviciu, are obligația de a preda lucrările și bunurile care
i-au fost încredințate în vederea exercitării atribuțiilor de serviciu.
Art. 72. — În cazul în care raportul de serviciu a încetat din
motive pe care funcționarul public parlamentar le consideră
neîntemeiate, acesta poate cere instanței de contencios
administrativ anularea actului administrativ prin care s-a
constatat sau s-a dispus încetarea raportului de serviciu, în
termen de 30 de zile calendaristice de la comunicare, cu plata
unor despăgubiri egale cu drepturile bănești de care acesta ar
fi beneficiat pe acea perioadă.
Art. 73. — (1) Funcționarii publici parlamentari al căror raport
de serviciu a încetat pentru motive neimputabile în condițiile
art. 64 lit. d) și ale art. 66 beneficiază de o indemnizație egală cu
7 salarii lunare brute, care se impozitează potrivit legii. În sensul
prezentului articol, prin salariu lunar brut se înțelege salariul de
bază brut lunar și sporurile din ultima lună de activitate.
(2) Indemnizația prevăzută la alin. (1) se acordă o singură
dată în decursul carierei de funcționar public parlamentar.
(3) Prevederile alin. (1) se aplică și în cazul decesului
funcționarului public parlamentar aflat în activitate. În acest caz,
de indemnizație beneficiază soțul sau soția și copiii care se aflau
în întreținerea funcționarului public parlamentar la data
decesului.

MONITORUL OFICIAL AL ROMÂNIEI, PARTEA I, Nr. 345/25.V.2009
Art. 74. — (1) Funcționarii publici parlamentari din structurile
de specialitate ale Parlamentului au dreptul la asigurări sociale,
în condițiile legii.
(2) Funcționarii publici parlamentari cu o vechime în muncă
de 30 de ani au dreptul la pensie pentru limită de vârstă la
împlinirea vârstei de 65 de ani.
(3) La împlinirea vârstei prevăzute la alin. (2), funcționarii
publici parlamentari cu o vechime în muncă de 30 de ani, din
care cel puțin 14 ani în structurile Parlamentului, beneficiază de
pensie de serviciu în cuantumul prevăzut la art. 82 din Legea
privind statutul judecătorilor și procurorilor nr. 303/2004,
republicată, cu modificările și completările ulterioare.
(4) Pentru fiecare an ce depășește vechimea de 14 ani în
Parlament, se adaugă la cuantumul pensiei câte 1% din venit,
fără a se putea depăși venitul brut avut la data pensionării.
(5) Pensiile de serviciu și pensiile de urmaș, stabilite în
condițiile prezentei legi, se actualizează prin aplicarea la
cuantumul pensiei de serviciu aflate în plată a procentului de
majorare a salariului de bază de care beneficiază funcționarul
public parlamentar aflat în activitate, cu aceeași vechime, nivel
de salarizare și funcție publică. Dacă în urma actualizării rezultă
o pensie mai mică, se păstrează pensia aflată în plată.
(6) Partea din pensia de serviciu care depășește nivelul
pensiei din sistemul asigurărilor sociale de stat se suportă din
bugetul de stat.
(7) La data intrării în vigoare a prezentei legi*), pensiile pentru
limită de vârstă și vechime integrală ale celor care au ocupat, cel
puțin 4 ani, funcții corespunzătoare funcționarului public
parlamentar în structurile de specialitate ale Parlamentului se
recalculează și se actualizează în acord cu dispozițiile
alin. (3) și (5), avându-se în vedere venitul brut lunar al
funcționarului public parlamentar în activitate corespunzător
funcției avute la data pensionării.
Art. 75. — (1) Funcționarii publici parlamentari care au o
vechime în muncă de 30 de ani, din care cel puțin 14 ani în
structurile Parlamentului, pot solicita pensionarea și înainte de
împlinirea vârstei de 65 de ani, dar nu mai devreme de 60 de
ani; dispozițiile art. 74 alin. (3)—(6) din prezenta lege se aplică
în mod corespunzător.
(2) De drepturile prevăzute la alin. (1) și la art. 74 alin. (3), (5)
și (6) din prezenta lege beneficiază și funcționarii publici
parlamentari cu o vechime în muncă de 30 de ani, din care în
structurile Parlamentului între 4—14 ani, în acest caz cuantumul
pensiei prevăzut la art. 74 alin. (3) fiind micșorat cu 1% pentru
fiecare an care lipsește din vechimea de 14 ani.
Art. 76. — La calculul vechimii în structurile Parlamentului
prevăzute la art. 74 și 75 se ia în considerare, după caz, și
perioada în care funcționarul public parlamentar a avut calitatea
de deputat sau de senator.
Art. 77. — La îndeplinirea condițiilor de pensionare prevăzute
la art. 74—76, funcționarul public parlamentar optează pentru
pensia calculată conform prevederilor prezentei legi sau pentru
pensia calculată în condițiile Legii nr. 19/2000 privind sistemul
public de pensii și alte drepturi de asigurări sociale, cu
modificările și completările ulterioare, ori ale altor legi speciale
din cadrul sistemului public.
Art. 78. — Funcționarii publici parlamentari care împlinesc
vârsta de pensie își pot continua activitatea cu aprobarea
secretarului general al Camerei Deputaților sau Senatului, după
caz.
Art. 79. — Funcționarii publici parlamentari se pot asigura și
la instituțiile private de asigurări sociale, în condițiile legii.

13

Art. 80. — (1) Persoanele care îndeplinesc condițiile de
pensionare prevăzute de prezenta lege beneficiază de
prevederile art. 74 și 75, după caz, chiar dacă la data pensionării
ocupă o altă funcție sau au o altă ocupație, după caz. În acest
caz, pensia se stabilește pe baza drepturilor salariale pe care le
are un funcționar public parlamentar în activitate cu aceeași
vechime, nivel de salarizare și funcție publică.
(2) De prevederile alin. (1) pot beneficia numai persoanele al
căror raport de serviciu a încetat în condițiile art. 64 lit. a), b) și
e) din prezenta lege.
Art. 81. — (1) Au dreptul la pensie de urmaș copiii și soțul
supraviețuitor al funcționarului public parlamentar dacă, la data
decesului, acesta beneficia de pensie de serviciu sau îndeplinea
condițiile pentru obținerea unei pensii de serviciu.
(2) Copiii au dreptul la pensia de urmaș până la împlinirea
vârstei de 16 ani, respectiv până la împlinirea vârstei de 26 de
ani, dacă își continuă studiile într-o formă de învățământ
organizat potrivit legii, sau pe durata invalidității de gradul I sau
II, în condițiile în care invaliditatea s-a ivit până la împlinirea
vârstei de 16 ani sau a celei de 26 de ani, dacă și-au continuat
studiile într-o formă de învățământ organizat potrivit legii.
(3) Soțul supraviețuitor are dreptul la pensie de urmaș la
împlinirea vârstei de pensionare prevăzute la alin. (2) al art. 74
și, respectiv, la alin. (1) al art. 75, dacă durata căsătoriei a fost
de cel puțin 15 ani.
(4) Soțul supraviețuitor are dreptul la pensie de urmaș,
indiferent de vârstă, pe perioada în care este invalid de gradul I
sau II și dacă durata căsătoriei a fost de cel puțin 5 ani.
(5) Soțul supraviețuitor are dreptul la pensie de urmaș,
indiferent de vârstă și de durata căsătoriei, dacă decesul soțului
s-a produs ca urmare a unui accident de muncă, a unei boli
profesionale sau a tuberculozei și dacă nu realizează venituri
dintr-o activitate profesională pentru care asigurarea este
obligatorie.
(6) Cuantumul pensiei de urmaș se stabilește prin aplicarea
unui procent din pensia de serviciu aflată în plată sau din pensia
de serviciu la care ar fi avut dreptul funcționarul public
parlamentar la data decesului, în funcție de numărul urmașilor
îndreptățiți, astfel:
a) pentru un singur urmaș — 50%;
b) pentru 2 urmași — 75%;
c) pentru 3 sau mai mulți urmași — 100%.
(7) Pensiile de urmaș se actualizează în condițiile alin. (5) al
art. 74.
(8) Soțul supraviețuitor care are dreptul la o pensie proprie și
îndeplinește condițiile prevăzute de prezenta lege pentru
obținerea pensiei de urmaș poate opta pentru cea mai
avantajoasă pensie.
(9) Drepturile de pensie de urmaș stabilite potrivit
prevederilor prezentei legi se acordă începând cu luna
următoare depunerii cererii.
(10) Până la adoptarea unui statut propriu, prevederile
alin. (1)—(9) se aplică și urmașilor funcționarilor publici din
cadrul Consiliului Legislativ și membrilor acestuia.
CAPITOLUL VI
Răspunderea disciplinară a funcționarilor publici
parlamentari
Art. 82. — Funcționarii publici parlamentari răspund
disciplinar, contravențional, civil și penal, în condițiile legii.
Art. 83. — (1) Funcționarii publici parlamentari răspund
disciplinar pentru abaterile de la îndatoririle de serviciu.

*) Aplicarea Legii nr. 7/2006 privind statutul funcționarului public parlamentar a fost suspendată prin Ordonanța de urgență a Guvernului nr. 2/2006
pentru suspendarea aplicării prevederilor Legii nr. 7/2006 privind statutul funcționarului public parlamentar, până la data intrării în vigoare a Legii nr. 271/2006 privind
respingerea Ordonanței de urgență a Guvernului nr. 2/2006 pentru suspendarea aplicării prevederilor Legii nr. 7/2006 privind statutul funcționarului public
parlamentar, publicată în Monitorul Oficial al României, Partea I, nr. 740 din 30 august 2006.

14

MONITORUL OFICIAL AL ROMÂNIEI, PARTEA I, Nr. 345/25.V.2009

(2) Constituie abatere disciplinară:
a) încălcarea prevederilor legale privind interdicțiile
funcționarilor publici parlamentari;
b) desfășurarea de activități publice cu caracter politic în
timpul programului de lucru;
c) refuzul nejustificat de a îndeplini o îndatorire ce îi revine
potrivit fișei postului sau dispusă de conducătorul ierarhic
superior;
d) neglijență gravă sau repetată în rezolvarea lucrărilor;
e) întârzierea sistematică în efectuarea lucrărilor;
f) absența nemotivată de la serviciu sau întârzierea ori
plecarea înainte de termen de la program în mod repetat;
g) atitudinea ireverențioasă în timpul exercitării funcției;
h) nerespectarea reglementărilor legale referitoare la secretul
de serviciu, secretul profesional sau a confidențialității lucrărilor
care au acest caracter;
i) manifestările care aduc atingere prestigiului Parlamentului;
j) utilizarea funcției în afara Parlamentului, cu excepția
cazului în care aceasta urmărește realizarea sarcinilor de
serviciu.
(3) Nu constituie abatere disciplinară fapta săvârșită în
condițiile alin. (2) lit. b) de funcționarul public parlamentar care
își desfășoară activitatea la Cancelaria președintelui, la
cabinetele membrilor Biroului permanent, la cabinetele liderilor
grupurilor parlamentare și la grupurile parlamentare.
Art. 84. — Sancțiunile disciplinare care se pot aplica
funcționarilor publici parlamentari, proporțional cu gravitatea
faptelor, sunt:
a) mustrarea;
b) avertismentul;
c) diminuarea drepturilor salariale lunare brute cu 5—10%,
pe o perioadă de la o lună la 3 luni;
d) suspendarea dreptului de promovare pe o perioadă de
1—3 ani;
e) trecerea într-o funcție inferioară, pe o perioadă de 6—12 luni,
cu diminuarea corespunzătoare a salariului de bază;
f) revocarea din funcția de conducere ocupată și trecerea pe
o funcție de execuție;
g) destituirea din funcție.
Art. 85. — (1) Sancțiunea disciplinară se aplică de către
secretarul general al Camerei Deputaților sau Senatului, după
caz, în cel mult 30 de zile de la data luării la cunoștință despre
abaterea săvârșită, dar nu mai mult de un an de la data săvârșirii
acesteia.
(2) Sancțiunile disciplinare prevăzute la art. 84 lit. a) și b) se
pot aplica direct de către șefii de departament ori directorii
generali sau, după caz, de către directorii structurilor în care își
desfășoară activitatea cel în cauză.
(3) La aplicarea și individualizarea sancțiunii disciplinare se
va ține seama de cauzele și gravitatea abaterii disciplinare,
împrejurările în care aceasta a fost săvârșită, gradul de vinovăție
și consecințele abaterii, comportarea generală în serviciu a
funcționarului public parlamentar, precum și de existența, în
antecedentele acestuia, a altor sancțiuni disciplinare care nu au
fost radiate în condițiile legii.
(4) Sancțiunea disciplinară nu poate fi aplicată decât după
cercetarea prealabilă a faptei imputate și după audierea
funcționarului. Audierea funcționarului trebuie consemnată în
scris, sub sancțiunea nulității. Refuzul acestuia de a se prezenta
la audiere sau de a semna o declarație privitoare la abaterile
imputate se consemnează într-un proces-verbal. În astfel de
cazuri, sancțiunea poate fi aplicată fără audierea acestuia.
Art. 86. — (1) Împotriva sancțiunilor disciplinare, aplicate în
condițiile art. 85 alin. (2), funcționarul public parlamentar se
poate adresa secretarului general cu contestație, în termen de
15 zile de la data comunicării sancțiunii aplicate. Secretarul
*) A se vedea nota de subsol de la art. 74 alin. (7).

general se pronunță cu privire la contestație în termen de 10 zile
de la primirea acesteia, solicitând, dacă apreciază necesar, și
avizul comisiei de disciplină.
(2) Secretarul general și secretarul general adjunct pot fi
sancționați disciplinar de către Biroul permanent al Camerei
Deputaților sau al Senatului, după caz, pentru abateri
disciplinare, cu sancțiunile prevăzute la art. 84.
Art. 87. — (1) În cadrul Camerei Deputaților și Senatului se
constituie câte o comisie de disciplină.
(2) Modul de constituire a comisiei de disciplină,
componența, atribuțiile, modul de sesizare și procedura de lucru
ale acesteia se stabilesc de către Biroul permanent al fiecărei
Camere a Parlamentului.
Art. 88. — Funcționarul public parlamentar nemulțumit de
sancțiunea aplicată se poate adresa instanței de contencios
administrativ, solicitând anularea sau modificarea ordinului ori
dispoziției de sancționare, în condițiile legii.
Art. 89. — (1) Sancțiunile disciplinare se radiază de drept,
după cum urmează:
a) în termen de 6 luni de la aplicare, sancțiunile disciplinare
prevăzute la art. 84 lit. a) și b), dacă funcționarul public
parlamentar sancționat cu una dintre aceste sancțiuni nu a
săvârșit o altă abatere disciplinară în această perioadă;
b) în termen de un an de la expirarea termenului pentru care
au fost aplicate, sancțiunile prevăzute la art. 84 lit. c)—f), dacă
funcționarul public parlamentar sancționat cu una dintre aceste
sancțiuni nu a săvârșit o altă abatere disciplinară în această
perioadă.
(2) Radierea sancțiunii disciplinare prevăzute la alin. (1) se
constată prin act administrativ al secretarului general al Camerei
Deputaților sau Senatului, după caz.
Art. 90. — Răspunderea contravențională a funcționarului
public parlamentar se angajează, potrivi legii, în cazul în care
acesta a săvârșit o contravenție în timpul și în legătură cu
exercitarea atribuțiilor de serviciu.
Art. 91. — Răspunderea civilă a funcționarului public
parlamentar se angajează pentru:
a) pagubele produse cu vinovăție patrimoniului Camerei
Deputaților sau Senatului, după caz;
b) nerestituirea în termenul legal a sumelor ce i s-au acordat
necuvenit;
c) daunele plătite de Camera Deputaților sau Senat, după
caz, în calitate de comitent, unor terțe persoane, în temeiul unei
hotărâri judecătorești definitive și irevocabile.
Art. 92. — (1) Răspunderea funcționarului public parlamentar
pentru infracțiunile săvârșite în timpul exercitării funcției în care
este numit sau în legătură cu aceasta se stabilește potrivit legii
penale.
(2) În cazul în care, în urma sesizării parchetului sau a
organului de cercetare penală, s-a dispus începerea urmăririi
penale, secretarul general va lua măsura suspendării
funcționarului public parlamentar din funcția pe care o deține.
(3) Dacă parchetul dispune scoaterea de sub urmărire
penală ori încetarea urmăririi penale în cazul prevăzut la alin. (2),
precum și în cazul în care instanța judecătorească dispune
achitarea sau încetarea procesului penal, suspendarea din
funcție încetează, iar secretarul general al Camerei Deputaților
ori Senatului, după caz, este obligat să acorde salariul și
celelalte drepturi cuvenite funcționarului public parlamentar pe
perioada suspendării.
CAPITOLUL VII
Dispoziții tranzitorii și finale
Art. 93. — (1) Persoanele care, la data intrării în vigoare a
prezentei legi*), sunt încadrate în structurile Parlamentului și
desfășoară activitățile prevăzute la art. 3 și la art. 5 alin. (2) se

15

MONITORUL OFICIAL AL ROMÂNIEI, PARTEA I, Nr. 345/25.V.2009
numesc, în termen de 90 de zile de la intrarea în vigoare a
prezentei legi, cu respectarea condițiilor prevăzute la art. 12 alin. (1)
lit. a)—g), în funcțiile publice parlamentare prevăzute în anexa
la prezenta lege, corespunzător funcțiilor deținute la această
dată. Odată cu numirea, funcționarii publici parlamentari depun
jurământul de credință, potrivit art. 17 alin. (5)—(7).
(2) Stabilirea funcției de conducere și a funcției de execuție
se face pentru fiecare salariat, avându-se în vedere nivelul
studiilor, vechimea în specialitate, nivelul încadrării avute, fișa
postului, fișa de evaluare pe anul anterior, precum și
complexitatea și responsabilitatea funcției.
(3) În cazul în care persoana nu are vechimea minimă
prevăzută de prezenta lege pentru acea funcție, numirea se face
în funcția deținută la data intrării în vigoare a legii*), la nivelul de
salarizare avut.
(4) Prevederile alin. (1)—(3) se aplică în mod corespunzător
și persoanelor care sunt încadrate în structurile Parlamentului
în care se desfășoară activitățile prevăzute la art. 3 și la art. 5
alin. (2) și care, la data intrării în vigoare a prezentei legi*), sunt
detașate sau suspendate.
(5) De prevederile art. 41, art. 43 și ale art. 73—75
beneficiază și personalul prevăzut la art. 5 alin. (4).
Art. 94. — (1) Până la adoptarea unui statut propriu,
prevederile art. 44 și ale art. 73—75 din prezenta lege se aplică
și funcționarilor publici din cadrul Consiliului Legislativ — organ

consultativ de specialitate al Parlamentului — și membrilor
acestuia.
(2) Perioada în care persoanele prevăzute la alin. (1)
desfășoară activitate în cadrul Consiliului Legislativ constituie
vechime în structurile Parlamentului.
Art. 95. — În termen de 60 de zile de la intrarea în vigoare a
prezentei legi*), Regulamentul intern al personalului din
structurile Camerei Deputaților sau Senatului, după caz, va fi
pus de acord cu prevederile prezentei legi.
Art. 96. — Normele cu privire la stabilirea pensiei de serviciu
prevăzute de prezenta lege vor fi aprobate printr-o convenție
încheiată între secretariatele generale ale celor două Camere
ale Parlamentului, Consiliul Legislativ și Casa Națională de
Pensii și alte Drepturi de Asigurări Sociale, care se publică în
Monitorul Oficial al României, Partea I.
Art. 97. — Prezenta lege se completează în mod
corespunzător cu prevederile Legii nr. 188/1999 privind Statutul
funcționarilor publici, republicată, cu modificările și completările
ulterioare, cu cele ale Legii nr. 7/2004 privind Codul de conduită
a funcționarilor publici, republicată, cu cele ale Legii nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, precum și cu
orice alte dispoziții legale, în măsura în care nu contravin
prezentei legi.

*) A se vedea nota de subsol de la art. 74 alin. (7).

ANEXĂ

CLASIFICAREA

funcțiilor publice parlamentare și condițiile de studii
I. Funcțiile publice parlamentare de conducere din structurile de specialitate ale Camerei Deputaților și Senatului
Nr.
crt.

1.

2.

Funcția

Funcții publice parlamentare corespunzătoare categoriei înalților funcționari publici
a) Secretar general
b) Secretar general adjunct
c) Șef departament, director general
Funcții publice parlamentare de conducere
a) Director, director adjunct
b) Șef serviciu, șef secție
c) Șef birou

Nivelul studiilor

S
S
S
S
S
S

II. Funcțiile publice parlamentare de execuție din structurile de specialitate ale Camerei Deputaților și Senatului
Nr.
crt.

1.
2.
3.
4.
5.
6.

Funcția

Consilier parlamentar
Expert parlamentar
Consultant parlamentar
Șef cabinet*)
Referent**)
Stenodactilograf

Nivelul studiilor

S
S
S
S, SSD, PL, M
SSD, PL, M
PL, M

*) Funcția de șef cabinet se utilizează la cabinetele membrilor birourilor permanente, la comisiile permanente, la secretarii generali și secretarii generali
adjuncți, precum și la departamente și la direcțiile generale, după caz.
**) Persoanele cu studii generale absolvite cu diplomă, care, la data intrării în vigoare a prezentei legi, desfășoară activități de natura funcției publice,
potrivit prezentei legi, vor putea fi menținute în funcția publică parlamentară ca funcționar public parlamentar.

16

MONITORUL OFICIAL AL ROMÂNIEI, PARTEA I, Nr. 345/25.V.2009

NOTĂ:

Reproducem mai jos prevederile art. II—IV din Legea
nr. 113/2009 pentru modificarea și completarea Legii nr. 7/2006
privind statutul funcționarului public parlamentar, care nu au fost
încorporate în textul republicat al Legii nr. 7/2006 și care se
aplică, în continuare, ca dispoziții proprii ale Legii nr. 113/2009:
ăArt. II. — Prevederile alin. (2 1 ) al art. 5* ) din Legea
nr. 7/2006 privind statutul funcționarului public parlamentar, cu
modificările și completările ulterioare, astfel cum au fost
modificate prin prezenta lege, se aplică de la data de 1 ianuarie
2010.
Art. III. — (1) Prevederile art. 71 alin. (1)** ) din Legea
nr. 7/2006 privind statutul funcționarului public parlamentar, cu
modificările și completările ulterioare, precum și cu cele aduse
prin prezenta lege se aplică și funcționarilor publici parlamentari
al căror raport de serviciu a încetat în condițiile art. 62 lit. d)***)

și art. 64****) din Legea nr. 7/2006, cu modificările și completările
ulterioare, până la data intrării în vigoare a prezentei legi.
(2) Cheltuielile suplimentare determinate prin acordarea
indemnizației potrivit alin. (1) vor fi asigurate prin bugetul
Camerei Deputaților, respectiv al Senatului, în mod eșalonat în
cursul anilor 2009 și 2010.
(3) Procedura privind plata cheltuielilor care rezultă din
aplicarea prevederilor art. 71 alin. (1)**) din Legea nr. 7/2006,
cu modificările și completările ulterioare, precum și cu cele
aduse prin prezenta lege, se aprobă de Biroul permanent al
fiecărei Camere, la propunerea secretarilor generali ai acestora.
Art. IV. — Se autorizează Ministerul Finanțelor Publice să
introducă, la propunerea Camerei Deputaților, respectiv a
Senatului modificările corespunzătoare în volumul și în structura
bugetelor celor două Camere pe anul 2009.”

*) Art. 5 alin. (21) a devenit în urma renumerotării art. 5 alin. (3).
**) Art. 71 alin. (1) a devenit în urma renumerotării art. 73 alin. (1).
***) Art. 62 lit. d) a devenit în urma renumerotării art. 64 lit. d).
****) Art. 64 a devenit în urma renumerotării art. 66.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 345/25.V.2009 conține 16 pagini.

Prețul: 3,20 lei

&JUYDGY|430679]
ISSN 1453—4495

