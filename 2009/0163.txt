Anul 177 (XXI) — Nr. 163

PARTEA I

LEGI, DECRETE, HOTĂRÂRI ȘI ALTE ACTE

Marți, 17 martie 2009

SUMAR

Nr.

Pagina

Nr.
clasele I—IV din învățământul de stat, precum și
pentru copiii preșcolari din grădinițele de stat cu
program normal de 4 ore ..........................................

4

34.

— Lege pentru modificarea și completarea Legii
educației fizice și sportului nr. 69/2000......................

5

417.

— Decret privind promulgarea Legii pentru modificarea
și completarea Legii educației fizice și sportului
nr. 69/2000 ................................................................

5

LEGI ȘI DECRETE
30.

413.

31.

414.

32.

415.

— Lege privind aprobarea plății cotizației anuale
pentru anul 2009 ce decurge din calitatea României
de stat participant la Acordul multilateral de bază
privind transportul internațional pentru dezvoltarea
Coridorului Europa—Caucaz—Asia, semnat la Baku
la 8 septembrie 1998 ................................................
— Decret pentru promulgarea Legii privind aprobarea
plății cotizației anuale pentru anul 2009 ce decurge din
calitatea României de stat participant la Acordul
multilateral de bază privind transportul internațional
pentru dezvoltarea Coridorului Europa—Caucaz—
Asia, semnat la Baku la 8 septembrie 1998 ..............

— Lege pentru aprobarea Ordonanței de urgență a
Guvernului nr. 101/2008 privind trecerea unui imobil
din domeniul public al statului în domeniul privat al
statului și darea acestuia în folosință gratuită
Ambasadei Franței în România ................................
— Decret privind promulgarea Legii pentru aprobarea
Ordonanței de urgență a Guvernului nr. 101/2008
privind trecerea unui imobil din domeniul public al
statului în domeniul privat al statului și darea acestuia
în folosință gratuită Ambasadei Franței în România ....

— Lege privind aprobarea Ordonanței de urgență a
Guvernului nr. 95/2008 pentru modificarea și
completarea Ordonanței de urgență a Guvernului
nr. 96/2002 privind acordarea de produse lactate și de
panificație pentru elevii din clasele I—IV din
învățământul de stat, precum și pentru copiii preșcolari
din grădinițele de stat cu program normal de 4 ore....
— Decret pentru promulgarea Legii privind aprobarea
Ordonanței de urgență a Guvernului nr. 95/2008
pentru modificarea și completarea Ordonanței de
urgență a Guvernului nr. 96/2002 privind acordarea de
produse lactate și de panificație pentru elevii din

Pagina

2

2

DECIZII ALE CURȚII CONSTITUȚIONALE
Decizia nr. 247 din 19 februarie 2009 referitoare la excepția de
neconstituționalitate a dispozițiilor art. 326 alin. 1 și 3,
precum și a celor ale art. 327 alin. 1 din Codul de
procedură civilă ........................................................

3

4

7–8

Decizia nr. 249 din 19 februarie 2009 referitoare la excepția de
neconstituționalitate a dispozițiilor art. 5802 din Codul
de procedură civilă ....................................................

9–10

Decizia nr. 255 din 24 februarie 2009 referitoare la excepția de
neconstituționalitate a dispozițiilor art. 213 alin. (1)
lit. c) din Legea nr. 95/2006 privind reforma în
domeniul sănătății ....................................................

3

6–7

Decizia nr. 248 din 19 februarie 2009 referitoare la excepția de
neconstituționalitate a dispozițiilor art. 148 alin. (2)
lit. a) din Ordonanța Guvernului nr. 92/2003 privind
Codul de procedură fiscală, prin raportare la art. 403
alin. 1 din Codul de procedură civilă ..........................

10–11

Decizia nr. 265 din 24 februarie 2009 referitoare la excepția de
neconstituționalitate a dispozițiilor art. 56 alin. (1) lit. e)
din Ordonanța de urgență a Guvernului nr. 194/2002
privind regimul străinilor în România ........................

12–13

Decizia nr. 278 din 26 februarie 2009 referitoare la excepția de
neconstituționalitate a prevederilor art. 55 alin. (2) lit. a)
și alin. (3) lit. b) din Ordonanța de urgență a Guvernului
nr. 194/2002 privind regimul străinilor în România ....

13–15

2

MONITORUL OFICIAL AL ROMÂNIEI, PARTEA I, Nr. 163/17.III.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea plății cotizației anuale pentru anul 2009
ce decurge din calitatea României de stat participant
la Acordul multilateral de bază privind transportul
internațional pentru dezvoltarea Coridorului Europa—
Caucaz—Asia, semnat la Baku la 8 septembrie 1998
Parlamentul României adoptă prezenta lege.
Art. 1. — (1) Se aprobă plata cotizației anuale ce decurge din calitatea
României de stat participant la Acordul multilateral de bază privind transportul
internațional pentru dezvoltarea Coridorului Europa—Caucaz—Asia, semnat la
Baku la 8 septembrie 1998, ratificat prin Ordonanța Guvernului nr. 20/2000,
aprobată prin Legea nr. 95/2000, cu modificările ulterioare, pentru perioada
ianuarie-decembrie 2009, în valoare de 60.000 de euro.
(2) Echivalentul în lei al sumei prevăzute la alin. (1) se calculează pe baza
raportului de schimb leu/euro, de la data efectuării plății.
Art. 2. — Plata cotizației anuale a părții române se face de la bugetul de stat,
prin bugetul Ministerului Transporturilor și Infrastructurii.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE
București, 13 martie 2009.
Nr. 30.

MIRCEA-DAN GEOANĂ

PREȘEDINTELE ROMÂNIEI

DECRET
pentru promulgarea Legii privind aprobarea
plății cotizației anuale pentru anul 2009 ce decurge
din calitatea României de stat participant
la Acordul multilateral de bază privind transportul
internațional pentru dezvoltarea Coridorului Europa—
Caucaz—Asia, semnat la Baku la 8 septembrie 1998
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea plății cotizației anuale
pentru anul 2009 ce decurge din calitatea României de stat participant la Acordul
multilateral de bază privind transportul internațional pentru dezvoltarea Coridorului
Europa—Caucaz—Asia, semnat la Baku la 8 septembrie 1998, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 13 martie 2009.
Nr. 413.

MONITORUL OFICIAL AL ROMÂNIEI, PARTEA I, Nr. 163/17.III.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului
nr. 101/2008 privind trecerea unui imobil din domeniul public
al statului în domeniul privat al statului și darea acestuia
în folosință gratuită Ambasadei Franței în România
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 101 din
3 septembrie 2008 privind trecerea unui imobil din domeniul public al statului în
domeniul privat al statului și darea acestuia în folosință gratuită Ambasadei Franței
în România, publicată în Monitorul Oficial al României, Partea I, nr. 639 din
5 septembrie 2008.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 13 martie 2009.
Nr. 31.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 101/2008 privind trecerea
unui imobil din domeniul public al statului în domeniul
privat al statului și darea acestuia în folosință gratuită
Ambasadei Franței în România
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 101/2008 privind trecerea unui imobil din domeniul public al
statului în domeniul privat al statului și darea acestuia în folosință gratuită
Ambasadei Franței în România și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 13 martie 2009.
Nr. 414.

3

4

MONITORUL OFICIAL AL ROMÂNIEI, PARTEA I, Nr. 163/17.III.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 95/2008 pentru modificarea și completarea Ordonanței
de urgență a Guvernului nr. 96/2002 privind acordarea
de produse lactate și de panificație pentru elevii
din clasele I—IV din învățământul de stat, precum
și pentru copiii preșcolari din grădinițele de stat
cu program normal de 4 ore
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 95 din
24 iunie 2008 pentru modificarea și completarea Ordonanței de urgență a
Guvernului nr. 96/2002 privind acordarea de produse lactate și de panificație
pentru elevii din clasele I—IV din învățământul de stat, precum și pentru copiii
preșcolari din grădinițele de stat cu program normal de 4 ore, publicată în Monitorul
Oficial al României, Partea I, nr. 485 din 30 iunie 2008, cu următoarea modificare:
— La articolul unic, punctul 1 se modifică și va avea următorul cuprins:
ă1. În titlul și în cuprinsul ordonanței de urgență, sintagma «clasele I—IV» se
înlocuiește cu sintagma «clasele I—VIII», sintagma «din învățământul de stat» se
înlocuiește cu sintagma «din învățământul de stat și privat», iar sintagma «din
grădinițele de stat cu program normal de 4 ore» se înlocuiește cu sintagma «din
grădinițele de stat și private cu program normal de 4 ore».”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 13 martie 2009.
Nr. 32.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 95/2008 pentru modificarea
și completarea Ordonanței de urgență a Guvernului
nr. 96/2002 privind acordarea de produse lactate
și de panificație pentru elevii din clasele I—IV
din învățământul de stat, precum și pentru copiii preșcolari
din grădinițele de stat cu program normal de 4 ore
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 95/2008 pentru modificarea și completarea Ordonanței de urgență
a Guvernului nr. 96/2002 privind acordarea de produse lactate și de panificație
pentru elevii din clasele I—IV din învățământul de stat, precum și pentru copiii
preșcolari din grădinițele de stat cu program normal de 4 ore și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 13 martie 2009.
Nr. 415.

MONITORUL OFICIAL AL ROMÂNIEI, PARTEA I, Nr. 163/17.III.2009

5

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii educației fizice și sportului nr. 69/2000
Parlamentul României adoptă prezenta lege.
Art. I. — Legea educației fizice și sportului nr. 69/2000,
publicată în Monitorul Oficial al României, Partea I, nr. 200 din
9 mai 2000, cu modificările și completările ulterioare, se modifică
și se completează după cum urmează:
1. La articolul 36, alineatul (3) se modifică și va avea
următorul cuprins:
ă(3) Prin excepție, se pot constitui Federația sportivă
națională «Sportul pentru toți» și Comitetul Național Paralimpic,
pentru persoanele cu dizabilități, ca persoane juridice de drept
privat, de utilitate publică, având ca membri persoane fizice și
persoane juridice cu activitate specifică în domeniu.”
2. Articolul 41 se modifică și va avea următorul cuprins:
ăArt. 41. — Federația sportivă națională «Sportul pentru toți»
și Comitetul Național Paralimpic beneficiază de drepturile și de
obligațiile federațiilor sportive naționale și își desfășoară
activitatea pe bază de programe naționale, finanțate prioritar de
la Guvern.”

3. La articolul 55, după alineatul (3) se introduce un nou
alineat, alineatul (4), cu următorul cuprins:
ă(4) Organizatorul competițiilor sportive oficiale pe ramuri de
sport are obligația să asigure, în timpul competiției, cel puțin o
echipă de prim ajutor calificat, care utilizează ambulanțe tip B,
conform standardelor și normelor naționale și europene în
vigoare. Cheltuielile prezenței echipei de prim ajutor calificat vor
fi suportate de către organizatori.”
4. La articolul 88, după litera k) se introduce o nouă
literă, litera l), cu următorul cuprins:
ăl) nerespectarea prevederilor art. 55 alin. (4).”
5. La articolul 89 alineatul (1), litera b) se modifică și va
avea următorul cuprins:
ăb) cu amendă de la 1.500 lei la 4.500 lei, pentru persoane
juridice, și cu amendă de la 900 lei la 3.000 lei, pentru persoane
fizice, faptele prevăzute la art. 88 lit. d)—f), i), j) și l);”.
Art. II. — Legea educației fizice și sportului nr. 69/2000,
publicată în Monitorul Oficial al României, Partea I, nr. 200 din
9 mai 2000, cu modificările și completările ulterioare, precum și
cu cele aduse prin prezenta lege, se va republica în Monitorul
Oficial al României, Partea I, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București,13 martie 2009.
Nr. 34.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii educației fizice și sportului nr. 69/2000
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
educației fizice și sportului nr. 69/2000 și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 13 martie 2009.
Nr. 417.

6

MONITORUL OFICIAL AL ROMÂNIEI, PARTEA I, Nr. 163/17.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 247
din 19 februarie 2009

referitoare la excepția de neconstituționalitate a dispozițiilor art. 326 alin. 1 și 3,
precum și a celor ale art. 327 alin. 1 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Antonia Constantin
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 326 alin. 1 și art. 327 alin. 1 din Codul de
procedură civilă, excepție ridicată de Gheorghe Brădescu și Ana
Brădescu în Dosarul nr. 4.848/62/2006 al Curții de Apel Brașov —
Secția civilă și pentru cauze cu minori și de familie.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 21 octombrie 2008, pronunțată în Dosarul
nr. 4.848/62/2006, Curtea de Apel Brașov — Secția civilă și
pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. 326 alin. 1 și art. 327 alin. 1 din Codul de
procedură civilă, excepție ridicată de Gheorghe Brădescu și
Ana Brădescu într-o cauză având ca obiect soluționarea
recursului împotriva unei decizii pronunțate ca urmare a
admiterii unei cereri de revizuire.
În motivarea excepției se arată că normele criticate creează
un dezechilibru sub aspectul egalității de arme juridice între
revizuenți și intimați în lipsa unui criteriu obiectiv de apreciere a
noțiunii de admisibilitate a cererii de revizuire. Totodată, se
susține că, în faza de revizuire, instanța, pronunțându-se asupra
admisibilității, judecă și fondul cauzei, în condițiile în care părțile
nu dispun de niciun fel de garanții procesuale sau de mijloace de
probă suplimentare.
Curtea de Apel Brașov — Secția civilă și pentru cauze
cu minori și de familie apreciază excepția de
neconstituționalitate ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 326 alin. 1 și 3, respectiv art. 327 alin. 1 din Codul
de procedură civilă, chiar dacă instanța de judecată, din eroare,
nu a reținut în dispozitivul încheierii ca obiect al excepției și
art. 326 alin. 3 din același cod, din moment ce, în considerentele
încheierii, menționează ca obiect al excepției și acest text. În
consecință, potrivit jurisprudenței sale, Curtea urmează să se
pronunțe cu privire la constituționalitatea dispozițiilor art. 326
alin. 1 și 3, respectiv art. 327 alin. 1 din Codul de procedură
civilă, texte care au următorul cuprins:
— Art. 326 alin. 1 și 3: ăCererea de revizuire se judecă potrivit
dispozițiilor prevăzute pentru cererea de chemare în judecată.
[...]
Dezbaterile sunt limitate la admisibilitatea revizuirii și la
faptele pe care se întemeiază.”;
— Art. 327 alin. 1: ăDacă instanța încuviințează cererea de
revizuire, ea va schimba, în tot sau în parte, hotărârea atacată,
iar în cazul hotărârilor definitive potrivnice, ea va anula cea din
urmă hotărâre.”
Autorul excepției susține că dispozițiile legale criticate încalcă
prevederile constituționale ale art. 21 privind accesul liber la
justiție.
Examinând excepția de neconstituționalitate ridicată, Curtea
observă că s-a mai pronunțat cu privire la constituționalitatea
dispozițiilor art. 327 alin. 1 din Codul de procedură civilă, prin
Decizia nr. 379 din 7 iulie 2005, publicată în Monitorul Oficial al
României, Partea I, nr. 848 din 20 septembrie 2005, stabilind că
aceste prevederi sunt norme de procedură care nu relevă nicio
contradicție cu textul art. 21 din Constituție.
Distinct de această jurisprudență a sa, în raport cu criticile
de neconstituționalitate formulate, Curtea reține că revizuirea
este o cale extraordinară de atac, fiind admisibilă numai în
cazurile limitativ prevăzute de art. 322 din Codul de procedură
civilă. Rațiunea reglementării instituției revizuirii se întemeiază
tocmai pe recunoașterea de către legiuitor a situației că și o
hotărâre judecătorească poate fi greșită, nu neapărat din motive
imputabile instanței de judecată, ipoteză în care trebuie să se
dea posibilitatea reformării acesteia.
Competența instanței de revizuire de a schimba, în tot sau în
parte, hotărârea atacată este dată tocmai de scopul urmărit de
legiuitor, și anume de a se corecta hotărârea respectivă. Astfel,
Curtea observă că aceasta nu declanșează un litigiu nou, ci
reprezintă o fază procesuală a aceleiași cauze și, în aceste
condiții, instanța în cauză trebuie să lămurească și aspectele ce
au incidență asupra fondului cauzei ca urmare a admiterii
revizuirii.
Faptul că legiuitorul a prevăzut în art. 326 alin. 1 din Codul de
procedură civilă că cererea de revizuire se judecă potrivit
dispozițiilor prevăzute pentru cererea de chemare în judecată
(art. 112 din Codul de procedură civilă) nu poate fi înțeles în
sensul că ne aflăm din nou într-o fază inițială proprie cererii de

MONITORUL OFICIAL AL ROMÂNIEI, PARTEA I, Nr. 163/17.III.2009
chemare în judecată, această prevedere precizând doar în mod
clar cadrul procesual.
Curtea reține că, în timp ce acțiunea inițială urmărește
realizarea unui drept al reclamantului bazat pe motivele de fapt
și de drept, cererea de revizuire urmărește reformarea hotărârii
definitive și irevocabile, tocmai pentru motivele prevăzute de
art. 322 din Codul de procedură civilă.
De altfel, judecarea revizuirii se desfășoară numai în cadrul
procesual conturat în etapele procesuale anterioare. Astfel,
instanța de revizuire va putea admite cererea de revizuire doar

7

dacă aceasta se întemeiază pe prevederile art. 322 din Codul de
procedură civilă. Cazurile de revizuire sunt redactate în mod
clar, sunt previzibile, precise și neechivoce, astfel încât instanța
de judecată are posibilitatea, în mod obiectiv, de a le interpreta
și aplica; de asemenea, norma legală în cauză, satisfăcând
exigențele mai sus arătate, permite părților să își regleze
comportamentul procesual în funcție de aceasta.
În consecință, Curtea urmează să respingă excepția de
neconstituționalitate ridicată, ca fiind neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 326 alin. 1 și 3, precum și a celor ale art. 327
alin. 1 din Codul de procedură civilă, excepție ridicată de Gheorghe Brădescu și Ana Brădescu în Dosarul nr. 4.848/62/2006 al Curții
de Apel Brașov — Secția civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 248
din 19 februarie 2009

referitoare la excepția de neconstituționalitate a dispozițiilor art. 148 alin. (2) lit. a)
din Ordonanța Guvernului nr. 92/2003 privind Codul de procedură fiscală, prin raportare la art. 403
alin. 1 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Antonia Constantin
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 143 din Ordonanța Guvernului nr. 92/2003
privind Codul de procedură fiscală și art. 403 alin. 1 din Codul de
procedură civilă, excepție ridicată de Societatea Comercială ăOil
Terminal” — S.A. Constanța în Dosarul nr. 3.913/2004 al
Judecătoriei Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 25 mai 2005, pronunțată în Dosarul
nr. 3.913/2004, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 143 din Ordonanța

Guvernului nr. 92/2003 privind Codul de procedură fiscală și
art. 403 alin. 1 din Codul de procedură civilă, excepție ridicată
de Societatea Comercială ăOil Terminal” — S.A. Constanța într-o
cauză având ca obiect soluționarea contestației la executare
silită și suspendarea executării silite.
În motivarea excepției se arată că obligarea plății cauțiunii
ca o condiție de acces la judecarea cererii de suspendare a
executării silite încalcă accesul liber la justiție și dreptul la un
proces echitabil. Totodată, se arată că se încalcă egalitatea în
drepturi dintre debitor și creditor, motivat de faptul că primul
trebuie să plătească o cauțiune pentru a se judeca cererea sa
de suspendare a executării silite, iar creditorul are dreptul de
a-și recupera eventualul prejudiciu care i s-a cauzat în ipoteza
respingerii contestației la executare silită.
Judecătoria Constanța — Secția civilă apreciază excepția
de neconstituționalitate ca fiind întemeiată. Se arată că, de
principiu, o taxă de timbru în cuantum ridicat sau o cauțiune
proporțională cu valoarea obiectului litigiului poate reprezenta o
descurajare a liberului acces la justiție. În acest sens, este
invocată și jurisprudența Curții Europene a Drepturilor Omului —
Cauza Airey împotriva Irlandei (1979). Se mai arată că prin
obligarea debitorului la plata unei cauțiuni sunt încălcate și
prevederile constituționale referitoare la proprietatea privată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

8

MONITORUL OFICIAL AL ROMÂNIEI, PARTEA I, Nr. 163/17.III.2009

Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
precizat, îl constituie dispozițiile art. 143 din Ordonanța
Guvernului nr. 92/2003 privind Codul de procedură fiscală,
republicată în Monitorul Oficial al României, Partea I, nr. 560 din
24 iunie 2004, și ale art. 403 alin. 1 din Codul de procedură
civilă. Se reține faptul că, ulterior ridicării excepției de
neconstituționalitate, Ordonanța Guvernului nr. 92/2003 a fost
republicată din nou în Monitorul Oficial al României, Partea I,
nr. 513 din 31 iulie 2007, astfel încât, în momentul de față,
soluția legislativă criticată se regăsește în textul art. 148. Mai
mult, din motivarea excepției se observă că, în cauză, incidentă
este numai soluția legislativă cuprinsă în art. 148 alin. (2) lit. a).
Astfel, Curtea reține că textele criticate ca fiind neconstituționale
au următorul cuprins:
— Art. 148 alin. (2) lit. a) din Ordonanța Guvernului
nr. 92/2003: ăExecutarea silită se suspendă:
a) când suspendarea a fost dispusă de instanță sau de
creditor, în condițiile legii; [...]”.
— Art. 403 alin. 1 din Codul de procedură civilă: ăPână la
soluționarea contestației la executare sau a altei cereri privind
executarea silită, instanța competentă poate suspenda
executarea, dacă se depune o cauțiune în cuantumul fixat de
instanță, în afară de cazul în care legea dispune altfel.”
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi, art. 20 referitor la tratatele privind drepturile omului,
art. 21 privind accesul liber la justiție, art. 24 alin. (1) privind
dreptul la apărare, art. 44 alin. (2) privind proprietatea privată,
art. 53 privind restrângerea exercițiului unor drepturi sau libertăți
fundamentale și ale art. 136 alin. (5) privind proprietatea.
Totodată, consideră că sunt încălcate și prevederile art. 6
paragraful 1 din Convenția pentru apărarea drepturilor omului și
a libertăților fundamentale.

Analizând textele considerate neconstituționale, precum și
motivarea excepției, Curtea constată că autorul excepției de
neconstituționalitate critică soluția legislativă cuprinsă la art. 148
alin. (2) lit. a) din Ordonanța Guvernului nr. 92/2003, prin
raportare la art. 403 alin. 1 din Codul de procedură civilă, fiind
nemulțumit de faptul că pentru a cere suspendarea executării
silite este nevoit să plătească o cauțiune.
Cu privire la constituționalitatea dispozițiilor art. 403 alin. 1
din Codul de procedură civilă, Curtea Constituțională s-a
pronunțat de nenumărate ori. Astfel, prin deciziile nr. 949 din
30 octombrie 2007, publicată în Monitorul Oficial al României,
Partea I, nr. 821 din 3 decembrie 2007, nr. 1.168 din 6 noiembrie
2008, publicată în Monitorul Oficial al României, Partea I, nr. 836
din 11 decembrie 2008, nr. 1.243 din 6 noiembrie 2008,
publicată în Monitorul Oficial al României, Partea I, nr. 857 din
19 decembrie 2008, nr. 346 din 18 septembrie 2003, publicată
în Monitorul Oficial al României, Partea I, nr. 751 din
27 octombrie 2003, Curtea a statuat că instituirea obligației de
plată a cauțiunii, ca o condiție a suspendării executării, are o
dublă finalitate, și anume, pe de o parte, aceea de a constitui o
garanție pentru creditor, în ceea ce privește acoperirea
eventualelor daune suferite ca urmare a întârzierii executării
silite, prin efectul suspendării acesteia, și, pe de altă parte, de a
preveni și limita eventualele abuzuri în valorificarea unui atare
drept de către debitorii rău-platnici.
Întrucât plata cauțiunii nu constituie o condiție de
admisibilitate a contestației la executare, ci exclusiv pentru a
putea solicita suspendarea executării silite, instituirea acestei
obligații nu poate fi calificată ca o modalitate de a împiedica
accesul liber la justiție.
Neintervenind elemente noi de natură să determine
reconsiderarea
jurisprudenței
Curții
Constituționale,
considerentele și soluția deciziilor amintite își păstrează
valabilitatea și în prezenta cauză.
Curtea reține că, în cauza de față, autorul excepției este
nemulțumit și de faptul că este dezavantajat față de organele
fiscale, prin aceea că i se impune plata unei cauțiuni, fără a
preciza însă că acest text se aplică deopotrivă și situațiilor în
care creditor este o altă persoană fizică sau juridică decât statul.
Curtea însă nu poate achiesa la punctul său de vedere, întrucât,
într-o atare situație, ar însemna că, practic, art. 403 alin. 1 din
Codul de procedură civilă nu se mai justifică și, prin urmare, nu
se aplică nici instituția cauțiunii.
Având în vedere cele arătate mai sus, Curtea urmează să
respingă ca neîntemeiată excepția de neconstituționalitate
ridicată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 148 alin. (2) lit. a) din Ordonanța Guvernului
nr. 92/2003 privind Codul de procedură fiscală, prin raportare la art. 403 alin. 1 din Codul de procedură civilă, excepție ridicată de
Societatea Comercială ăOil Terminal” — S.A. Constanța în Dosarul nr. 3.913/2004 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 163/17.III.2009

9

CURTEA CONSTITUȚIONALĂ

D E C I Z I A Nr. 249
din 19 februarie 2009

referitoare la excepția de neconstituționalitate a dispozițiilor art. 5802 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Antonia Constantin
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 5802 din Codul de procedură civilă, excepție
ridicată de Floarea Onea în Dosarul nr. 18.481/245/2008 al
Judecătoriei Iași — Secția civilă.
La apelul nominal se prezintă partea Gheorghe Vasiliu,
lipsind celelalte părți, față de care procedura de citare a fost
legal îndeplinită.
Partea Gheorghe Vasiliu solicită respingerea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 decembrie 2008, pronunțată în
Dosarul nr. 18.481/245/2008, Judecătoria Iași — Secția civilă
a sesizat Curtea Constituțională cu excepția de
neconstituționalitate a dispozițiilor art. 5802 din Codul de
procedură civilă, excepție ridicată de Floarea Onea într-o
cauză având ca obiect autorizarea executării obligației de a
face.
În motivarea excepției se arată că sintagma ăîncheiere
irevocabilă” cuprinsă în textul art. 5802 din Codul de procedură
civilă încalcă accesul liber la justiție, precum și dreptul la un
proces echitabil, întrucât lipsește partea interesată de orice cale
de atac împotriva încheierii pe care instanța de judecată o va
pronunța.
Judecătoria Iași — Secția civilă apreciază excepția de
neconstituționalitate ca fiind neîntemeiată, invocând
jurisprudența Curții Constituționale. Totodată, se apreciază că
textul criticat nu contravine art. 6 paragraful 1 din Convenția
pentru apărarea drepturilor omului și a libertăților fundamentale,
în acest sens fiind citate hotărârile pronunțate de Curtea
Europeană a Drepturilor Omului în cauzele Ruianu împotriva
României (2003) și Sabin Popescu împotriva României (2004).
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5802 din Codul de procedură civilă, având
următorul cuprins:
ăDacă debitorul refuză să îndeplinească o obligație de a face
cuprinsă într-un titlu executoriu, în termen de 10 zile de la
primirea somației, creditorul poate fi autorizat de instanța de
executare, prin încheiere irevocabilă, dată cu citarea părților, să
o îndeplinească el însuși sau prin alte persoane, pe cheltuiala
debitorului.”
Autorul excepției susține că dispozițiile legale criticate încalcă
prevederile constituționale ale art. 21 privind accesul liber la
justiție. Totodată, consideră că sunt încălcate și prevederile art. 6
paragraful 1 și art. 13 din Convenția pentru apărarea drepturilor
omului și a libertăților fundamentale.
În ceea ce privește constituționalitatea dispozițiilor art. 5802
din Codul de procedură civilă, Curtea Constituțională s-a
pronunțat de mai multe ori, spre exemplu prin Decizia nr. 104
din 11 martie 2003, publicată în Monitorul Oficial al României,
Partea I, nr. 177 din 20 martie 2003, Curtea stabilind, în esență,
că reglementarea în discuție are ca finalitate asigurarea
celerității executării prestației la care debitorul este obligat
printr-o hotărâre definitivă, astfel cum aceasta este definită prin
art. 377 alin. 1 din Codul de procedură civilă, hotărâre învestită
cu formulă executorie, chiar dacă nu este încă irevocabilă,
întrucât, în principiu, recursul nu este suspensiv de executare,
excepție făcând cazurile expres și limitativ prevăzute de art. 300
din Codul de procedură civilă.
Întrucât nu au intervenit elemente noi de natură să determine
reconsiderarea
jurisprudenței
Curții
Constituționale,
considerentele și soluția deciziei amintite își păstrează
valabilitatea și în prezenta cauză.
Pentru aceleași considerente nu se poate reține încălcarea
art. 6 paragraful 1 din Convenția pentru apărarea drepturilor
omului și a libertăților fundamentale.
Distinct de cele de mai sus, se reține că art. 13 din Convenția
pentru apărarea drepturilor omului și a libertăților fundamentale
presupune existența posibilității efective de a supune judecății
unei instanțe naționale cazul violării unui drept consacrat de
convenție (Cauza Kudla împotriva Poloniei, 2000) și, în
consecință, ănu impune un anumit număr al gradelor de
jurisdicție sau un anumit număr al căilor de atac” (Decizia Curții
Constituționale nr. 288 din 3 iulie 2003, publicată în Monitorul
Oficial al României, Partea I, nr. 560 din 5 august 2003). Or, în
cauză, ținând cont de cele de mai sus, Curtea nu poate reține
încălcarea art. 13 din Convenția pentru apărarea drepturilor
omului și a libertăților fundamentale.

10

MONITORUL OFICIAL AL ROMÂNIEI, PARTEA I, Nr. 163/17.III.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 5802 din Codul de procedură civilă, excepție
ridicată de Floarea Onea în Dosarul nr. 18.481/245/2008 al Judecătoriei Iași — Secția civilă.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 255
din 24 februarie 2009

referitoare la excepția de neconstituționalitate a dispozițiilor art. 213 alin. (1) lit. c)
din Legea nr. 95/2006 privind reforma în domeniul sănătății
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 213 alin. (1) lit. c) din Legea nr. 95/2006 privind
reforma în domeniul sănătății, excepție ridicată de Ioan Rotaru
în Dosarul nr. 10545.3.1/311/2006 al Tribunalului Olt — Secția
civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 4 septembrie 2008, pronunțată în Dosarul
nr. 10545.3.1/311/2006, Tribunalul Olt — Secția civilă a

sesizat Curtea Constituțională cu excepția de neconstituționalitate a dispozițiilor art. 213 alin. (1) lit. c) din Legea
nr. 95/2006 privind reforma în domeniul sănătății, excepție
ridicată de Ioan Rotaru.
În motivarea excepției de neconstituționalitate autorul
excepției susține că dispozițiile de lege criticate contravin
principiilor constituționale ale egalității în fața legii și
nediscriminării, deoarece ăadaugă la Legea nr. 341/2004”, în
sensul că persoanele care beneficiază de această lege sunt
scutite de plata contribuției de asigurări de sănătate dacă nu
realizează alte venituri decât cele provenite din pensii și din
drepturile bănești acordate de această lege.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

MONITORUL OFICIAL AL ROMÂNIEI, PARTEA I, Nr. 163/17.III.2009
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 213 alin. (1) lit. c) din Legea nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 372 din 28 aprilie 2006, modificate prin
art. III din Ordonanța de urgență a Guvernului nr. 170/2008,
publicată în Monitorul Oficial al României, Partea I, nr. 792 din
26 noiembrie 2008, dispoziții care au următorul cuprins:
ăUrmătoarele categorii de persoane beneficiază de asigurare,
fără plata contribuției: [...]
c) persoanele ale căror drepturi sunt stabilite prin Decretullege nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu modificările
și completările ulterioare, prin Legea nr. 51/1993 privind
acordarea unor drepturi magistraților care au fost înlăturați din
justiție pentru considerente politice în perioada anilor 1952—
1989, cu modificările ulterioare, prin Ordonanța Guvernului
nr. 105/1999 privind acordarea unor drepturi persoanelor
persecutate de către regimurile instaurate în România cu
începere de la 6 septembrie 1940 până la 6 martie 1945 din
motive etnice, aprobată cu modificări și completări prin Legea
nr. 189/2000, cu modificările și completările ulterioare, prin
Legea nr. 44/1994 privind veteranii de război, precum și unele
drepturi ale invalizilor și văduvelor de război, republicată, cu
modificările și completările ulterioare, prin Legea nr. 309/2002
privind recunoașterea și acordarea unor drepturi persoanelor
care au efectuat stagiul militar în cadrul Direcției Generale a
Serviciului Muncii în perioada 1950—1961, cu modificările și

11

completările ulterioare, precum și persoanele prevăzute la art. 3
alin. (1) lit. b) din Legea recunoștinței față de eroii-martiri și
luptătorii care au contribuit la victoria Revoluției române din
decembrie 1989, precum și față de persoanele care și-au jertfit
viața sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004, cu
modificările și completările ulterioare, dacă nu realizează alte
venituri decât cele provenite din drepturile bănești acordate de
aceste legi, precum și cele provenite din pensii;”.
Autorul excepției susține că prevederile legale criticate sunt
neconstituționale în raport cu prevederile constituționale ale
art. 16 privind egalitatea în drepturi.
Examinând excepția de neconstituționalitate, Curtea reține
că scutirea de la plata contribuției la asigurările de sănătate nu
este un drept constituțional, iar acordarea unei asemenea
scutiri, în considerarea unor situații obiective și raționale, este
lăsată la opțiunea legiuitorului. În acest sens, legiuitorul, prin
textul de lege criticat, a acordat calitatea de asigurat fără plata
contribuției, printre altele, și persoanelor care beneficiază de
drepturile prevăzute de Legea nr. 341/2004, cu condiția să nu
realizeze venituri în afara celor acordate de legile menționate în
textul criticat. Așa fiind, nu se poate reține, sub vreun aspect,
vreo atingere a prevederilor art. 16 din Constituție.
Pentru argumente similare, Curtea a constatat, prin Decizia
nr. 750 din 26 octombrie 2006, publicată în Monitorul Oficial al
României, Partea I, nr. 957 din 28 noiembrie 2006, că dispozițiile
art. 213 alin. (1) lit. c) din Legea nr. 95/2006 sunt constituționale
în raport cu prevederile constituționale ale art. 34 privind dreptul
la ocrotirea sănătății și art. 41 referitor la muncă și protecția
socială a muncii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 213 alin. (1) lit. c) din Legea nr. 95/2006 privind reforma în
domeniul sănătății, excepție ridicată de Ioan Rotaru în Dosarul nr. 10545.3.1/311/2006 al Tribunalului Olt — Secția civilă.
Definitivă și general obligatorie.
Pronunțată în ședința publică din data de 24 februarie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

12

MONITORUL OFICIAL AL ROMÂNIEI, PARTEA I, Nr. 163/17.III.2009
CURTEA CONSTITUȚIONALĂ

D E C I Z I A Nr. 265
din 24 februarie 2009

referitoare la excepția de neconstituționalitate a dispozițiilor art. 56 alin. (1) lit. e)
din Ordonanța de urgență a Guvernului nr. 194/2002 privind regimul străinilor în România
Ioan Vida
Aspazia Cojocaru
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 56 alin. (1) lit. e) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Huang Yanfen în Dosarul nr. 1.941/2/2008
al Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă
interpretul autorizat de limbă chineză, desemnat spre a asigura
traducerea în cauză, dl Ioan Budura.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției ca
neîntemeiată. Arată, în acest sens, că textul de lege criticat nu
îngrădește dreptul la muncă și nu instituie discriminări, deoarece
condițiile legale impuse pentru prelungirea dreptului de ședere
temporară în scop de muncă sunt aceleași pentru toți solicitanții
aflați în aceeași situație juridică și se justifică prin necesitatea
înlăturării evaziunii fiscale și a fraudei în relațiile dintre
angajator—angajat—stat. Totodată, dispozițiile de lege atacate
respectă criteriile de calitate instituite de jurisprudența Curții
Europene a Drepturilor Omului.
C U R T E A,

având în vedere actele și lucrările dosarului, reține următoarele:
Prin Încheierea din 1 octombrie 2008, pronunțată în Dosarul
nr. 1.941/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 56 alin. (1) lit. e) din Ordonanța de urgență
a Guvernului nr. 194/2002 privind regimul străinilor în
România.
Excepția de neconstituționalitate a fost ridicată de Huang
Yanfen într-o cauză de contencios administrativ având ca obiect
anularea unei decizii de returnare de pe teritoriul României și
obligarea Oficiului Român pentru Imigrări la prelungirea
dreptului de ședere în România în scopul angajării în muncă.
În motivarea excepției de neconstituționalitate se susține
că dispozițiile de lege criticate sunt lipsite de claritate și precizie
în sensul prevăzut de Convenția pentru apărarea drepturilor
omului și a libertăților fundamentale. Astfel, pentru prelungirea
dreptului de ședere în România este necesară, pe de o parte,
prezentarea contractului individual de muncă vizat de

inspectoratul de muncă în a cărui rază își are sediul angajatorul,
iar pe de altă parte, aceeași lege sancționează angajatul în caz
de neprezentare a certificatului fiscal emis angajatorului de
administrația finanțelor publice în a cărei rază teritorială își are
sediul angajatorul, privind achitarea la zi a obligațiilor către
bugetul public național. Prin urmare, condițiile legale pentru
prelungirea dreptului de ședere în România în scopul angajării
în muncă sunt excesive și discriminatorii și îngrădesc dreptul
constituțional la muncă, mai ales când neîndeplinirea acestora
nu poate fi imputată solicitantului dreptului.
Curtea de Apel București — Secția a VIII-a contencios
administrativ și fiscal apreciază că dispozițiile criticate nu
contravin dreptului la muncă și nici nu au caracter
discriminatoriu.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului apreciază că dispozițiile art. 56 alin. (1)
lit. e) din Ordonanța de urgență a Guvernului nr. 194/2002
privind regimul străinilor în România sunt constituționale,
acestea reprezentând o garanție legală stabilită în scopul
asigurării unui climat de ordine în valorificarea de către titulari a
drepturilor și intereselor lor legitime.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 56 alin. (1) lit. e) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, având următorul conținut: ă(1) Străinilor intrați în
România în scopul angajării în muncă li se prelungește dreptul
de ședere temporară, dacă: (...) e) certificatul de atestare fiscală
emis de administrația finanțelor publice în a cărei rază teritorială
își are sediul angajatorul privind achitarea la zi a obligațiilor către
bugetul public național, doar la prelungirile ulterioare sau dacă
între data înregistrării solicitării pentru eliberarea autorizației și
data înregistrării cererii pentru eliberarea permisului de ședere
au trecut mai mult de 60 de zile.”
În opinia autorului excepției de neconstituționalitate textul de
lege criticat contravine dispozițiilor art. 41 alin. (1) din Constituție,
referitoare la neîngrădirea dreptului la muncă, și ale art. 1 din

MONITORUL OFICIAL AL ROMÂNIEI, PARTEA I, Nr. 163/17.III.2009
Protocolul nr. 12 la Convenția pentru apărarea drepturilor omului
și a libertăților fundamentale, privind interzicerea discriminării.
Analizând excepția de neconstituționalitate, Curtea
Constituțională reține că dispozițiile art. 56 alin. (1) lit. e) din
Ordonanța de urgență a Guvernului nr. 194/2002 privind regimul
străinilor în România reglementează una dintre condițiile
necesare prelungirii dreptului de ședere temporară în România
în scop de muncă, și anume prezentarea certificatului fiscal emis
de administrația finanțelor publice în a cărei rază teritorială își
are sediul angajatorul, prin care se atestă achitarea la zi a
obligațiilor sale către bugetul public național.
Curtea constată că textul legal criticat nu cuprinde norme de
natură să aducă atingere dreptului la muncă sau principiului
nediscriminării. Aceasta deoarece, pe de o parte, condițiile
prevăzute de lege se aplică în egală măsură tuturor celor vizați
de ipoteza normei criticate, iar pe de altă parte, nu afectează, ci,
dimpotrivă, reglementează cadrul juridic pentru exercitarea
dreptului la muncă. Dreptul prevăzut de art. 41 din Constituție nu
este unul absolut, deoarece acesta trebuie exercitat în formele

13

și modalitățile prevăzute de lege, cu respectarea condițiilor
specifice fiecăreia dintre ele, fără ca aceasta să aibă
semnificația îngrădirii lui. Dreptul la muncă include libertatea
alegerii profesiei, meseriei sau ocupației și libertatea alegerii
locului de muncă, dar nu exonerează titularul acestui drept
subiectiv de la obligația respectării prevederilor legale aplicabile,
după caz, fiecăruia dintre domeniile alese pentru exercitarea
dreptului.
Cât privește condiția prevăzută de art. 56 alin. (1) lit. e) din
Ordonanța de urgență a Guvernului nr. 194/2002, Curtea
constată că aceasta se justifică prin specificul obiectului de
reglementare: acordarea prelungirii dreptului de ședere
temporară în România străinilor, în scop de muncă. Solicitarea
certificatului fiscal prin care se atestă achitarea la zi de către
angajator a obligațiilor sale către bugetul public național
constituie astfel o măsură de preîntâmpinare a evaziunii fiscale
și a fraudei, pentru ca relațiile dintre angajat și angajator, pe de
o parte, și angajator—stat, pe de altă parte, să se desfășoare în
condiții legale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 56 alin. (1) lit. e) din Ordonanța de urgență
a Guvernului nr. 194/2002 privind regimul străinilor în România, excepție ridicată de Huang Yanfen în Dosarul nr. 1.941/2/2008 al
Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 24 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 278
din 26 februarie 2009

referitoare la excepția de neconstituționalitate a prevederilor art. 55 alin. (2) lit. a) și alin. (3) lit. b)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 55 alin. (2) lit. a) și alin. (3) lit. b) din

Ordonanța de urgență a Guvernului nr. 194/2002 privind regimul
străinilor în România, excepție ridicată de Chen Zhenfeng în
Dosarul nr. 754/2/2008 al Curții de Apel București — Secția
a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 2.016D/2008, nr. 2.075D/2008, nr. 2.321D/2008 și
nr. 2.455D/2008, având ca obiect aceeași excepție de
neconstituționalitate, ridicată de He Jiangfan, Zhan Guo, Gu
Chunling și, respectiv, Hong Yin în dosarele nr. 7.823/2/2007,
nr. 3.995/2/2008, nr. 3.584/2/2008 și nr. 4.601/2/2008 ale Curții

14

MONITORUL OFICIAL AL ROMÂNIEI, PARTEA I, Nr. 163/17.III.2009

de Apel București — Secția a VIII-a contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 2.016D/2008,
nr. 2.075D/2008, nr. 2.321D/2008 și nr. 2.455D/2008 la Dosarul
nr. 2.012D/2008, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele: Prin încheierile pronunțate în dosarele
nr. 754/2/2008,
nr. 7.823/2/2007,
nr.
3.995/2/2008,
nr. 3.584/2/2008 și nr. 4.601/2/2008, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu soluționarea excepției de
neconstituționalitate a prevederilor art. 55 alin. (2) lit. a) și
alin. (3) lit. b) din Ordonanța de urgență a Guvernului
nr. 194/2002 privind regimul străinilor în România.
Excepția a fost ridicată de Chen Zhenfeng, He Jiangfan,
Zhan Guo, Gu Chunling și Hong Yin în cauze având ca obiect
soluționarea plângerilor formulate împotriva deciziilor de
returnare emise de Oficiul Român pentru Imigrări.
În motivarea excepțiilor, având un conținut similar, se
susține, în esență, că textele de lege criticate sunt lipsite de
precizie și accesibilitate, având un caracter ăredundant și foarte
vag”, întrucât nu precizează care sunt documentele care atestă
că activitatea se desfășoară în conformitate cu planul de afaceri
și nici criteriile de evaluare a acestora. De aceea, se susține că
Oficiul Român pentru Imigrări ar putea să aprecieze pe baza
unor criterii aleatorii și arbitrare dacă activitatea societății
comerciale la care solicitantul este acționar sau asociat se
desfășoară în conformitate cu planul de afaceri. Se precizează
că se încalcă dreptul de proprietate privată, prin expunerea la
riscul de a înregistra pierderi financiare majore, care ar duce la
falimentarea societății comerciale și la pierderea investițiilor
imobiliare realizate în România.
Curtea de Apel București — Secția a VIII-a contencios
administrativ și fiscal consideră că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând actele de sesizare, punctele de vedere ale
Avocatului Poporului, rapoartele întocmite de judecătorul-

raportor și concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 55 alin. (2) lit. a) și alin. (3) lit. b) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008. Textele de lege criticate au următorul
cuprins:
— Art. 55 alin. (2) lit. a) și alin. (3) lit. b): ă(2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții:
a) activitatea societății comerciale se desfășoară în
conformitate cu planul de afaceri; ( )
(3) Dovada îndeplinirii condițiilor prevăzute în prezentul
articol se face cu următoarele documente: ( )
b) documentele care atestă că activitatea se desfășoară în
conformitate cu planul de afaceri.”
În opinia autorilor excepției de neconstituționalitate textele
de lege criticate contravin dispozițiilor art. 44 din Constituție și
celor ale art. 1 paragraful 1 din Protocolul nr. 1 adițional la
Convenția pentru apărarea drepturilor omului și a libertăților
fundamentale, referitoare la protecția dreptului de proprietate
privată.
Examinând excepția de neconstituționalitate, Curtea
constată că, în jurisprudența sa, a statuat că instituirea unor
norme potrivit cărora străinului intrat în România în scopul
desfășurării de activități comerciale i se poate prelungi dreptul
de ședere temporară sub condiția prezentării unor documente
care să ateste realizarea unor investiții nu aduce atingere
dreptului de proprietate privată, ale cărui conținut și limite sunt
stabilite prin lege. Condițiile cerute străinului pentru prelungirea
dreptului de ședere în vederea desfășurării de activități
comerciale se circumscriu scopului pentru care fiecare categorie
de străini nominalizată de lege solicită prelungirea dreptului de
ședere temporară în România și se justifică prin însuși interesul
pretins de solicitantul dreptului. În acest sens sunt, de exemplu,
Decizia nr. 584 din 20 mai 2008, publicată în Monitorul Oficial
al României, Partea I, nr. 455 din 18 iunie 2008, sau Decizia
nr. 341 din 3 aprilie 2007, publicată în Monitorul Oficial al
României, Partea I, nr. 298 din 4 mai 2007.
Curtea reține că textele de lege criticate sunt suficient de
clare și precise încât destinatarii acestora să aibă o reprezentare
adecvată a semnificației acestora și, în plus, nu sunt de natură
să conducă la interpretări arbitrare din partea Oficiului Român
pentru Imigrări. Curtea nu poate reține criticile referitoare la lipsa
din cuprinsul textelor de lege ce formează obiect al excepției a
individualizării documentelor ce pot fi prezentate în scopul
dovedirii conformității activității economice desfășurate de
societatea comercială la care străinul solicitant al prelungirii
dreptului de ședere este acționar sau asociat. Dimpotrivă,
Curtea observă că o eventuală enumerare limitativă a acestora
ar putea genera consecințe nefavorabile, întrucât s-ar îngusta
foarte mult posibilitățile aflate la îndemâna solicitantului de
dovedire a îndeplinirii condițiilor cerute de lege și, așa cum a
statuat Curtea Europeană a Drepturilor Omului în Cauza
Rekvényi contra Ungariei, 1999, reglementarea ar suferi de o
rigiditate excesivă.

MONITORUL OFICIAL AL ROMÂNIEI, PARTEA I, Nr. 163/17.III.2009

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 alin. (2) lit. a) și alin. (3) lit. b) din Ordonanța de urgență
a Guvernului nr. 194/2002 privind regimul străinilor în România, ridicată de Chen Zhenfeng, He Jiangfan, Zhan Guo, Gu Chunling
și, respectiv, Hong Yin în dosarele nr. 754/2/2008, nr. 7.823/2/2007, nr. 3.995/2/2008, nr. 3.584/2/2008 și nr. 4.601/2/2008 ale
Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 26 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 163/17.III.2009 conține 16 pagini.

Prețul: 3,20 lei

&JUYDGY|428850]
ISSN 1453—4495

