Anul 177 (XXI) — Nr. 524

PARTEA I

LEGI, DECRETE, HOTĂRÂRI ȘI ALTE ACTE

Joi, 30 iulie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 821 din 26 mai 2009 referitoare la excepția de
neconstituționalitate a prevederilor art. 7 lit. c) din
Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul
României, coroborat cu art. 56 alin. (1) lit. a) din
Ordonanța de urgență a Guvernului nr. 194/2002
privind regimul străinilor în România ..........................

Pagina
Decizia nr. 845 din 3 iunie 2009 referitoare la excepția de
neconstituționalitate a prevederilor art. 34 din Legea
nr. 3/2000 privind organizarea și desfășurarea
referendumului ..........................................................

2–3

8–11

Decizia nr. 856 din 16 iunie 2009 referitoare la excepția de
neconstituționalitate
a
prevederilor
Hotărârii
Guvernului nr. 548/1999 privind aprobarea Normelor
tehnice pentru întocmirea inventarului bunurilor care
alcătuiesc domeniul public al comunelor, orașelor,
municipiilor și județelor ..............................................

11–12

13–14

15–16

Decizia nr. 822 din 26 mai 2009 referitoare la excepția de
neconstituționalitate a prevederilor art. 56 alin. (1) lit. e)
din Ordonanța de urgență a Guvernului nr. 194/2002
privind regimul străinilor în România ..........................

4–5

Decizia nr. 826 din 26 mai 2009 referitoare la excepția de
neconstituționalitate a prevederilor art. 32 alin. (1) lit. b)
din Legea nr. 50/1991 privind autorizarea executării
lucrărilor de construcții ..............................................

5–7

Decizia nr. 862 din 16 iunie 2009 referitoare la excepția de
neconstituționalitate a prevederilor art. 7 lit. c) din
Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul
României, coroborat cu art. 56 alin. (1) lit. a) din
Ordonanța de urgență a Guvernului nr. 194/2002
privind regimul străinilor în România ..........................

7–8

Decizia nr. 890 din 16 iunie 2009 referitoare la excepția de
neconstituționalitate a dispozițiilor art. 68 din Codul de
procedură penală ......................................................

Decizia nr. 840 din 2 iunie 2009 referitoare la excepția de
neconstituționalitate a dispozițiilor art. 65 din Legea
nr. 53/2003 — Codul muncii ......................................

2

MONITORUL OFICIAL AL ROMÂNIEI, PARTEA I, Nr. 524/30.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 821
din 26 mai 2009

referitoare la excepția de neconstituționalitate a prevederilor art. 7 lit. c) din Ordonanța de urgență
a Guvernului nr. 56/2007 privind încadrarea în muncă și detașarea străinilor pe teritoriul României,
coroborat cu art. 56 alin. (1) lit. a) din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 7 lit. c) din Ordonanța de urgență a Guvernului
nr. 56/2007 privind încadrarea în muncă și detașarea străinilor
pe teritoriul României, coroborat cu art. 56 alin. (1) lit. a) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Yu Aile în Dosarul
nr. 7.212/2/2007 al Curții de Apel București — Secția a VIII-a de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă
interpretul autorizat de limba chineză, desemnat în cauză spre
a asigura translația, dl Ioan Budura.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând, în acest sens, Decizia
nr. 277/2009 a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2008, pronunțată în Dosarul
nr. 7.212/2/2007, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 7 lit. c) din Ordonanța de urgență a
Guvernului nr. 56/2007 privind încadrarea în muncă și
detașarea străinilor pe teritoriul României, coroborat cu
art. 56 alin. (1) lit. a) din Ordonanța de urgență a Guvernului
nr. 194/2002 privind regimul străinilor în România.
Excepția de neconstituționalitate a fost ridicată de Yu Aile
într-o cauză având ca obiect o acțiune în anulare formulată
împotriva unei decizii de returnare de pe teritoriul României,
emisă de Oficiul Român pentru Imigrări.
În motivarea excepției de neconstituționalitate se susține
că textele de lege criticate, din cauza impreciziei și neclarității
normelor pe care le reglementează, încalcă principiul

neretroactivității legii, dreptul la un proces echitabil și dreptul la
muncă. Apreciază autorul excepției că dispozițiile legale
examinate nu disting cu privire la situațiile tranzitorii și ar fi trebuit
să cuprindă precizări în legătură cu străinii care obținuseră deja
avizul pentru angajarea în muncă și veniseră în România în
baza legii în redactarea anterioară modificărilor intervenite prin
Ordonanța de urgență a Guvernului nr. 55/2007, astfel încât
aceștia să poată avea o indicare precisă asupra normelor
aplicabile în situația lor.
Curtea de Apel București — Secția a VIII-a de contencios
administrativ și fiscal nu își exprimă opinia cu privire la
excepția de neconstituționalitate ridicată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului consideră că dispozițiile art. 7 alin. (1)
lit. c) din Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul
României, coroborat cu art. 56 alin. (1) lit. a) din Ordonanța de
urgență a Guvernului nr. 194/2002 privind regimul străinilor în
România sunt constituționale. Arată, în acest sens, că textele
de lege criticate nu împiedică părțile interesate de a apela la
instanțele judecătorești și de a se prevala de toate garanțiile
procesuale care condiționează, într-o societate democratică,
procesul echitabil, și nici nu aduc atingere dreptului la muncă și
protecția socială a muncii. Apreciază că prevederile art. 15
alin. (2) din Constituție, invocate, nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7 alin. (1) lit. c) din Ordonanța de urgență a
Guvernului nr. 56/2007 privind încadrarea în muncă și detașarea
străinilor pe teritoriul României, publicată în Monitorul Oficial al
României, Partea I, nr. 424 din 26 iunie 2007, aprobată cu
modificări și completări prin Legea nr. 134/2008, coroborat cu

MONITORUL OFICIAL AL ROMÂNIEI, PARTEA I, Nr. 524/30.VII.2009
art. 56 alin. (1) lit. a) din Ordonanța de urgență a Guvernului
nr. 194/2002 privind regimul străinilor în România, republicată
în Monitorul Oficial al României, Partea I, nr. 421 din 5 iunie
2008. Textele de lege criticate au următorul conținut:
Art. 7 alin. (1) lit. c) din Ordonanța de urgență a Guvernului
nr. 56/2007: ă(1) În vederea obținerii autorizației de muncă
pentru lucrătorii permanenți, angajatorul, persoană juridică din
România ori o reprezentanță, sucursală sau filială a unei
persoane juridice cu sediul în străinătate, va depune la Oficiul
Român pentru Imigrări o cerere motivată privind necesitatea
încadrării în muncă a străinului, însoțită de următoarele
documente: (...) c) scrisoarea prin care se atestă bonitatea
angajatorului, eliberată de banca la care acesta are deschis
contul.”
Art. 56 alin. (1) lit. a) din Ordonanța de urgență a Guvernului
nr. 194/2002 — Prelungirea dreptului de ședere temporară în
scop de muncă: ă(1) Străinilor intrați în România în scopul
angajării în muncă li se prelungește dreptul de ședere
temporară, dacă: a) sunt titulari ai unei autorizații de muncă
valabile.”
În opinia autorului excepției de neconstituționalitate, textele
de lege menționate contravin dispozițiilor constituționale ale
art. 15 alin. (2) privind principiul neretroactivității legii civile, art. 21
alin. (3) referitoare la dreptul părților la un proces echitabil și ale
art. 41 alin. (1) cu privire la interdicția îngrădirii dreptului la
muncă. Se invocă, de asemenea, art. 6 paragraful 1 din
Convenția pentru apărarea drepturilor omului și a libertăților
fundamentale, referitor la dreptul la un proces echitabil, precum
și jurisprudența în materie a Curții Europene a Drepturilor
Omului.
Analizând excepția de neconstituționalitate ridicată, Curtea
Constituțională constată că aceasta urmează să fie respinsă ca
inadmisibilă.
Astfel, Curtea reține că autorul excepției critică, în realitate,
modalitatea în care instanța de judecată învestită cu
soluționarea litigiului pe parcursul căruia a invocat excepția a
interpretat și a aplicat dispozițiile de lege atacate criticate,
raportat, desigur, la situația de fapt specifică speței. În acest
context, se susține că prevederile art. 7 alin. (1) lit. c) din
Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul

3

României, coroborat cu art. 56 alin. (1) lit. a) din Ordonanța de
urgență a Guvernului nr. 194/2002 privind regimul străinilor în
România au caracter retroactiv, încalcă dreptul la un proces
echitabil și dreptul la muncă, deoarece se aplică și străinilor
intrați în România în scopul angajării în muncă ce au obținut
avizul necesar în conformitate cu legislația în vigoare la acel
moment, anterior modificărilor legislative introduse prin
Ordonanța de urgență a Guvernului nr. 56/2007. Acest act
normativ a reglementat condiții diferite pentru acordarea
dreptului de prelungire a șederii temporare în România în
același scop — de muncă —, astfel că, fiind în imposibilitate de
a le îndeplini, solicitantul este nevoit să se întoarcă în țara de
origine.
Față de aceste susțineri, Curtea arată că modalitatea de
interpretare și aplicare a unui anumit text de lege, raportat la o
situație de fapt dată, nu poate constitui premisa invocării
neconstituționalității acelui text. O astfel de critică nu poate fi
reținută, deoarece neconstituționalitatea unei reglementări
constituie o stare intrinsecă a acesteia, fiind dedusă exclusiv din
relația de contrarietate a textului legal supus controlului față de
normele și principiile fundamentale invocate, și nu dintr-o situație
nefavorabilă, la un moment dat, unei părți sau alteia dintr-un
proces. Totodată, operațiunile de interpretare și aplicare a unui
text la circumstanțele specifice unei cauze aparțin în
exclusivitate competenței instanței de judecată învestite cu
soluționarea acesteia, și nu Curții Constituționale.
În plus, Curtea constată că textele de lege ce constituie
obiectul controlului de constituționalitate nu conțin, în sine,
norme care să aibă vreo legătură cu exigențele specifice
principiului constituțional al neretroactivității legii civile sau
dreptului părților la un proces echitabil, invocate de autorul
excepției, și nici nu conțin îngrădiri ale dreptului la muncă, ci
reglementează o condiție legală în vederea obținerii autorizației
de muncă pentru străinii intrați în România în scopul angajării în
muncă sau care solicită prelungirea dreptului de ședere
temporară în același scop. Mai mult, Curtea a mai examinat
constituționalitatea prevederilor art. 56 alin. (1) lit. a) din
Ordonanța de urgență a Guvernului nr. 194/2002 privind regimul
străinilor în România, respingând excepția prin Decizia nr. 277
din 26 februarie 2009, publicată în Monitorul Oficial al României,
Partea I, nr. 181 din 24 martie 2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor prevederilor art. 7 lit. c) din Ordonanța de urgență
a Guvernului nr. 56/2007 privind încadrarea în muncă și detașarea străinilor pe teritoriul României, coroborat cu art. 56 alin. (1)
lit. a) din Ordonanța de urgență a Guvernului nr. 194/2002 privind regimul străinilor în România, excepție ridicată de Yu Aile în
Dosarul nr. 7.212/2/2007 al Curții de Apel București — Secția a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

4

MONITORUL OFICIAL AL ROMÂNIEI, PARTEA I, Nr. 524/30.VII.2009
CURTEA CONSTITUȚIONALĂ

D E C I Z I A Nr. 822
din 26 mai 2009

referitoare la excepția de neconstituționalitate a prevederilor art. 56 alin. (1) lit. e)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 56 alin. (1) lit. e) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Li Renshan în Dosarul nr. 5.511/2/2008 al
Curții de Apel București — Secția a VIII-a de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă
interpretul autorizat de limba chineză, desemnat spre a asigura
traducerea în cauză, dl Ioan Budura.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând, în acest sens, Decizia
nr. 265/2009 a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2008, pronunțată în Dosarul
nr. 5.511/2/2008, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 56 alin. (1) lit. e) din Ordonanța de urgență
a Guvernului nr. 194/2002 privind regimul străinilor în
România.
Excepția de neconstituționalitate a fost ridicată de Li
Renshan într-o cauză având ca obiect o acțiune în anulare a
unei decizii de returnare de pe teritoriul României, emisă de
Oficiul Român pentru Imigrări, precum și obligarea acestuia la
prelungirea dreptului de ședere în România în scop de muncă
și la prelungirea autorizației de muncă.
În motivarea excepției de neconstituționalitate se susține
că dispozițiile de lege criticate sunt lipsite de claritate și precizie
în sensul prevăzut de Convenția pentru apărarea drepturilor
omului și a libertăților fundamentale. Astfel, pentru prelungirea
dreptului de ședere în România este necesară, pe de o parte,
prezentarea contractului individual de muncă vizat de
inspectoratul de muncă în a cărui rază își are sediul angajatorul,
iar pe de altă parte, aceeași lege sancționează angajatul în caz
de neprezentare a certificatului fiscal emis angajatorului de
administrația finanțelor publice în a cărei rază teritorială își are
sediul angajatorul, privind achitarea la zi a obligațiilor către
bugetul public național. Prin urmare, condițiile legale pentru
prelungirea dreptului de ședere în România în scopul angajării
în muncă sunt excesive și discriminatorii, față de situația
cetățenilor români, și îngrădesc dreptul constituțional la muncă,

mai ales când neîndeplinirea acestora nu poate fi imputată
solicitantului dreptului.
Curtea de Apel București — Secția a VIII-a de contencios
administrativ și fiscal apreciază că dispozițiile criticate sunt
constituționale, impunerea unor condiții cetățenilor străini pentru
acordarea dreptului la muncă pe teritoriul României neavând
semnificația încălcării acestui drept sau a principiului
nediscriminării.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul apreciază că excepția de neconstituționalitate este
neîntemeiată. Arată, în acest sens, că nu poate fi reținută critica
de neconstituționalitate privind nesocotirea principiului
nediscriminării, din moment ce actul normativ atacat se
adresează în exclusivitate străinilor, și nu cetățenilor români. Cât
privește invocarea dreptului la muncă, pretins încălcat,
precizează că art. 41 din Constituție consacră un drept
fundamental și general, nu și absolut, ceea ce permite
legiuitorului instituirea unor condiții legale specifice pentru
exercitarea dreptului la muncă. Mai arată că textul de lege
criticat conține norme suficient de clare și precise, astfel încât
destinatarul acesteia să înțeleagă atât comportamentul cerut de
lege, cât și consecințele nerespectării ei.
Avocatul Poporului consideră că dispozițiile art. 56 alin. (1)
lit. e) din Ordonanța de urgență a Guvernului nr. 194/2002
privind regimul străinilor în România sunt constituționale. Arată,
în acest sens, că textul de lege criticat reprezintă o garanție
legală stabilită în scopul asigurării unui climat de ordine în
valorificarea, de către titulari, a drepturilor și intereselor lor
legitime. Totodată, apreciază că reglementarea examinată
corespunde condițiilor de precizie și previzibilitate specifice
normei juridice.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 56 alin. (1) lit. e) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, cu următorul conținut:
Art. 56. — Prelungirea dreptului de ședere temporară în scop
de muncă: ă(1) Străinilor intrați în România în scopul angajării în
muncă li se prelungește dreptul de ședere temporară, dacă: [...]
e) certificatul de atestare fiscală emis de administrația finanțelor

MONITORUL OFICIAL AL ROMÂNIEI, PARTEA I, Nr. 524/30.VII.2009
publice în a cărei rază teritorială își are sediul angajatorul privind
achitarea la zi a obligațiilor către bugetul public național, doar la
prelungirile ulterioare sau dacă între data înregistrării solicitării
pentru eliberarea autorizației și data înregistrării cererii pentru
eliberarea permisului de ședere au trecut mai mult de 60 de
zile.”
În opinia autorului excepției de neconstituționalitate, textul de
lege criticat contravine dispozițiilor art. 41 alin. (1) din Constituție
referitoare la neîngrădirea dreptului la muncă și ale art. 1 din
Protocolul nr. 12 la Convenția pentru apărarea drepturilor omului
și a libertăților fundamentale, privind interzicerea discriminării.
Analizând excepția de neconstituționalitate ridicată, Curtea
Constituțională constată că dispozițiile art. 56 alin. (1) lit. e) din

5

Ordonanța de urgență a Guvernului nr. 194/2002 privind regimul
străinilor în România au mai fost supuse examenului de
constituționalitate, prin raportare la aceleași norme
fundamentale și convenționale invocate și față de critici de
neconstituționalitate similare celor formulate în prezenta cauză.
Prin Decizia nr. 265 din 24 februarie 2009, publicată în Monitorul
Oficial al României, Partea I, nr. 163 din 17 martie 2009, Curtea
a respins excepția de neconstituționalitate, reținând, pentru
argumentele acolo expuse, că prevederile de lege criticate nu
cuprind norme de natură să aducă atingere dreptului la muncă
sau principiului nediscriminării. Așa fiind, pentru identitate de
rațiune, această soluție se menține și în dosarul de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 56 alin. (1) lit. e) din Ordonanța de urgență a Guvernului
nr. 194/2002 privind regimul străinilor în România, excepție ridicată de Li Renshan în Dosarul nr. 5.511/2/2008 al Curții de Apel
București — Secția a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 826
din 26 mai 2009

referitoare la excepția de neconstituționalitate a prevederilor art. 32 alin. (1) lit. b)
din Legea nr. 50/1991 privind autorizarea executării lucrărilor de construcții
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 32 alin. (1) lit. b) din Legea nr. 50/1991 privind
autorizarea executării lucrărilor de construcții, excepție ridicată
de S.C. ăFlavia” — S.R.L. din Timișoara în Dosarul
nr. 11.171/325/2008 al Judecătoriei Timișoara, cauză ce
constituie obiectul Dosarului nr. 393D/2009 al Curții
Constituționale.
La apelul nominal răspunde autorul excepției, prin doamna
Flavia-Consuela Crăciun, în calitate de mandatar, cu procură

specială depusă la dosar, lipsind celelalte părți, față de care
procedura de citare a fost legal îndeplinită.
Curtea dispune a se face apelul și în Dosarul nr. 444D/2009,
având ca obiect aceeași excepție de neconstituționalitate,
ridicată de Violeta Petre în Dosarul nr. 9.688/302/2008 al
Judecătoriei Sectorului 5 București — Secția a II-a civilă.
La apelul nominal se constată lipsa părților, față de care
procedura de citare a fost legal îndeplinită.
Președintele Curții Constituționale, văzând identitatea de
obiect al acestor cauze, pune în discuție, din oficiu, problema
conexării lor.
Partea prezentă lasă la aprecierea Curții Constituționale, iar
reprezentantul Ministerului Public este de acord cu propunerea
de conexare a celor două dosare.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 444D/2009 la
Dosarul nr. 393D/2009, care a fost primul înregistrat.
Cauza fiind în stare de judecată, președintele Curții
Constituționale acordă cuvântul reprezentantului autorului
excepției ridicate în Dosarul nr. 393D/2009, care solicită
admiterea excepției, reiterând, în esență, aceleași considerente
expuse și în fața instanței de judecată. Depune o copie a

6

MONITORUL OFICIAL AL ROMÂNIEI, PARTEA I, Nr. 524/30.VII.2009

certificatului de înregistrare a denumirii societății comerciale al
cărei mandatar este, precum și concluzii scrise.
Ministerul Public pune concluzii de respingere a excepției de
neconstituționalitate, având în vedere jurisprudența în materie a
Curții Constituționale, respectiv Decizia nr. 199/2005. În plus,
menționează că în Dosarul nr. 444D/2009 autorul excepției
solicită, prin criticile formulate, completarea textului de lege
examinat, în sensul introducerii unui termen rezonabil înăuntrul
căruia contravenientul să aibă posibilitatea reală să intre în
legalitate. Această atribuție nu aparține, însă, competenței Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 20 ianuarie 2009, pronunțate în
Dosarul nr. 11.171/325/2008, respectiv nr. 9.688/302/2008,
Judecătoria Timișoara și, respectiv, Judecătoria
Sectorului 5 București — Secția a II-a civilă au sesizat
Curtea Constituțională cu excepția de neconstituționalitate
a dispozițiilor art. 32 alin. (1) lit. b) din Legea nr. 50/1991
privind autorizarea executării lucrărilor de construcții.
Excepțiile au fost ridicate de S.C. ăFlavia” — S.R.L. din
Timișoara și, respectiv, de Violeta Petre, în cauze civile având ca
obiect obligația de a face.
În motivarea excepției de neconstituționalitate autorii
acesteia susțin că măsura desființării construcțiilor realizate
nelegal, prevăzută de art. 32 alin. (1) lit. b) din Legea nr. 50/1991
privind autorizarea executării lucrărilor de construcții, încalcă
principiul egalității în drepturi, accesul liber la justiție, dreptul la
apărare, afectează exercitarea dreptului de proprietate privată,
precum și principiul constituțional potrivit căruia justiția este
unică, imparțială și egală pentru toți. În acest sens, se arată că
termenul prevăzut în procesul-verbal de sancționare a
contravenției pentru intrarea în legalitate este insuficient, în
condițiile în care, deși termenul legal de soluționare a unei cereri
privind eliberarea unei autorizații este de 30 de zile, acesta este
cu mult depășit, în toate cazurile, de autoritățile administrației
publice competente. Declanșarea unui litigiu împotriva
respectivei autorități publice presupune parcurgerea obligatorie
a procedurii prealabile, urmată de stabilirea primului termen de
judecată, care de multe ori depășește ăcu mult cele 90 de zile
prevăzute în procesul-verbal de sancționare pentru intrarea în
legalitate.” În plus, procedura prevăzută de Legea nr. 50/1991
este inechitabilă și lipsește contravenientul de garanțiile
dreptului la apărare, deoarece, pe de o parte, actul normativ nu
prevede un termen de prescripție a dreptului organelor
administrației publice de a cere în instanță desființarea
construcției, ceea ce face posibilă exercitarea oricând, deci
abuzivă, a acestui drept. Pe de altă parte, în momentul sesizării
instanței, organul constatator ăeste deja în posesia unui titlu
executor reprezentat de procesul-verbal de constatare a
contravenției,” ceea ce conferă acestuia o poziție privilegiată,
iar instanței de judecată un rol pur formal, doar de stabilire a
termenului în care trebuie desființate construcțiile. Totodată, se
aduce atingere dreptului de proprietate prin faptul că proprietarul
este lipsit de bunul său, fără să existe o expropriere pentru
cauză de utilitate publică și fără prealabilă despăgubire, părți din
bunul în care este încorporat bunul supus măsurii desființării
fiind distruse.
Judecătoria Timișoara, exprimându-și opinia în Dosarul
nr. 393D/2009, apreciază că dispozițiile de lege criticate sunt
constituționale.
Judecătoria Sectorului 5 București — Secția a II-a civilă,
exprimându-și opinia în Dosarul nr. 444D/2009, consideră că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor

două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
neîntemeiată, astfel cum s-a pronunțat constant Curtea
Constituțională în jurisprudența sa în materie, de exemplu
deciziile nr. 581/2006, nr. 639/2007, nr. 820/2007 sau
nr. 881/2007.
Avocatul Poporului apreciază că dispozițiile art. 32 alin. (1)
lit. b) din Legea nr. 50/1991 privind autorizarea executării
lucrărilor de construcții sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (1) lit. b) din Legea nr. 50/1991 privind
autorizarea executării lucrărilor de construcții, republicată în
Monitorul Oficial al României, Partea I, nr. 933 din 13 octombrie
2004, având următorul conținut: ă(1) În cazul în care persoanele
sancționate contravențional au oprit executarea lucrărilor, dar
nu s-au conformat în termen celor dispuse prin procesul-verbal
de constatare a contravenției, potrivit prevederilor art. 28
alin. (1), organul care a aplicat sancțiunea va sesiza instanțele
judecătorești pentru a dispune, după caz: (...) b) desființarea
construcțiilor realizate nelegal.”
Autorii excepției de neconstituționalitate invocă prevederile
art. 16 alin. (1), (2) și (3) privind egalitatea în drepturi, art. 21
alin. (1), (2) și (3) referitoare la dreptul de acces la instanță și
dreptul părților la un proces echitabil, art. 24 alin. (1) în legătură
cu dreptul la apărare, art. 44 — ăDreptul de proprietate privată”
și ale art. 124 alin. (2) din Constituție, referitoare la principiul
potrivit căruia justiția este unică, imparțială și egală pentru toți.
Analizând excepția de neconstituționalitate, Curtea constată
că, în jurisprudența sa, s-a mai pronunțat asupra conformității
dispozițiilor art. 32 alin. (1) lit. b) din Legea nr. 50/1991 față de
normele și principiile fundamentale invocate și în prezenta cauză.
Un exemplu în acest sens este Decizia nr. 865 din 10 iulie
2008, publicată în Monitorul Oficial al României, Partea I, nr. 590
din 6 august 2008, prin care Curtea a respins excepția de
neconstituționalitate, reținând, pentru argumentele acolo
arătate, că textul de lege criticat nu încalcă principiul egalității
cetățenilor în fața legii și a autorităților publice, dreptul de acces
la instanță și dreptul părților la un proces echitabil și la
soluționarea cauzelor într-un termen rezonabil, dreptul la
apărare, dreptul de proprietate privată și nici principiul potrivit
căruia justiția este unică, imparțială și egală pentru toți.
Întrucât în cauza de față nu au intervenit elemente noi, de
natură să justifice reconsiderarea jurisprudenței Curții
Constituționale în materie, soluția pronunțată cu acel prilej și
considerentele ce au fundamentat-o își păstrează valabilitatea și
în această cauză.
În plus, critica de neconstituționalitate vizează și aspecte
legate de o pretinsă lipsă de reglementare, în sensul instituirii
unui termen de prescripție înăuntrul căruia organele competente
ale administrației publice au prerogativa de a cere în instanță
desființarea construcției, termen asemănător celui de 2 ani de

MONITORUL OFICIAL AL ROMÂNIEI, PARTEA I, Nr. 524/30.VII.2009
prescriere a sancțiunii amenzii contravenționale. Din această
perspectivă, însă, excepția de neconstituționalitate are caracter
inadmisibil, deoarece Curtea Constituțională nu are competențe

7

în ceea ce privește activitatea de legiferare, Parlamentul fiind,
potrivit art. 61 din Constituție, singura autoritate legiuitoare a
țării.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 32 alin. (1) lit. b) din Legea nr. 50/1991 privind autorizarea
executării lucrărilor de construcții, excepție ridicată de S.C. ăFlavia” — S.R.L. din Timișoara în Dosarul nr. 11.171/325/2008 al
Judecătoriei Timișoara și de Violeta Petre în Dosarul nr. 9.688/302/2008 al Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 840
din 2 iunie 2009

referitoare la excepția de neconstituționalitate a dispozițiilor art. 65
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 65 din Legea nr. 53/2003 — Codul muncii,
excepție ridicată de Maria Burcea în Dosarul nr. 610/109/2008
al Tribunalului Argeș — Secția civilă.
La apelul nominal răspunde autorul excepției de
neconstituționalitate, lipsind cealaltă parte, față de care
procedura de citare este legal îndeplinită.
Având cuvântul, Maria Burcea solicită admiterea excepției
de neconstituționalitate astfel cum a fost formulată, arătând că
textul de lege criticat permite concedierea abuzivă. Totodată,
solicită anularea deciziei de concediere.
Reprezentantul Ministerului Public pune concluzii de
respingere a excepției de neconstituționalitate, considerând că
textul criticat conține suficiente garanții contra unei concedieri
abuzive.
C U R T E A,

având în vedere actele și lucrările dosarului, constată
următoarele:

Prin Încheierea din 27 noiembrie 2008, pronunțată în Dosarul
nr. 610/109/2008, Tribunalul Argeș — Secția civilă a sesizat
Curtea Constituțională cu excepția de neconstituționalitate
a dispozițiilor art. 65 din Codul muncii, excepție ridicată de
Maria Burcea în cauza ce are ca obiect judecarea contestației
împotriva deciziei de concediere.
În motivarea excepției de neconstituționalitate autorul
acesteia susține că prevederile de lege criticate încalcă
dispozițiile art. 16, art. 21 și ale art. 53 din Constituție, deoarece
nu conțin suficiente garanții în legătură cu drepturile
constituționale și că ar trebui menționată expres obligația
angajatorului de a oferi salariatului un alt loc de muncă, așa cum
s-a prevăzut în art. 64 din Codul muncii.
Tribunalul Argeș — Secția civilă apreciază că excepția de
neconstituționalitate este nefondată, deoarece instanța de
judecată, care apreciază de la un caz la altul, hotărăște dacă
desființarea locului de muncă a fost efectivă și dacă a avut o
cauză reală și serioasă, neputându-se enumera de către
legiuitor cauzele nereale sau neserioase.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 524/30.VII.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl dispozițiile
art. 65 din Legea nr. 53/2003 — Codul muncii, publicată în
Monitorul Oficial al României, Partea I, nr. 72 din 5 februarie
2003, modificate prin Ordonanța de urgență a Guvernului
nr. 55/2006 pentru modificarea și completarea Legii nr. 53/2003 —
Codul muncii, publicată în Monitorul Oficial al României,
Partea I, nr. 788 din 18 septembrie 2006.
În prezent, textul de lege criticat are următoarea redactare:
ă(1) Concedierea pentru motive care nu țin de persoana
salariatului reprezintă încetarea contractului individual de muncă
determinată de desființarea locului de muncă ocupat de salariat,
din unul sau mai multe motive fără legătură cu persoana
acestuia.
(2) Desființarea locului de muncă trebuie să fie efectivă și să
aibă o cauză reală și serioasă.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 16 privind egalitatea în fața legii, în art. 21 privind
accesul liber la justiție și în art. 53 referitor la restrângerea
exercițiului unor drepturi sau al unor libertăți.

Examinând excepția de neconstituționalitate, Curtea reține
următoarele:
Art. 65 din Codul muncii reglementează concedierea pentru
motive care nu țin de persoana salariatului, fără a institui
discriminări de natură să încalce principiul egalității în fața legii,
consacrat constituțional prin dispozițiile art. 16 din Constituție.
Totodată, Curtea constată că dispozițiile constituționale ale
art. 21 nu sunt încălcate prin prevederile criticate din Codul
muncii, deoarece acestea nu îngrădesc accesul liber la justiție,
ci reglementează condițiile de concediere pentru motive care nu
țin de persoana salariatului, desființarea locului de muncă
trebuind să fie efectivă și să aibă o cauză reală și serioasă.
De asemenea, potrivit art. 67 din Codul muncii, salariații
concediați pentru motive care nu țin de persoana lor beneficiază
de măsuri active de combatere a șomajului și pot beneficia de
compensații în condițiile prevăzute de lege și de contractul
colectiv de muncă aplicabil.
Susținerea autorului excepției potrivit căreia ar trebui
menționată expres în textul de lege criticat obligația
angajatorului de a oferi salariatului un alt loc de muncă nu poate
fi reținută deoarece Curtea s-ar substitui puterii legislative și ar
încălca astfel dispozițiile art. 61 din Constituție, potrivit cărora
Parlamentul este unica putere legiuitoare a țării. În același sens,
potrivit art. 2 alin. (3) din Legea nr. 47/1992, Curtea
Constituțională se pronunță asupra constituționalității actului cu
care a fost sesizată, neputând modifica sau completa
prevederile supuse controlului.
În final, Curtea constată că, deoarece nu s-a reținut
restrângerea exercițiului vreunui drept sau al vreunei libertăți
fundamentale prin textul de lege criticat, nu ne aflăm în ipoteza
prevăzută de dispozițiile art. 53 din Constituție și, prin urmare,
invocarea acestora este nerelevantă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 65 din Legea nr. 53/2003 — Codul muncii, excepție ridicată
de Maria Burcea în Dosarul nr. 610/109/2008 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 2 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 845
din 3 iunie 2009

referitoare la excepția de neconstituționalitate a prevederilor art. 34 din Legea nr. 3/2000
privind organizarea și desfășurarea referendumului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 34 din Legea nr. 3/2000 privind organizarea

MONITORUL OFICIAL AL ROMÂNIEI, PARTEA I, Nr. 524/30.VII.2009
și desfășurarea referendumului, excepție ridicată de Asociația
ăSolidaritatea pentru Libertatea de Conștiință” din Buzău în
Dosarul nr. 4.426/2/2008 al Curții de Apel București — Secția
a VIII-a contencios administrativ și fiscal.
Dezbaterile au avut loc în ședința publică din 26 mai 2009, în
prezența reprezentantului autorului excepției și al Ministerului
Public, și au fost consemnate în încheierea de la acea dată,
când Curtea a admis cererea de amânare a pronunțării
formulată de partea prezentă în vederea depunerii de concluzii
scrise și, în consecință, a dispus amânarea pronunțării pentru
data de 3 iunie 2009.
C U R T E A,

având în vedere actele și lucrările dosarului, reține următoarele:
Prin Încheierea din 21 octombrie 2008, pronunțată în Dosarul
nr. 4.426/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 34 din Legea nr. 3/2000 privind organizarea
și desfășurarea referendumului.
Excepția de neconstituționalitate a fost ridicată de Asociația
ăSolidaritatea pentru Libertatea de Conștiință” din Buzău într-o
cauză având ca obiect o acțiune în anulare a unui act
administrativ, respectiv a unei hotărâri emise de Consiliul
Național pentru Combaterea Discriminării. În motivarea acțiunii
introductive, reclamantul invocă excepția de neconstituționalitate
ce vizează ăreglementările din România cu referire la
desfășurarea referendumului pentru demiterea Președintelui
României din 19.05.2007”, ămaterializate în prevederile art. 1
alin. (3) din Hotărârea nr. 21/2007 a Parlamentului României,
coroborate cu prevederile art. 34 din Legea nr.3/2000 privind
organizarea și desfășurarea referendumului, preluate și prin
Hotărârea Guvernului nr. 372/2007, pct. 29 și 30 din Anexă.” Prin
încheierea de sesizare, instanța de contencios administrativ a
respins ca inadmisibilă cererea de soluționare a excepției de
neconstituționalitate referitoare la prevederile art. 1 alin. (3) din
Hotărârea Parlamentului nr. 21/2007 și ale pct. 29 și 30 din
anexa la Hotărârea Guvernului nr. 372/2007 și, totodată, a
sesizat Curtea Constituțională cu soluționarea excepției de
neconstituționalitate a dispozițiilor art. 34 din Legea nr. 3/2000
privind organizarea și desfășurarea referendumului.
În motivarea excepției de neconstituționalitate autorul
acesteia arată că, prin reglementarea desfășurării
referendumului pentru demiterea Președintelui României
din data de 19 mai 2007 într-o zi de sâmbătă, în intervalul orar
8.00 — 20.00, cetățenii aparținând cultelor religioase care au ca
zi săptămânală de rugăciune sâmbăta — conform practicilor și
ritualurilor religioase a căror alegere este garantată prin
prevederi constituționale și internaționale — nu și-au putut
exercita dreptul fundamental de a vota. Or, libertatea conștiinței
este garantată, iar libertatea credințelor religioase nu poate fi
îngrădită sub nicio formă; libertatea religioasă cuprinde dreptul
oricărei persoane de a avea sau de a adopta o religie, de a și-o
manifesta în mod individual sau colectiv, în public sau în
particular, prin practici și ritualuri specifice cultului. Autorul
excepției face referire la demersurile legale prin care a solicitat
Biroului Electoral Central și Guvernului României să dispună
modificarea cu numai două ore a programului secțiilor de votare
în cel puțin o secție de votare din fiecare localitate sau din
localitățile în care există cetățeni aparținând confesiunilor
religioase care au declarată sâmbăta ca zi săptămânală de
închinare. Demersurile nu au fost, însă, soluționate în mod
favorabil petentului, astfel că s-a adresat, în cele din urmă,
Consiliului Național pentru Combaterea Discriminării, pentru ca,
prin hotărâre, acesta să confirme caracterul discriminatoriu —
pe motive de apartenență religioasă — al modului în care
instituțiile abilitate au organizat și supravegheat corecta

9

desfășurare a referendumului național pentru demiterea
Președintelui României, din data de 19 mai 2007. Hotărârea
Consiliului Național pentru Combaterea Discriminării de
respingere a cererii formulate a fost ulterior atacată de Asociația
ăSolidaritatea pentru Libertate și Conștiință” în fața instanței de
contencios administrativ.
Curtea de Apel București — Secția a VIII-a contencios
administrativ și fiscal apreciază că dispozițiile art. 34 din
Legea nr. 3/2000 privind organizarea și desfășurarea
referendumului nu încalcă prevederile din Constituție invocate,
susținerile autorului excepției vizând mai mult o lipsă de
reglementare, în sensul stabilirii prin lege a unei reglementări
care să aibă în vedere și persoanele aparținând confesiunilor
religioase care au sâmbăta ca zi săptămânală de rugăciune,
astfel încât aceștia să-și poată exercita dreptul de vot. Mai mult,
textul criticat nu se referă decât la orele între care se desfășoară
scrutinul și nu stabilește o anumită zi din săptămână în care
trebuie să aibă loc referendumul.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul apreciază că excepția de neconstituționalitate este
neîntemeiată. Textul legal criticat stabilește doar intervalul orar
în care se poate desfășura scrutinul, data – și, implicit, ziua din
săptămână în care acesta se desfășoară – fiind stabilită, în
condițiile art. 15 lit. b) din Legea nr. 3/2000, prin Hotărârea
Parlamentului nr. 21/2007. Or, faptul că dispozițiile art. 34 din
legea atacată, doar coroborate cu alte acte administrative
adoptate în aplicarea legii, creează premisele vătămării unui
drept sau interes legitim al autorului excepției, excedează
competenței Curții Constituționale, controlul revenind instanței
de contencios administrativ, la care reclamantul a recurs deja.
Mai mult, opțiunea legiuitorului exprimată prin art. 34 din Legea
nr. 3/2000 nu poate fi interpretată ca o încălcare a prevederilor
art. 1 alin. (1), art. 4, art. 11, art. 20, art. 16 alin. (1), art. 29, art. 36
sau ale art. 53 din Constituție, iar majoritatea dispozițiilor
fundamentale invocate nu au incidență în cauză.
Avocatul Poporului consideră că dispozițiile art. 34 din
Legea nr. 3/2000 privind organizarea și desfășurarea
referendumului, cu modificările și completările ulterioare, sunt
constituționale. Textul legal criticat nu instituie privilegii sau
discriminări pe criterii arbitrare și nu restrânge exercițiul unor
drepturi sau libertăți constituționale, astfel cum pretinde autorul
excepției. Se observă, în plus, că acesta vizează, în susținerile
sale, aspecte ce țin de omisiuni de reglementare, ceea ce
excedează controlului Curții Constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 din Legea nr. 3/2000 privind organizarea și
desfășurarea referendumului, publicată în Monitorul Oficial al
României, Partea I, nr. 84 din 24 februarie 2000, având
următorul conținut: ăScrutinul se va deschide la ora 8,00 și se va
încheia la ora 20,00.”

10

MONITORUL OFICIAL AL ROMÂNIEI, PARTEA I, Nr. 524/30.VII.2009

În opinia autorului excepției de neconstituționalitate, textul de
lege criticat contravine dispozițiilor constituționale ale art. 1
alin. (3) cu privire la valorile supreme ale statului român, art. 4
alin. (2) și art. 16 alin. (1), sub aspectul egalității cetățenilor în
drepturi, fără deosebire de religie, art. 29 alin. (1), (2) și (3)
referitoare la libertatea conștiinței, art. 36 — Dreptul de vot și
ale art. 53 — Restrângerea exercițiului unor drepturi sau al unor
libertăți. Invocând prevederile art. 11 alin. (1) și ale art. 20
alin. (1) din Legea fundamentală, autorul excepției apreciază că
sunt încălcate și Declarația universală a drepturilor omului,
Declarația cu privire la eliminarea tuturor formelor de intoleranță
și de discriminare bazate pe religie sau credință, adoptată de
Adunarea Generală a Națiunilor Unite prin Rezoluția 36/55 din
25.11.1981, ăactele și celelalte tratate la care România este
parte”, care consacră principiile nediscriminării și al egalității în
fața legii, precum și dreptul la libertatea de gândire, de conștiință
și de religie.
Analizând excepția de neconstituționalitate, Curtea constată
următoarele:
Criticile de neconstituționalitate formulate reclamă existența
unui raport de contrarietate între prevederile art. 34 din Legea
nr. 3/2000 privind organizarea și desfășurarea referendumului,
pe de o parte, și normele constituționale și convenționale care
garantează libertatea de gândire, de conștiință și cea religioasă,
precum și dreptul de vot, pe de altă parte. Conflictul dintre
reglementarea legii atacate și textele fundamentale invocate se
bazează pe ideea discriminării pe criterii de apartenență
religioasă, având în vedere situația de fapt și de drept expusă de
autorul excepției: împiedicarea efectivă a cetățenilor aparținând
cultelor religioase care au ca zi săptămânală de rugăciune ziua
de sâmbătă de a participa la referendumul pentru demiterea
Președintelui României din data de 19 mai 2007, sâmbătă, în
intervalul orar 8.00 — 20.00.
Curtea constată că susținerile autorului excepției nu sunt
întemeiate.
Scopul dispozițiilor art. 9 din Convenția pentru apărarea
drepturilor omului și a libertăților fundamentale, ale art. 18 din
Declarația universală a drepturilor omului, al Declarației cu
privire la eliminarea tuturor formelor de intoleranță și de
discriminare bazate pe religie sau credință, precum și al art. 29
din Constituția României, invocate, este același: protejarea și
garantarea libertății individuale de gândire, de conștiință și de
religie. Dacă sub aspectul laturii interioare, intime, aceste
drepturi au caracter absolut, este recunoscut caracterul lor
relativ din perspectiva componentei externe, de exteriorizare
sau manifestare a acestora. Garantarea libertăților amintite
presupune din partea statului respectarea unor obligații
specifice, fie negative, fie pozitive, acestea din urmă fiind
concretizate în măsuri adecvate, astfel încât să fie evitată
perturbarea exercițiului libertății individuale de gândire, de
conștiință și de religie.
Contrar susținerilor autorului excepției, Curtea constată că
dispozițiile art. 34 din Legea nr. 3/2000 privind organizarea și
desfășurarea referendumului nu materializează o ingerință din
partea autorităților statale în ceea ce privește exercitarea
nestingherită a libertății conștiinței, consacrată de art. 29 din
Constituție, și nici a dreptului fundamental de vot, prevăzut de
art. 36 din aceasta.
Sub un prim aspect, Curtea reține că sursa pretinsului
conflict de constituționalitate rezidă în imposibilitatea exercitării
concomitente, în cazul în speță, a unui drept electoral — dreptul
de vot — și a libertății religioase, manifestate prin practicarea
unor ritualuri specifice cultului care are declarată zi de rugăciune
ziua a șaptea a săptămânii, sâmbăta. Atât stabilirea zilei de
sâmbătă ca dată în care a avut loc referendumul pentru
demiterea Președintelui României din 19 mai 2007, prin art. 1
alin. (3) din Hotărârea nr. 21/2007 a Parlamentului României,

cât și intervalul orar prevăzut de textul legal criticat, au
împiedicat adepții acestui cult să-și poată exprima votul în cadrul
referendumului atunci organizat, aceștia având obligații
religioase de îndeplinit pe durata întregii zile de sâmbătă, până
la apusului soarelui.
Or, față de aceste susțineri ale autorului excepției, Curtea
constată că nu există stare de incompatibilitate între calitatea
de cetățean, în virtutea căreia o persoană are dreptul de vot, și
cea de practicant al unui cult religios recunoscut de statul
român. Nicio prevedere legală conformă cu normele Constituției
nu poate reglementa o interdicție în ceea ce privește exercitarea
dreptului de vot, astfel că, nici în cazul de față, nu se pune
problema unei restricții sub aspectul art. 53 din Legea
fundamentală. Faptul că, prin modalitatea de organizare și
desfășurare a referendumului pentru demiterea Președintelui
României din data de 19 mai 2007, reglementată prin lege cu
aplicabilitate generală pentru toți cetățenii țării, adepții unei
minorități religioase din România au fost în imposibilitate de
a-și exercita efectiv dreptul la vot, alegând, în schimb, ca, în
același interval orar destinat scrutinului, să-și îndeplinească
obligațiile și practicile religioase specifice cultului, nu se poate
converti într-un motiv de neconstituționalitate a prevederilor
art. 34 din Legea nr. 3/2000 și nici într-o restrângere fie a
exercițiului dreptului de vot, fie a libertății religioase.
Dreptul de vot exprimă esența relației cetățean — stat,
independentă de relația cetățean — biserică, iar, potrivit art. 2
alin. (1) din Constituție, referendumul, alături de alegerile
organizate pentru constituirea organelor reprezentative ale
poporului român, reprezintă modalitatea constituțională de
exercitare a suveranității naționale. Totodată, conform art. 29
alin. (5) din Legea fundamentală, ăCultele religioase sunt
autonome față de stat și se bucură de sprijinul acestuia[ ]”,
însă organizarea acestora urmează să aibă loc potrivit statutelor
proprii, în condițiile legii, fără să perturbe ordinea de drept a
statului și să afecteze drepturile și libertățile fundamentale ale
cetățenilor. Or, importanța unui referendum sau a alegerilor ce
au loc, la un moment dat, într-un stat, primează net sub aspectul
nivelului de interes general față de interesul restrâns, de grup
sau individual, pe care îl proclamă o anumită minoritate
religioasă, astfel încât adepții unui astfel de cult nu pot pretinde
în mod justificat ca organizarea operațiunilor specifice unui
scrutin național să aibă loc în funcție de practicile proprii acelui
cult. În materie electorală, și nu numai, legiuitorul are în vedere
interesul general al societății și nu poate legifera în funcție de
opțiunea religioasă a fiecărui cetățean, fără ca astfel să se poată
susține încălcarea prevederilor art. 29 din Constituție, referitoare
la libertatea conștiinței. Totodată, această politică legislativă nu
poate avea semnificația unei discriminări pe criterii de
apartenență religioasă, cum susține autorul excepției, ci exprimă
mecanismul firesc al unui stat de drept, democratic și social, în
care drepturile și libertățile cetățenilor sunt protejate astfel încât
să se realizeze un echilibru rezonabil între interesul general al
societății, pe de o parte, și drepturile și libertățile individuale, pe
de altă parte.
Spre deosebire de legislația electorală pentru alegerea
Camerei Deputaților și a Senatului, Președintelui României și
autorităților administrației publice locale, care stabilește că
acestea se desfășoară într-o singură zi, care poate fi numai
duminica, în materia referendumului art. 15 alin. (1) lit. b) din
Legea nr. 3/2000 prevede că obiectul și data referendumului
național se stabilesc ăprin hotărâre a Parlamentului, în cazul
referendumului privind demiterea Președintelui României, cu
respectarea art. 95 alin. (3) din Constituție”, potrivit căruia ăDacă
propunerea de suspendare din funcție este aprobată, în cel mult
30 de zile se organizează un referendum pentru demiterea
Președintelui.” Așadar, ziua în care are loc referendumul pentru
demiterea Președintelui României trebuie stabilită în funcție de

MONITORUL OFICIAL AL ROMÂNIEI, PARTEA I, Nr. 524/30.VII.2009
data hotărârii Parlamentului privind suspendarea din funcție a
Președintelui României, în cel mult 30 de zile. În acest cadru
constituțional și legal, Parlamentul prin Hotărârea nr. 20 din
19 aprilie 2007 a decis suspendarea din funcție a Președintelui
României, iar prin art. 1 alin. (3) din Hotărârea nr. 21 din
24 aprilie 2007 a stabilit că ăReferendumul național pentru
demiterea Președintelui României va avea loc la data de 19 mai
2007”. Aceste acte normative, potrivit art. 146 din Constituție,
nu intră, însă, în sfera controlului de constituționalitate.
De altfel, sugestiile autorului excepției privind anumite soluții
practice pentru evitarea, cu prilejul referendumului din data de
19 mai 2007, a pretinsului conflict legat de imposibilitatea
exercitării dreptului de vot al cetățenilor aparținând cultului
religios ce are declarată ca zi de rugăciune ziua de sâmbătă, pe
lângă faptul că au caracterul unor propuneri de lege ferenda, ce
nu pot fi reținute de Curtea Constituțională, prezintă, totodată,
numeroase impedimente sub aspectul derulării tuturor

11

procedurilor și operațiunilor specifice procesului electoral în
condiții de maximă siguranță și transparență. Calendarul specific
organizării alegerilor, ca de altfel și al organizării unui
referendum, nu permite niciun fel de abatere de la pașii
prestabiliți în acest sens de actele normative în materie,
deoarece toate operațiunile trebuie să se desfășoare în același
interval de timp pe întreg teritoriul țării, fără excepții sau
întârzieri, pentru a nu fi pusă sub semnul întrebării
corectitudinea desfășurării scrutinului. Așa fiind, critica autorului
excepției vizează mai degrabă o problemă de ordin practic și
organizatoric al desfășurării referendumului din data de 19 mai
2007, și nu de neconstituționalitate a prevederilor art. 34 din
Legea nr. 3/2000 privind organizarea și desfășurarea
referendumului, care să revină competenței Curții
Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 34 din Legea nr. 3/2000 privind organizarea și desfășurarea
referendumului, excepție ridicată de Asociația ăSolidaritatea pentru Libertatea de Conștiință” din Buzău în Dosarul nr. 4.426/2/2008
al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 856
din 16 iunie 2009

referitoare la excepția de neconstituționalitate a prevederilor Hotărârii Guvernului nr. 548/1999
privind aprobarea Normelor tehnice pentru întocmirea inventarului bunurilor
care alcătuiesc domeniul public al comunelor, orașelor, municipiilor și județelor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

bunurilor care alcătuiesc domeniul public al comunelor, orașelor,
municipiilor și județelor, excepție ridicată de Societatea
Comercială ăTrash Com” — S.R.L. din Ploiești în Dosarul
nr. 10.075/281/2008 al Judecătoriei Ploiești — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public. Acesta pune concluzii de respingere ca inadmisibilă a
excepției de neconstituționalitate, arătând că, potrivit art. 29

Pe rol se află soluționarea excepției de neconstituționalitate
a prevederilor Hotărârii Guvernului nr. 548/1999 privind
aprobarea Normelor tehnice pentru întocmirea inventarului

alin. (1) din Legea nr. 47/1992, hotărârile Guvernului nu pot
forma obiect al controlului de constituționalitate exercitat de
Curtea Constituțională.

12

MONITORUL OFICIAL AL ROMÂNIEI, PARTEA I, Nr. 524/30.VII.2009

La finalul ședinței publice, se prezintă domnul Pompilius
Florea, administrator unic al societății comerciale autoare a
excepției de neconstituționalitate, care solicită admiterea
acesteia și depune la dosar un set de înscrisuri.
C U R T E A,

având în vedere actele și lucrările dosarului, constată
următoarele:
Prin Încheierea din 12 decembrie 2008, pronunțată în
Dosarul nr. 10.075/281/2008, Judecătoria Ploiești — Secția
civilă a sesizat Curtea Constituțională cu excepția de
neconstituționalitate a prevederilor Hotărârii Guvernului
nr. 548/1999 privind aprobarea Normelor tehnice pentru
întocmirea inventarului bunurilor care alcătuiesc domeniul
public al comunelor, orașelor, municipiilor și județelor.
Excepția de neconstituționalitate a fost ridicată de Societatea
Comercială ăTrash Com” — S.R.L. din Ploiești într-o cauză
având ca obiect anularea unor acte de concesiune.
În motivarea excepției de neconstituționalitate autorul
acesteia critică neconstituționalitatea ătuturor documentelor care
au fost folosite de Primăria Păulești și Consiliul Local Păulești,
prin care societății i-au fost confiscate proprietățile deținute
legal”, întrucât prin intermediul acestora a operat o
ănaționalizare” a proprietăților sale.
Judecătoria Ploiești — Secția civilă apreciază că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că excepția de
neconstituționalitate este inadmisibilă, prin raportare la
dispozițiile art. 29 alin. (1) și (6) din Legea nr. 47/1992.
Președinții celor două Camere ale Parlamentului și
Guvernul nu au comunicat punctele lor de vedere.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile Hotărârii Guvernului
nr. 548/1999 privind aprobarea Normelor tehnice pentru
întocmirea inventarului bunurilor care alcătuiesc domeniul public
al comunelor, orașelor, municipiilor și județelor, publicată în
Monitorul Oficial al României, Partea I, nr. 334 din 15 iulie 1999.
În opinia autorului excepției, sunt nesocotite dispozițiile
art. 44 din Constituție referitor la dreptul de proprietate privată.
Examinând excepția de neconstituționalitate, Curtea observă
că autorul acesteia a solicitat verificarea constituționalității
ătuturor documentelor care au fost folosite de Primăria Păulești
și Consiliul Local Păulești, prin care societății i-au fost confiscate
proprietățile deținute legal”. Instanța în fața căreia a fost ridicată
excepția a cenzurat, însă, multitudinea de hotărâri și avize
emise de aceste autorități și a sesizat Curtea Constituțională
doar cu excepția de neconstituționalitate a prevederilor Hotărârii
Guvernului nr. 548/1999. Aceasta este, însă, inadmisibilă,
întrucât, din interpretarea per a contrario a dispozițiilor art. 29
alin. (1) din Legea nr. 47/1992 privind organizarea și
funcționarea Curții Constituționale, potrivit cărora ăCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare (...)”, rezultă că
niciun alt act normativ sau individual nu poate fi supus
controlului de constituționalitate exercitat de instanța de
contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor Hotărârii Guvernului nr. 548/1999 privind
aprobarea Normelor tehnice pentru întocmirea inventarului bunurilor care alcătuiesc domeniul public al comunelor, orașelor,
municipiilor și județelor, excepție ridicată de Societatea Comercială ăTrash Com” — S.R.L. din Ploiești în Dosarul
nr. 10.075/281/2008 al Judecătoriei Ploiești — Secția civilă.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 524/30.VII.2009

13

CURTEA CONSTITUȚIONALĂ

D E C I Z I A Nr. 862
din 16 iunie 2009

referitoare la excepția de neconstituționalitate a prevederilor art. 7 lit. c) din Ordonanța de urgență
a Guvernului nr. 56/2007 privind încadrarea în muncă și detașarea străinilor pe teritoriul României,
coroborat cu art. 56 alin. (1) lit. a) din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 7 lit. c) din Ordonanța de urgență a Guvernului
nr. 56/2007 privind încadrarea în muncă și detașarea străinilor
pe teritoriul României, coroborat cu art. 56 alin. (1) lit. a) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Chen Fuyong în
Dosarul nr. 7.213/2/2007 al Curții de Apel București — Secția
a VIII-a de contencios administrativ și fiscal.
La apelul nominal răspunde autorul excepției, personal,
însoțit de traducătorul autorizat de limba chineză, dl Ioan
Budura. Lipsește partea Oficiul Român pentru Imigrări, față de
care procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul părții prezente. Aceasta, prin
translator, solicită admiterea excepției de neconstituționalitate,
susținând că noile cerințe prevăzute de textele de lege criticate
pentru prelungirea dreptului de ședere temporară în scop de
muncă îl pun în imposibilitatea de a mai rămâne pe teritoriul
României, având în vedere că acesta obținuse dreptul de ședere
temporară în temeiul altor prevederi legale aplicabile în materie,
anterior modificărilor aduse prin reglementările atacate.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, Decizia nr. 821/2009 a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 17 septembrie 2008, pronunțată în
Dosarul nr. 7.213/2/2007, Curtea de Apel București — Secția
a VIII-a de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 7 lit. c) din Ordonanța de urgență a
Guvernului nr. 56/2007 privind încadrarea în muncă și
detașarea străinilor pe teritoriul României, coroborat cu
art. 56 alin. (1) lit. a) din Ordonanța de urgență a Guvernului
nr. 194/2002 privind regimul străinilor în România.
Excepția de neconstituționalitate a fost ridicată de Chen
Fuyong într-o cauză având ca obiect o acțiune în anulare

formulată împotriva unei decizii de returnare de pe teritoriul
României, emisă de Oficiul Român pentru Imigrări.
În motivarea excepției de neconstituționalitate se susține
că textele de lege criticate, din cauza impreciziei și neclarității
normelor pe care le reglementează, încalcă principiul
neretroactivității legii, dreptul la un proces echitabil și dreptul la
muncă. Apreciază autorul excepției că dispozițiile legale
examinate nu disting cu privire la situațiile tranzitorii și ar fi trebuit
să cuprindă precizări în legătură cu străinii care obținuseră deja
avizul pentru angajarea în muncă și veniseră în România în
baza legii în redactarea anterioară modificărilor intervenite prin
Ordonanța de urgență a Guvernului nr. 55/2007, astfel încât
aceștia să poată avea o indicare precisă asupra normelor
aplicabile în situația lor.
Curtea de Apel București — Secția a VIII-a de contencios
administrativ și fiscal apreciază că excepția de
neconstituționalitate este neîntemeiată, textele de lege criticate
fiind conforme prevederilor constituționale și convenționale
invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului consideră că dispozițiile art. 56 alin. (1)
lit. a) din Ordonanța de urgență a Guvernului nr. 194/2002
privind regimul străinilor în România și ale art. 7 alin. (1) lit. c) din
Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul
României sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7 alin. (1) lit. c) din Ordonanța de urgență a
Guvernului nr. 56/2007 privind încadrarea în muncă și detașarea
străinilor pe teritoriul României, publicată în Monitorul Oficial al
României, Partea I, nr. 424 din 26 iunie 2007, aprobată cu
modificări și completări prin Legea nr. 134/2008, coroborat cu

14

MONITORUL OFICIAL AL ROMÂNIEI, PARTEA I, Nr. 524/30.VII.2009

art. 56 alin. (1) lit. a) din Ordonanța de urgență a Guvernului
nr. 194/2002 privind regimul străinilor în România, republicată
în Monitorul Oficial al României, Partea I, nr. 421 din 5 iunie
2008. Textele de lege criticate au următorul conținut:
— Art. 7 alin. (1) lit. c) din Ordonanța de urgență a Guvernului
nr. 56/2007: ă(1) În vederea obținerii autorizației de muncă
pentru lucrătorii permanenți, angajatorul, persoană juridică din
România ori o reprezentanță, sucursală sau filială a unei
persoane juridice cu sediul în străinătate, va depune la Oficiul
Român pentru Imigrări o cerere motivată privind necesitatea
încadrării în muncă a străinului, însoțită de următoarele
documente: (...) c) scrisoarea prin care se atestă bonitatea
angajatorului, eliberată de banca la care acesta are deschis
contul.”;
— Art. 56 alin. (1) lit. a) din Ordonanța de urgență a
Guvernului nr. 194/2002 — Prelungirea dreptului de ședere
temporară în scop de muncă: ă(1) Străinilor intrați în România în
scopul angajării în muncă li se prelungește dreptul de ședere
temporară, dacă: a) sunt titulari ai unei autorizații de muncă
valabile;”.
În opinia autorului excepției de neconstituționalitate, textele
de lege menționate contravin dispozițiilor constituționale ale
art. 15 alin. (2) privind principiul neretroactivității legii civile,
art. 21 alin. (3) referitoare la dreptul părților la un proces echitabil
și ale art. 41 alin. (1) cu privire la interdicția îngrădirii dreptului la
muncă. Se invocă, de asemenea, art. 6 par.1 din Convenția
pentru apărarea drepturilor omului și a libertăților fundamentale,
referitor la dreptul la un proces echitabil, precum și jurisprudența
în materie a Curții Europene a Drepturilor Omului.
Analizând excepția de neconstituționalitate ridicată, Curtea
Constituțională constată că aceasta urmează să fie respinsă ca
inadmisibilă.
Astfel, Curtea reține că autorul excepției critică, în realitate,
modalitatea în care instanța de judecată învestită cu
soluționarea litigiului pe parcursul căruia a invocat excepția a
interpretat și a aplicat dispozițiile de lege criticate, raportat,
desigur, la situația de fapt specifică speței. În acest context, se
susține că prevederile art. 7 alin. (1) lit. c) din Ordonanța de

urgență a Guvernului nr. 56/2007 privind încadrarea în muncă și
detașarea străinilor pe teritoriul României, coroborat cu art. 56
alin. (1) lit. a) din Ordonanța de urgență a Guvernului
nr. 194/2002 privind regimul străinilor în România au caracter
retroactiv, încalcă dreptul la un proces echitabil și dreptul la
muncă, deoarece se aplică și străinilor intrați în România în
scopul angajării în muncă ce au obținut avizul necesar în
conformitate cu legislația în vigoare la acel moment, anterior
modificărilor legislative introduse prin Ordonanța de urgență a
Guvernului nr. 56/2007. Acest act normativ a reglementat condiții
diferite pentru acordarea dreptului de prelungire a șederii
temporare în România în același scop — de muncă —, astfel
că, fiind în imposibilitate de a le îndeplini, solicitantul este nevoit
să se întoarcă în țara de origine.
Față de aceste susțineri, Curtea arată că modalitatea de
interpretare și aplicare a unui anumit text de lege, raportat la o
situație de fapt dată, nu poate constitui premisa invocării
neconstituționalității acelui text. O astfel de critică nu poate fi
reținută, deoarece neconstituționalitatea unei reglementări
constituie o stare intrinsecă a acesteia, fiind dedusă exclusiv din
relația de contrarietate a textului legal supus controlului față de
normele și principiile fundamentale invocate, și nu dintr-o situație
nefavorabilă, la un moment dat, unei părți sau alteia dintr-un
proces. În acest sens, Curtea reține că autorul excepției este
nemulțumit de faptul că noile condiții reglementate pentru
prelungirea dreptului de ședere temporară în România nu sunt
aceleași cu cele prevăzute, într-o legislație anterioară, pentru
acordarea inițială a aceluiași drept. Or, operațiunile de
interpretare și aplicare ale unui text legal la circumstanțele
specifice unei cauze aparțin în exclusivitate competenței
instanței de judecată învestite cu soluționarea acesteia, și nu
Curții Constituționale.
În plus, Curtea constată că a mai soluționat o excepție de
neconstituționalitate având același obiect și o motivare identică,
pronunțându-se în același sens, al respingerii ca inadmisibilă,
prin Decizia nr. 821/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 7 lit. c) din Ordonanța de urgență a
Guvernului nr. 56/2007 privind încadrarea în muncă și detașarea străinilor pe teritoriul României, coroborat cu art. 56 alin. (1) lit. a)
din Ordonanța de urgență a Guvernului nr. 194/2002 privind regimul străinilor în România, excepție ridicată de Chen Fuyong în
Dosarul nr. 7.213/2/2007 al Curții de Apel București — Secția a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 524/30.VII.2009

15

CURTEA CONSTITUȚIONALĂ

D E C I Z I A Nr. 890
din 16 iunie 2009

referitoare la excepția de neconstituționalitate a dispozițiilor art. 68
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 68 din Codul de procedură penală, excepție
ridicată de Petru Blăniță în Dosarul nr. 725/44/2007 al Curții de
Apel Galați — Secția penală.
La apelul nominal se prezintă autorul excepției, personal și
asistat de avocatul Rareș Liviu Apetrei, cu delegație depusă la
dosar.
Cauza este în stare de judecată.
Avocatul solicită admiterea excepției de neconstituționalitate,
sens în care depune la dosar concluzii scrise.
Luând cuvântul, autorul excepției arată că încălcarea
dispozițiilor de lege criticate nu este sancționată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 11 martie 2009, pronunțată în Dosarul
nr. 725/44/2007, Curtea de Apel Galați — Secția penală a sesizat
Curtea Constituțională cu excepția de neconstituționalitate
a dispozițiilor art. 68 din Codul de procedură penală.
Excepția a fost ridicată de Petru Blăniță într-o cauză penală
privind săvârșirea infracțiunii de trafic de influență prevăzute de
art. 257 din Codul penal.
În motivarea excepției de neconstituționalitate autorul
excepției susține că art. 68 din Codul de procedură penală
contravine dispozițiilor constituționale ale art. 22 alin. (1) și
art. 23 alin. (1). În acest sens, arată că acest text de lege, fiind
incomplet, creează ăcondițiile încălcării drepturilor fundamentale
ale persoanei”, prin aceea că organele competente ale statului,
în loc să prevină săvârșirea unei infracțiuni, prin modul concret
în care au cercetat condițiile săvârșirii infracțiunii de trafic de
influență (organizarea flagrantului de trei ori), au determinat
participarea persoanelor la acte infracționale. De aceea,
consideră că dispozițiile de lege criticate trebuie completate cu
următorul text: ăEste oprit organelor de anchetă să creeze cadrul
prielnic săvârșirii infracțiunii.”

Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 68 din Codul de procedură penală —
Interzicerea mijloacelor de constrângere — potrivit cărora
ăEste oprit a se întrebuința violențe, amenințări ori alte mijloace
de constrângere, precum și promisiuni sau îndemnuri, în scopul
de a se obține probe.
De asemenea, este oprit a determina o persoană să
săvârșească sau să continue săvârșirea unei fapte penale, în
scopul obținerii unei probe.”
În susținerea neconstituționalității acestor dispoziții legale,
autorul excepției invocă încălcarea următoarelor prevederi
constituționale:
— Art. 22 alin. (1): ăDreptul la viață, precum și dreptul la
integritate fizică și psihică ale persoanei sunt garantate.”;
— Art. 23 alin. (1): ăLibertatea individuală și siguranța
persoanei sunt inviolabile.”
Examinând excepția de neconstituționalitate, Curtea
constată că argumentele invocate de autorul excepției nu
vizează o veritabilă problemă de constituționalitate, astfel că
soluția inadmisibilității excepției de neconstituționalitate,
întemeiată pe art. 2 alin. (3) din Legea nr. 47/1992, nu permite
Curții Constituționale să modifice sau să completeze dispozițiile
de lege supuse controlului său.

16

MONITORUL OFICIAL AL ROMÂNIEI, PARTEA I, Nr. 524/30.VII.2009

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 68 din Codul de procedură penală,
excepție ridicată de Petru Blăniță în Dosarul nr. 725/44/2007 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 524/30.VII.2009 conține 16 pagini.

Prețul: 3,20 lei

&JUYDGY|432468]
ISSN 1453—4495

