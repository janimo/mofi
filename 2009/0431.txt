Anul 177 (XXI) — Nr. 431

PARTEA I

LEGI, DECRETE, HOTĂRÂRI ȘI ALTE ACTE

Miercuri, 24 iunie 2009

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 319 din 5 martie 2009 referitoare la excepția de
neconstituționalitate a prevederilor art. 39 alin. (1)
pct. 34 din Legea nr. 144/2007 privind înființarea,
organizarea și funcționarea Agenției Naționale de
Integritate ..................................................................
Decizia nr. 356 din 17 martie 2009 referitoare la excepția de
neconstituționalitate a prevederilor Ordonanței
Guvernului nr. 43/1997 privind regimul drumurilor ....
Decizia nr. 372 din 17 martie 2009 referitoare la excepția de
neconstituționalitate a prevederilor art. 9 alin. (2) lit. d)
din Ordonanța Guvernului nr. 92/2003 privind Codul
de procedură fiscală ..................................................

715.

63.

HOTĂRÂRI ALE GUVERNULUI ROMÂNIEI
— Hotărâre privind modificarea și completarea
Hotărârii Guvernului nr. 1.035/2003 pentru stabilirea
responsabilităților privind coordonarea unitară a
deplasării forțelor armate române și străine pe teritoriul
României ....................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale de
Reglementare în Domeniul Energiei privind stabilirea
tarifelor reglementate pentru prestarea serviciului de

Nr.

Pagina
înmagazinare subterană a gazelor naturale realizat de
Societatea Națională de Gaze Naturale ăRomgaz” —
S.A. Mediaș ................................................................

2–3

3–4

14

64. — Ordin al președintelui Autorității Naționale de
Reglementare în Domeniul Energiei pentru
modificarea Ordinului președintelui Autorității
Naționale de Reglementare în Domeniul Energiei
nr. 52/2009 privind prelungirea duratei de valabilitate
a ordinelor președintelui Autorității Naționale de
Reglementare
în
Domeniul
Energiei
nr. 70/2008, 71/2008 și 102/2008 ..............................

15

66.

— Ordin al președintelui Autorității Naționale de
Reglementare în Domeniul Energiei privind
prelungirea duratei de valabilitate a Ordinului
președintelui Autorității Naționale de Reglementare în
Domeniul Energiei nr. 72/2008 privind stabilirea
tarifelor reglementate pentru prestarea serviciului de
transport al gazelor naturale realizat de Societatea
Națională de Transport Gaze Naturale TRANSGAZ —
S.A. Mediaș ................................................................

15

391.

— Ordin al ministrului agriculturii, pădurilor și
dezvoltării rurale pentru modificarea Ordinului
ministrului agriculturii și dezvoltării rurale nr. 762/2007
privind instituirea procedurii de administrare specială la
Societatea Națională ăÎmbunătățiri Funciare” — S.A.
București ....................................................................

16

4–5

6–13

2

MONITORUL OFICIAL AL ROMÂNIEI, PARTEA I, Nr. 431/24.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 319
din 5 martie 2009

referitoare la excepția de neconstituționalitate a prevederilor art. 39 alin. (1) pct. 34 din Legea
nr. 144/2007 privind înființarea, organizarea și funcționarea Agenției Naționale de Integritate
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 39 alin. (1) pct. 34 din Legea nr. 144/2007
privind înființarea, organizarea și funcționarea Agenției Naționale
de Integritate, excepție ridicată de Radu-Constantin Calcantraur
în Dosarul nr. 14.309/299/2008 al Judecătoriei Sectorului 1
București.
La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în Dosarul
nr. 2.606D/2008, care are același obiect al excepției de
neconstituționalitate.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea acestor dosare,
având în vedere identitatea de obiect a excepțiilor.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 14 și al art. 53
alin. (5) din Legea nr. 47/1992 privind organizarea și
funcționarea Curții Constituționale, raportate la art. 164 din
Codul de procedură civilă, Curtea dispune conexarea Dosarului
nr. 2.606D/2008 la Dosarul nr. 2.551D/2008, care a fost primul
înregistrat.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin încheierile din 28 noiembrie 2009 și din 27 noiembrie
2008, pronunțate în dosarele nr. 14.309/299/2008 și
nr. 14.644/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 39 alin. (1) pct. 34
din Legea nr. 144/2007 privind înființarea, organizarea și
funcționarea Agenției Naționale de Integritate, excepție
ridicată de Radu-Constantin Calcantraur și Ștefan Nechita.
În motivarea excepției de neconstituționalitate, autorii
acesteia susțin, în esență, că prevederile de lege criticate
contravin dispozițiilor art. 4 alin. (2) și art. 53 din Constituție,

deoarece includ în categoria persoanelor care au obligația
declarării averii personalul din instituțiile publice implicate în
procesul de privatizare angajat cu contract individual de muncă,
iar nu și personalul din celelalte instituții publice.
Judecătoria Sectorului 1 București consideră excepția
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, prevederile de lege criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 39 alin. (1) pct. 34 din Legea nr. 144/2007 privind
înființarea, organizarea și funcționarea Agenției Naționale de
Integritate, publicată în Monitorul Oficial al României, Partea I,
nr. 359 din 25 mai 2007, având următoarea redactare:
ă(1) Următoarele categorii de persoane au obligația declarării
averii și a intereselor: [...]
34. personalul instituțiilor publice implicate în realizarea
procesului de privatizare.”
Textele constituționale considerate a fi încălcate sunt cele
ale art. 4 alin. (2) referitor la criteriile nediscriminării și ale art. 53
privind restrângerea exercițiului unor drepturi sau al unor
libertăți.
Examinând excepția de neconstituționalitate, Curtea
constată că reglementarea criticată nu conține dispoziții
discriminatorii în sensul art. 4 alin. (2) și art. 16 din Constituție,
ci se aplică în egală măsură tuturor persoanelor aflate în situația
prevăzută de norma legală. Obligația instituită prin această
reglementare este justificată de necesitatea prevenirii faptelor
de corupție de către anumite categorii de personal
individualizate de legiuitor și nu poate fi caracterizată ca o
restrângere a exercițiului drepturilor sau al unor libertăți
consacrate în Constituție.

MONITORUL OFICIAL AL ROMÂNIEI, PARTEA I, Nr. 431/24.VI.2009

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 39 alin. (1) pct. 34 din Legea nr. 144/2007 privind înființarea,
organizarea și funcționarea Agenției Naționale de Integritate, excepție ridicată de Radu-Constantin Calcantraur în Dosarul
nr. 14.309/299/2008 și de Ștefan Nechita în Dosarul nr. 14.644/2008 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 5 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 356
din 17 martie 2009

referitoare la excepția de neconstituționalitate a prevederilor Ordonanței Guvernului nr. 43/1997
privind regimul drumurilor
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Ordonanței Guvernului nr. 43/1997 privind regimul
drumurilor, excepție ridicată de Societatea Comercială
ăScholz Recycling” — S.R.L. din Timișoara în Dosarul
nr. 208.1/208/2007 al Judecătoriei Caransebeș.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 10 noiembrie 2008, pronunțată în Dosarul
nr. 208.1/208/2007, Judecătoria Caransebeș a sesizat Curtea
Constituțională cu excepția de neconstituționalitate a
prevederilor Ordonanței Guvernului nr. 43/1997 privind
regimul drumurilor, excepție ridicată de Societatea Comercială
ăScholz Recycling” — S.R.L. din Timișoara.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 73 alin. (3) lit. m) din Constituție, deoarece

regimul drumurilor — care implică exercitarea dreptului de
proprietate — nu putea fi stabilit prin ordonanță a Guvernului, ci
numai prin lege organică.
Judecătoria Caransebeș consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră excepția neîntemeiată, prevederile de
lege criticate fiind constituționale.
Avocatul Poporului consideră că prevederile legale criticate
nu contravin Constituției.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței Guvernului nr. 43/1997 privind regimul
drumurilor, republicată în Monitorul Oficial al României, Partea I,
nr. 237 din 29 iunie 1998, cu modificările și completările
ulterioare.

4

MONITORUL OFICIAL AL ROMÂNIEI, PARTEA I, Nr. 431/24.VI.2009

Textul constituțional invocat este cel al art. 73 alin. (3) lit. m)
privind reglementarea prin lege organică a regimului juridic
general al proprietății și moștenirii.
Examinând excepția de neconstituționalitate, Curtea
constată că aceasta este neîntemeiată pentru considerentele ce
urmează.
Art. 73 alin. (1) din Constituție stabilește că Parlamentul
poate adopta trei categorii de legi, și anume: legi constituționale,
legi organice și legi ordinare. Cât privește legile organice, art. 73
alin. (3) stabilește domeniile de reglementare, iar la lit. m) arată
că prin asemenea legi se reglementează ăregimul juridic general
al proprietății și al moștenirii”.
Curtea, în jurisprudența sa, de exemplu Decizia nr. 2 din
5 ianuarie 1995, publicată în Monitorul Oficial al României,
Partea I, nr. 5 din 13 ianuarie 1995, a statuat că folosirea
termenului general circumscrie domeniul legilor organice la

principiile (regulile) comune, fundamentale, iar Parlamentul, în
calitatea sa de unică autoritate legiuitoare a țării, are dreptul,
dar și obligația de a determina chiar el acele relații sociale care,
nefiind de domeniul legilor constituționale sau organice, trebuie
reglementate prin lege ordinară.
Curtea reține însă că din însuși conținutul normei
constituționale rezultă că domeniul rezervat legii organice se
referă exclusiv la regimul general al proprietății, nu și la aspecte
de ordin particular. Or, Ordonanța Guvernului nr. 43/1997 nu
instituie un regim general al proprietății distinct de cel
reglementat de Legea nr. 213/1998 privind proprietatea publică
și regimul juridic al acesteia, ci stabilește reguli obligatorii privind
administrarea, întreținerea și exploatarea drumurilor publice,
pentru a transpune în practică dispozițiile cuprinse la art. 135
alin. (2) lit. b) din Constituție, potrivit cărora statul trebuie să
asigure protejarea intereselor naționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței Guvernului nr. 43/1997 privind regimul drumurilor,
excepție ridicată de Societatea Comercială ăScholz Recycling” — S.R.L. din Timișoara în Dosarul nr. 208.1/208/2007 al Judecătoriei
Caransebeș.
Definitivă și general obligatorie.
Pronunțată în ședința publică din data de 17 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 372
din 17 martie 2009

referitoare la excepția de neconstituționalitate a prevederilor art. 9 alin. (2) lit. d)
din Ordonanța Guvernului nr. 92/2003 privind Codul de procedură fiscală
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 9 alin. (2) lit. d) din Ordonanța Guvernului
nr. 92/2003 privind Codul de procedură fiscală, excepție ridicată
de Gheorghe I. Adăscăliței în Dosarul nr. 1.109/227/2008 al
Judecătoriei Fălticeni.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 431/24.VI.2009
C U R T E A,

având în vedere actele și lucrările dosarului, constată
următoarele:
Prin Încheierea din 19 noiembrie 2008, pronunțată în Dosarul
nr. 1.109/227/2008, Judecătoria Fălticeni a sesizat Curtea
Constituțională cu excepția de neconstituționalitate a
prevederilor art. 9 alin. (2) lit. d) din Ordonanța Guvernului
nr. 92/2003 privind Codul de procedură fiscală, excepție
ridicată de Gheorghe I. Adăscăliței.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 16, 24 și 31 din Constituție, deoarece prin
aplicarea lor i s-a îngrădit dreptul la un proces echitabil, în
condițiile în care nu a cunoscut actul prin care i s-a stabilit o
obligație de plată față de stat și nu a avut, în consecință,
posibilitatea să atace acest act pe căile prevăzute de lege.
Judecătoria Fălticeni consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:

5

Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției îl reprezintă prevederile art. 9 alin. (2) lit. d)
din Ordonanța Guvernului nr. 92/2003 privind Codul de
procedură fiscală, republicată în Monitorul Oficial al României,
Partea I, nr. 513 din 31 iulie 2007, cu modificările și completările
ulterioare, cu următoarea redactare: ăOrganul fiscal nu este
obligat să aplice prevederile alin. (1) când: [... ]
d) urmează să se ia măsuri de executare silită.”
Textele constituționale invocate sunt cele ale art. 16 privind
egalitatea în drepturi, art. 24 privind dreptul la apărare și art. 31
privind dreptul la informație.
Examinând excepția, Curtea constată că motivul de
neconstituționalitate invocat nu privește textul de lege criticat,
ca atare, ci aplicarea acestuia, aspect care, potrivit art. 2 alin. (2)
și (3) din Legea nr. 47/1992, excedează competenței instanței
de contencios constituțional.
Potrivit art. 2 alin. (2) din Legea nr. 47/1992, ăSunt
neconstituționale prevederile actelor [...] care încalcă dispozițiile
sau principiile Constituției”, alin. (3) al aceluiași articol stabilind
că instanța constituțională ăse pronunță numai asupra
constituționalității actelor cu privire la care a fost sesizată [...]”.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzut de lege. În
acest sens, potrivit art. 126 alin. (1) din Constituție, ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 9 alin. (2) lit. d) din Ordonanța
Guvernului nr. 92/2003 privind Codul de procedură fiscală, excepție ridicată de Gheorghe I. Adăscăliței în Dosarul
nr. 1.109/227/2008 al Judecătoriei Fălticeni.
Definitivă și general obligatorie.
Pronunțată în ședința publică din data de 17 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

6

MONITORUL OFICIAL AL ROMÂNIEI, PARTEA I, Nr. 431/24.VI.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modificarea și completarea Hotărârii Guvernului
nr. 1.035/2003 pentru stabilirea responsabilităților privind
coordonarea unitară a deplasării forțelor armate române și
străine pe teritoriul României
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.035/2003 pentru stabilirea
responsabilităților privind coordonarea unitară a deplasării forțelor armate române
și străine pe teritoriul României, publicată în Monitorul Oficial al României, Partea I,
nr. 647 din 11 septembrie 2003, se modifică și se completează după cum urmează:
1. Articolul 2 se modifică și va avea următorul cuprins:
ăArt. 2. — În îndeplinirea atribuțiilor care revin Centrului de coordonare a
mișcării, Ministerul Apărării Naționale încheie protocoale de colaborare care să
materializeze fluxul informațional prevăzut în anexele nr. 1—7*), care fac parte
integrantă din prezenta hotărâre.”
2. Anexele nr. 1—5 se modifică și se înlocuiesc cu anexele nr. 1—5 la
prezenta hotărâre.
3. După anexa nr. 5 se introduc două noi anexe, anexele nr. 6 și 7, având
cuprinsul prevăzut în anexele nr. 6 și 7 la prezenta hotărâre.
PRIM-MINISTRU

EMIL BOC
Contrasemnează:
Ministrul apărării naționale,
Mihai Stănișoară
Ministrul afacerilor externe,
Cristian Diaconescu
Viceprim-ministru,
ministrul administrației și internelor,
Dan Nica
Ministrul transporturilor și infrastructurii,
Radu Mircea Berceanu
Ministrul finanțelor publice,
Gheorghe Pogea
București, 17 iunie 2009.
Nr. 715.

*) Anexele

nr. 1—7 sunt reproduse în facsimil.

privind intrarea și staționarea forțelor armate străine în România sau tranzitarea teritoriului național de către acestea, în scopul pregătirii și/sau desfășurării
de operațiuni militare, potrivit angajamentelor asumate de România prin tratate internaționale, conform art. 4 alin. (1) din Legea nr. 291/2007 privind intrarea,
staționarea, desfășurarea de operațiuni sau tranzitul forțelor armate străine pe teritoriul României

FLUXUL INFORMAȚIONAL

ANEXA Nr. 1
(Anexa nr. 1 la Hotărârea Guvernului nr. 1.035/2003)

MONITORUL OFICIAL AL ROMÂNIEI, PARTEA I, Nr. 431/24.VI.2009
7

privind intrarea și staționarea forțelor armate străine în România sau tranzitarea teritoriului național de către acestea, în scopul pregătirii și/sau desfășurării
de operații militare, care nu se execută în baza prevederilor unor tratate internaționale la care România este parte, conform art. 4 alin. (2) din Legea
nr. 291/2007 privind intrarea, staționarea, desfășurarea de operațiuni sau tranzitul forțelor armate străine pe teritoriul României

FLUXUL INFORMAȚIONAL

ANEXA Nr. 2
(Anexa nr. 2 la Hotărârea Guvernului nr. 1.035/2003)

8
MONITORUL OFICIAL AL ROMÂNIEI, PARTEA I, Nr. 431/24.VI.2009

FLUXUL INFORMAȚIONAL

privind intrarea și staționarea forțelor armate străine în România sau tranzitarea teritoriului național de către acestea, în scopul desfășurării de operațiuni,
altele decât cele prevăzute la art. 4 din Legea nr. 291/2007, de către forțele armate aparținând statelor membre NATO și Uniunii Europene, statelor membre
ale Parteneriatului pentru Pace sau statelor cu care România a încheiat acorduri în domeniu, precum și tranzitul exclusiv al echipamentelor, materialelor și
tehnicii militare, conform art. 5 alin. (1) lit. a) și alin. (2) din Legea nr. 291/2007 privind intrarea, staționarea, desfășurarea de operațiuni sau tranzitul forțelor
armate străine pe teritoriul României

ANEXA Nr. 3
(Anexa nr. 3 la Hotărârea Guvernului nr. 1.035/2003)

MONITORUL OFICIAL AL ROMÂNIEI, PARTEA I, Nr. 431/24.VI.2009
9

FLUXUL INFORMAȚIONAL

privind intrarea și staționarea forțelor armate străine în România sau tranzitarea teritoriului național de către acestea, în scopul desfășurării de operațiuni,
altele decât cele prevăzute la art. 5 alin. (1) lit. a) și b) din Legea nr. 291/2007 privind intrarea, staționarea, desfășurarea de operațiuni sau tranzitul forțelor
armate străine pe teritoriul României

ANEXA Nr. 4
(Anexa nr. 4 la Hotărârea Guvernului nr. 1.035/2003)

10
MONITORUL OFICIAL AL ROMÂNIEI, PARTEA I, Nr. 431/24.VI.2009

FLUXUL INFORMAȚIONAL

privind trimiterea forțelor armate în afara teritoriului statului român în misiuni de apărare colectivă, în sprijinul păcii, de asistență umanitară sau de tip
coaliție, conform art. 7 alin. (1) din Legea nr. 42/2004 privind participarea forțelor armate la misiuni în afara teritoriului statului român,
cu modificările ulterioare

ANEXA Nr. 5
(Anexa nr. 5 la Hotărârea Guvernului nr. 1.035/2003)

MONITORUL OFICIAL AL ROMÂNIEI, PARTEA I, Nr. 431/24.VI.2009
11

FLUXUL INFORMAȚIONAL

privind trimiterea forțelor armate în afara teritoriului statului român în misiuni în sprijinul păcii sau de tip coaliție, care nu se efectuează în baza unui tratat
internațional la care România este parte, conform art. 7 alin. (2) din Legea nr. 42/2004 privind participarea forțelor armate la misiuni în afara teritoriului
statului român, cu modificările ulterioare

ANEXA Nr. 6
(Anexa nr. 6 la Hotărârea Guvernului nr. 1.035/2003)

12
MONITORUL OFICIAL AL ROMÂNIEI, PARTEA I, Nr. 431/24.VI.2009

privind trimiterea forțelor armate în afara teritoriului statului român, la exerciții comune, conform art. 8 din Legea nr. 42/2004
privind participarea forțelor armate la misiuni în afara teritoriului statului român, cu modificările ulterioare

FLUXUL INFORMAȚIONAL

ANEXA Nr. 7
(Anexa nr. 7 la Hotărârea Guvernului nr. 1.035/2003)

MONITORUL OFICIAL AL ROMÂNIEI, PARTEA I, Nr. 431/24.VI.2009
13

14

MONITORUL OFICIAL AL ROMÂNIEI, PARTEA I, Nr. 431/24.VI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind stabilirea tarifelor reglementate pentru prestarea serviciului de înmagazinare subterană
a gazelor naturale realizat de Societatea Națională de Gaze Naturale ăRomgaz” — S.A. Mediaș
Având în vedere dispozițiile art. 99 coroborate cu prevederile art. 100 alin. (1) lit. b) și cu prevederile art. 17 lit. g) din
Legea gazelor nr. 351/2004, cu modificările și completările ulterioare,
în temeiul dispozițiilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite prezentul ordin.
Art. 1. — (1) Se stabilesc tarifele reglementate pentru
prestarea serviciului de înmagazinare subterană a gazelor
naturale realizat de Societatea Națională de Gaze Naturale
ăRomgaz” — S.A. Mediaș, pentru ciclul complet de
înmagazinare 2009—2010, prevăzute în anexa nr. 1, care face
parte integrantă din prezentul ordin.
(2) Tarifele reglementate pentru prestarea serviciului de
înmagazinare subterană a gazelor naturale prevăzute în anexa
nr. 1 nu conțin T.V.A.
Art. 2. — Se stabilesc veniturile totale și veniturile totale
reglementate aferente anului trei al celei de-a doua perioade de
reglementare, aprilie 2007—martie 2012, prevăzute în anexa
nr. 2, care face parte integrantă din prezentul ordin.
Art. 3. — Regularizarea veniturilor aferente anului trei al celei
de-a doua perioade de reglementare se face pe baza venitului
total și a venitului total reglementat prevăzute în anexa nr. 2.

Art. 4. — La data intrării în vigoare a prezentului ordin se
abrogă Ordinul președintelui Autorității Naționale de
Reglementare în Domeniul Energiei nr. 102/2008 privind
stabilirea tarifelor reglementate pentru prestarea serviciului de
înmagazinare subterană a gazelor naturale realizat de
Societatea Națională de Gaze Naturale ăRomgaz” — S.A.
Mediaș, publicat în Monitorul Oficial al României, Partea I,
nr. 487 din 30 iunie 2008.
Art. 5. — Societatea Națională de Gaze Naturale ăRomgaz” —
S.A. Mediaș va duce la îndeplinire prevederile prezentului ordin,
iar compartimentele de resort din cadrul Autorității Naționale de
Reglementare în Domeniul Energiei vor urmări respectarea
acestora.
Art. 6. — Prezentul ordin se publică în Monitorul Oficial al
României, Partea I, și intră în vigoare la data de 1 iulie 2009.

Președintele Autorității Naționale de Reglementare în Domeniul Energiei,
Petru Lificiu
București, 16 iunie 2009.
Nr. 63.
ANEXA Nr. 1

STRUCTURA

tarifelor reglementate pentru prestarea serviciului de înmagazinare subterană a gazelor naturale,
pentru ciclul complet de înmagazinare 2009—2010
Componenta de tarif

U.M.

Componentă fixă pentru rezervarea capacității
Componenta volumetrică pentru injecția gazelor naturale
Componenta volumetrică pentru extracția gazelor naturale

lei/MWh/ciclu complet
de înmagazinare
lei/MWh
lei/MWh

Societatea Națională de Gaze Naturale
ăRomgaz” — S.A. Mediaș

5,65
2,76
2,76
ANEXA Nr. 2

VENITURILE

totale și veniturile totale reglementate aferente anului trei al celei de-a doua perioade de reglementare,
aprilie 2007—martie 2012
Denumirea
depozitului

Capacitatea
operațională

Venitul reglementat
total

Venitul
total

Rata de creștere a eficienței economice
pentru perioada de reglementare

U.M.

MWh

mii lei

mii lei

%

Sărmășel
Ghercești
Urziceni
Bălăceanca
Bilciurești
Cetatea de Baltă

8.304.928
1.557.174
2.595.290
519.058
13.599.319
2.076.232

78.539,62
14.726,18
24.543,63
4.908,73
128.608,62
19.634,90

87.102,50
16.331,72
27.219,53
5.443,91
142.630,34
21.775,62

0,85

MONITORUL OFICIAL AL ROMÂNIEI, PARTEA I, Nr. 431/24.VI.2009

15

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru modificarea Ordinului președintelui Autorității Naționale de Reglementare
în Domeniul Energiei nr. 52/2009 privind prelungirea duratei de valabilitate a ordinelor președintelui
Autorității Naționale de Reglementare în Domeniul Energiei nr. 70/2008, 71/2008 și 102/2008
Având în vedere dispozițiile art. 99 coroborate cu prevederile art. 100 alin. (1) lit. b) din Legea gazelor nr. 351/2004, cu
modificările și completările ulterioare,
în temeiul dispozițiilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite prezentul ordin.
Art. I. — Ordinul președintelui Autorității Naționale de
Reglementare în Domeniul Energiei nr. 52/2009 privind
prelungirea duratei de valabilitate a ordinelor președintelui
Autorității Naționale de Reglementare în Domeniul Energiei
nr. 70/2008, 71/2008 și 102/2008, publicat în Monitorul Oficial
al României, Partea I, nr. 256 din 17 aprilie 2009, se modifică
după cum urmează:
1. La articolul 1 alineatul (1), litera c) se abrogă.

2. Articolul 2 se modifică și va avea următorul cuprins:
ăSocietatea Comercială «Depomureș» — S.A. Târgu Mureș
și Societatea Comercială «Amgaz» — S.A. Mediaș vor duce la
îndeplinire prevederile prezentului ordin, iar compartimentele de
resort din cadrul Autorității Naționale de Reglementare în
Domeniul Energiei vor urmări respectarea acestora.”
Art. II. — Prezentul ordin se publică în Monitorul Oficial al
României, Partea I, și intră în vigoare la data de 1 iulie 2009.

Președintele Autorității Naționale de Reglementare în Domeniul Energiei,
Petru Lificiu
București, 16 iunie 2009.
Nr. 64.

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind prelungirea duratei de valabilitate a Ordinului președintelui Autorității Naționale
de Reglementare în Domeniul Energiei nr. 72/2008 privind stabilirea tarifelor reglementate
pentru prestarea serviciului de transport al gazelor naturale realizat de Societatea Națională
de Transport Gaze Naturale TRANSGAZ — S.A. Mediaș
Având în vedere prevederile art. 155 alin. (3) din Decizia președintelui Autorității Naționale de Reglementare în Domeniul
Energiei nr. 1.078/2003 privind aprobarea Criteriilor și metodelor pentru aprobarea prețurilor și stabilirea tarifelor reglementate în
sectorul gazelor naturale, cu modificările și completările ulterioare,
în temeiul dispozițiilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite prezentul ordin.
Art. 1. — (1) Se prelungește durata de valabilitate a Ordinului
președintelui Autorității Naționale de Reglementare în Domeniul
Energiei nr. 72/2008 privind stabilirea tarifelor reglementate
pentru prestarea serviciului de transport al gazelor naturale
realizat de Societatea Națională de Transport Gaze Naturale
TRANSGAZ — S.A. Mediaș, publicat în Monitorul Oficial al
României, Partea I, nr. 479 din 27 iunie 2008.
(2) Ordinul prevăzut la alin. (1) rămâne nemodificat pentru
perioada 1 iulie 2009—30 iunie 2010.

Art. 2. — Societatea Națională de Transport Gaze Naturale
TRANSGAZ — S.A. Mediaș va duce la îndeplinire prevederile
prezentului ordin, iar compartimentele de resort din cadrul
Autorității Naționale de Reglementare în Domeniul Energiei vor
urmări respectarea acestora.
Art. 3. — Prezentul ordin se publică în Monitorul Oficial al
României, Partea I, și intră în vigoare la data de 1 iulie 2009.

Președintele Autorității Naționale de Reglementare în Domeniul Energiei,
Petru Lificiu
București, 16 iunie 2009.
Nr. 66.

16

MONITORUL OFICIAL AL ROMÂNIEI, PARTEA I, Nr. 431/24.VI.2009

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea Ordinului ministrului agriculturii și dezvoltării rurale nr. 762/2007
privind instituirea procedurii de administrare specială la Societatea Națională
ăÎmbunătățiri Funciare” — S.A. București
Pentru finalizarea procesului de privatizare la Societatea Națională ăÎmbunătățiri Funciare” – S.A. București,
în temeiul prevederilor art. 16 din Legea nr. 137/2002 privind unele măsuri pentru accelerarea privatizării, cu modificările
și completările ulterioare,
în conformitate cu prevederile art. 180 și următoarele din Normele metodologice de aplicare a Ordonanței de urgență a
Guvernului nr. 88/1997 privind privatizarea societăților comerciale, cu modificările și completările ulterioare, aprobate prin Hotărârea
Guvernului nr. 577/2002, cu modificările ulterioare,
în baza Ordinului ministrului agriculturii și dezvoltării rurale nr. 762/2007 privind instituirea procedurii de administrare
specială la Societatea Națională ăÎmbunătățiri Funciare” — S.A. București,
în baza Referatului de aprobare nr. 94.186 din 17 iunie 2009 al Direcției fond funciar și structuri agricole,
având în vedere dispozițiile Hotărârii Guvernului nr. 8/2009 privind organizarea și funcționarea Ministerului Agriculturii,
Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. I. — Ordinul ministrului agriculturii și dezvoltării rurale
nr. 762/2007 privind instituirea procedurii de administrare
specială la Societatea Națională ăÎmbunătățiri Funciare” — S.A.
București, publicat în Monitorul Oficial al României, Partea I,
nr. 612 din 5 septembrie 2007, cu modificările ulterioare, se
modifică după cum urmează:
1. La articolul 3, ultima liniuță va avea următorul cuprins:
ă— urmărirea suspendării oricăror termene de prescripție a
acțiunilor judiciare și extrajudiciare pornite împotriva S.N.I.F., pe
perioada cuprinsă între data instituirii supravegherii financiare

și până la data transferului dreptului de proprietate asupra
acțiunilor, dar nu mai târziu de 31 decembrie 2009.”
2. Articolul 4 va avea următorul cuprins:
ăArt. 4. — Procedura de administrare specială în perioada
privatizării încetează la data transferului dreptului de proprietate
asupra acțiunilor, dar nu mai târziu de 31 decembrie 2009.”
Art. II. — Agenția Domeniilor Statului va duce la îndeplinire
prevederile prezentului ordin.
Art. III. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
București, 17 iunie 2009.
Nr. 391.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 431/24.VI.2009 conține 16 pagini.

Prețul: 3,20 lei

&JUYDGY|431539]
ISSN 1453—4495

