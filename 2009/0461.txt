Anul 177 (XXI) — Nr. 461

PARTEA I

LEGI, DECRETE, HOTĂRÂRI ȘI ALTE ACTE

Vineri, 3 iulie 2009

SUMAR

Nr.

Pagina
LEGI ȘI DECRETE

253. — Lege privind abilitarea Guvernului de a emite
ordonanțe ..................................................................

2–3

1.118. — Decret pentru promulgarea Legii privind abilitarea
Guvernului de a emite ordonanțe ..............................

3

DECIZII ALE CURȚII CONSTITUȚIONALE
Decizia nr. 616 din 28 aprilie 2009 referitoare la excepția de
neconstituționalitate a prevederilor art. 1 alin. (9)
teza întâi din Legea contenciosului administrativ
nr. 554/2004 ..............................................................

4–5

Decizia nr. 653 din 30 aprilie 2009 referitoare la excepția de
neconstituționalitate a dispozițiilor articolului unic,
anexa nr. 2 din Legea nr. 220/2007 pentru aprobarea
Ordonanței Guvernului nr. 11/2007 privind creșterile
salariale ce se vor acorda în anul 2007 personalului
didactic din învățământ, salarizat potrivit Legii
nr. 128/1997 privind Statutul personalului didactic ....

7–8

8–9

Decizia nr. 681 din 5 mai 2009 referitoare la excepția de
neconstituționalitate a dispozițiilor art. 215 alin. (3) și
art. 261 alin. (5) din Legea nr. 95/2006 privind reforma
în domeniul sănătății ..................................................

10–11

Decizia nr. 736 din 12 mai 2009 referitoare la excepția de
neconstituționalitate a dispozițiilor art. 281 din Codul
penal, ale art. 2781 alin. 8 lit. b) din Codul de procedură

11–13

13–15

15–25

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Decizie a președintelui Agenției Române pentru
Conservarea Energiei privind aprobarea Procedurii de
monitorizare a activităților de elaborare a auditurilor
energetice ..................................................................
— Ordin al viceprim-ministrului, ministrul administrației
și internelor, privind aprobarea conținutului-model al
Angajamentului pentru participanții declarați admiși la
programele de formare specializată prevăzute la art. 3
alin. (1) lit. a) și b) din Ordonanța de urgență a
Guvernului nr. 92/2008 privind statutul funcționarului
public denumit manager public ..................................

28–30

Rectificări ..............................................................................

31–32

29.

Decizia nr. 662 din 30 aprilie 2009 referitoare la excepția de
neconstituționalitate a dispozițiilor art. 11 alin. (1) din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității ....

Pagina

penală, precum și ale art. 1 alin. (3) și art. 82
alin. (1) și (2) din Legea nr. 51/1995 pentru
organizarea și exercitarea profesiei de avocat ..........
Decizia nr. 739 din 12 mai 2009 referitoare la excepția de
neconstituționalitate a dispozițiilor art. 2781 alin. 1, 7
și 11 din Codul de procedură penală și ale art. 6
alin. (7) din Ordonanța Guvernului nr. 14/2007 pentru
reglementarea modului și condițiilor de valorificare a
bunurilor intrate, potrivit legii, în proprietatea privată a
statului ........................................................................
Decizia nr. 838 din 27 mai 2009 referitoare la sesizarea
formulată de Președintele României, domnul Traian
Băsescu, privind existența unui conflict juridic de
natură constituțională între autoritatea judecătorească,
reprezentată de Înalta Curte de Casație și Justiție, pe
de o parte, și Parlamentul României și Guvernul
României, pe de altă parte ........................................

5–6

Decizia nr. 655 din 30 aprilie 2009 referitoare la excepția de
neconstituționalitate a dispozițiilor art. 55 alin. (1) și (2)
din Legea nr. 304/2004 privind organizarea judiciară ....

Nr.

122.

26–27

2

MONITORUL OFICIAL AL ROMÂNIEI, PARTEA I, Nr. 461/3.VII.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind abilitarea Guvernului de a emite ordonanțe
Parlamentul României adoptă prezenta lege.
Art. 1. — În temeiul art. 115 alin. (1) din Constituția României,
republicată, Guvernul este abilitat ca, de la data intrării în
vigoare a prezentei legi, dar nu înainte de încheierea primei
sesiuni ordinare a anului 2009, și până la reluarea lucrărilor
Parlamentului în cea de-a doua sesiune ordinară a anului 2009,
să emită ordonanțe în domenii care nu fac obiectul legilor
organice, după cum urmează:
I. Finanțe publice și economie:
1. rectificarea bugetului de stat pe anul 2009, aprobat prin
Legea nr. 18/2009, cu modificările și completările ulterioare;
2. rectificarea bugetului asigurărilor sociale de stat pe anul
2009, aprobat prin Legea nr. 19/2009;
3. reglementarea unor aspecte financiar-contabile aplicabile
în implementarea programului Facilitatea de tranziție prevăzut în
Decizia CE nr. 5.793/2007;
4. măsuri financiar-fiscale necesare ca urmare a
descentralizării sistemului de sănătate;
5. măsuri financiar-fiscale în vederea participării României la
EXPO 2010 Shanghai, China;
6. alocarea de la bugetul de stat a fondurilor necesare pentru
contractarea și implementarea proiectelor necontractate din
fondurile Programului PHARE;
7. gestionarea financiară a fondurilor externe nerambursabile
aferente Mecanismului Financiar al Spațiului Economic
European;
8. gestionarea și utilizarea fondurilor externe nerambursabile
și a cofinanțării publice naționale pentru obiectivul ăCooperare
teritorială europeană”;
9. reglementarea unor măsuri în domeniul protecției
intereselor financiare ale Comunității Europene și abrogarea
Ordonanței Guvernului nr. 79/2003 privind controlul și
recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu
modificări prin Legea nr. 529/2003, cu modificările și
completările ulterioare;
10. instituirea sistemului temporar de sprijinire a derulării
afacerilor, în vederea depășirii actualei crize economice;
11. instituirea unui sistem de sprijin temporar pentru
operatorii economici, în vederea finalizării obligațiilor asumate
în procesul de privatizare;
12. măsuri pentru recapitalizarea Băncii de Export-Import a
României EXIMBANK — S.A.;
13. acreditarea organismelor de evaluare a conformității;
14. scutirea la plată a obligațiilor fiscale ale Companiei
Naționale a Huilei — S.A. Petroșani;
15. măsuri financiar-fiscale pentru transpunerea unor
directive comunitare și corelarea unor prevederi legislative în
domeniu;

16. aprobarea unor acorduri de garanție între România și
Banca Europeană de Investiții, în vederea finanțării activităților
de cercetare-dezvoltare și inovare ale unor companii din sectorul
auto.
II. Transporturi:
1. înființarea, organizarea și funcționarea Centrului de
investigații și analiză pentru siguranța aviației civile;
2. modificarea și completarea Ordonanței Guvernului
nr. 43/1997 privind regimul drumurilor, republicată, cu
modificările și completările ulterioare;
3. modificarea și completarea Ordonanței de urgență a
Guvernului nr. 109/2005 privind transporturile rutiere, aprobată
cu modificări și completări prin Legea nr. 102/2006, cu
modificările și completările ulterioare;
4. modificarea și completarea Legii nr. 265/2008 privind
auditul de siguranță rutieră;
5. modificarea și completarea Ordonanței Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, aprobată cu modificări prin
Legea nr. 371/2007;
6. reglementarea activității școlilor de șoferi auto și a
instructorilor;
7. măsuri pentru reglementarea unor împrumuturi și aspecte
cu implicații financiare asupra activităților desfășurate de
unitățile aflate în subordinea, sub autoritatea sau în coordonarea
Ministerului Transporturilor și Infrastructurii;
8. înființarea, organizarea și funcționarea Autorității
Aeronautice Civile Române.
III. Agricultură:
1. măsuri pentru accelerarea absorbției sumelor alocate prin
Fondul European Agricol pentru Dezvoltare Rurală și prin
Fondul European pentru Pescuit;
2. abrogarea Ordonanței Guvernului nr. 42/1995 privind
producția de produse alimentare destinate comercializării,
republicată.
IV. Protecție socială:
— reglementarea serviciilor de tip familial.
V. Sănătate:
1. reglementări privind organizarea, funcționarea, finanțarea
rezidențiatului și introducerea stagiaturii;
2. modificarea și completarea Ordonanței de urgență a
Guvernului nr. 115/2004 privind salarizarea și alte drepturi ale
personalului contractual din unitățile sanitare publice din sectorul
sanitar, aprobată cu modificări și completări prin Legea
nr. 125/2005, cu modificările și completările ulterioare;
3. înființarea Registrului național al donatorilor voluntari de
celule stem hematopoietice periferice și centrale.

MONITORUL OFICIAL AL ROMÂNIEI, PARTEA I, Nr. 461/3.VII.2009
VI. Administrație publică și interne:
1. modificarea și completarea Ordonanței Guvernului
nr. 7/2006 privind instituirea Programului de dezvoltare a
infrastructurii și a unor baze sportive din spațiul rural, aprobată
cu modificări și completări prin Legea nr. 71/2007;
2. modificarea și completarea Ordonanței Guvernului
nr. 83/2001 privind înființarea, organizarea și funcționarea
serviciilor publice comunitare pentru eliberarea și evidența
pașapoartelor simple și serviciilor publice comunitare regim
permise de conducere și înmatriculare a vehiculelor, aprobată cu
modificări și completări prin Legea nr. 362/2002, cu modificările
și completările ulterioare;
3. modificarea și completarea Ordonanței Guvernului
nr. 36/2006 privind instituirea prețurilor locale de referință pentru
energia termică furnizată populației prin sisteme centralizate,
aprobată cu modificări și completări prin Legea nr. 483/2006;
4. modificarea și completarea Legii nr. 274/2004 privind
înființarea, organizarea și funcționarea Oficiului Român pentru
Adopții, cu modificările ulterioare;
5. măsuri privind transmiterea unor instituții publice din
subordinea Ministerului Tineretului și Sportului în subordinea
administrațiilor publice locale, ca urmare a procesului de
descentralizare;

3

6. modificarea și completarea Legii recunoștinței față de
eroii-martiri și luptătorii care au contribuit la victoria Revoluției
române din decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie 1987
nr. 341/2004, cu modificările și completările ulterioare;
7. înființarea uniunii profesionale a persoanelor autorizate să
execute lucrări de specialitate în domeniul cadastrului, geodeziei
și cartografiei și organizarea și exercitarea profesiei de geodez.
VII. Învățământ:
1. descentralizarea, finanțarea și funcționarea învățământului
preuniversitar;
2. probleme de conținut pentru învățământ preuniversitar;
3. cercetarea științifică și învățământul superior;
4. burse și credite pentru elevi și studenți.
VIII. Prorogarea sau modificarea unor termene prevăzute
în acte normative cu putere de lege
Art. 2. — În conformitate cu dispozițiile art. 115 alin. (3) din
Constituția României, republicată, ordonanțele emise de Guvern
în temeiul art. 1 vor fi înaintate spre aprobare Parlamentului,
potrivit procedurii legislative, până la reluarea lucrărilor acestuia
în cea de-a doua sesiune ordinară a anului 2009. Nerespectarea
termenului atrage încetarea efectelor ordonanței.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 30 iunie 2009.
Nr. 253.

PREȘEDINTELE ROMÂNIEI

DECRET
pentru promulgarea Legii privind abilitarea Guvernului
de a emite ordonanțe
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind abilitarea Guvernului de a emite
ordonanțe și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU

București, 30 iunie 2009.
Nr. 1.118.

4

MONITORUL OFICIAL AL ROMÂNIEI, PARTEA I, Nr. 461/3.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 616
din 28 aprilie 2009

referitoare la excepția de neconstituționalitate a prevederilor art. 1 alin. (9) teza întâi
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor ăart. I pct. 9 teza întâi din Legea nr. 262/2007”,
excepție ridicată de Vasile Nistor în Dosarul nr. 5.876/2/2007 al
Înaltei Curți de Casație și Justiție — Secția de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca neîntemeiată, invocând în acest sens
Decizia nr. 1.192/2008 a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 9 decembrie 2008, pronunțată în Dosarul
nr. 5.876/2/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor ăart. I pct. 9 teza întâi din Legea nr. 262/2007”.
Excepția de neconstituționalitate a fost ridicată de Vasile
Nistor într-o cauză având ca obiect soluționarea unui recurs
formulat împotriva unei sentințe prin care a fost respinsă
acțiunea formulată de soția sa ca fiind introdusă de o persoană
fără calitate procesuală activă și a fost disjunsă cererea autorului
excepției privind anularea unui ordin de trecere în rezervă și
repunerea sa în postul deținut anterior.
În motivarea excepției de neconstituționalitate autorul
acesteia arată că textul de lege criticat nu prevede criteriile de
apreciere în funcție de care reprezentantul Ministerului Public
participă sau nu la soluționarea cererilor în contencios
administrativ, ceea ce afectează principiul egalității în drepturi a
cetățenilor, sub aspectul apărării drepturilor și libertăților
acestora de către Ministerul Public, în exercitarea rolului conferit
acestuia de art. 131 din Constituție. Autorul excepției reiterează
considerentele și soluția pronunțate de Curtea Constituțională
prin Decizia nr. 65 din 25 ianuarie 2007, prin care dispozițiile
art. 1 alin. (9) din Legea nr. 554/2004 au fost declarate ca fiind
neconstituționale, deoarece, în redactarea de la acea vreme,
prevedeau că cererile în contencios administrativ se
soluționează fără participarea procurorului. Apreciază că
participarea Ministerului Public la soluționarea cererilor în
contencios administrativ este în continuare limitată doar la
cazurile în care acțiunea este introdusă de Ministerul Public, în
celelalte cazuri procurorul fiind absent.

Înalta Curte de Casație și Justiție — Secția de contencios
administrativ și fiscal apreciază că dispozițiile ăart. 1 pct. 9
teza întâi din Legea nr. 262/2007” sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului consideră că dispozițiile art. 1 alin. (9)
din Legea contenciosului administrativ nr. 554/2004, astfel cum
a fost modificată prin Legea nr. 262/2007, sunt constituționale,
sens în care s-a pronunțat și Curtea Constituțională prin Decizia
nr. 1.192/2008.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare și motivării autorului excepției,
prevederile ăart. I pct. 9 teza întâi din Legea nr. 262/2007 pentru
modificarea și completarea Legii contenciosului administrativ
nr. 554/2004”, publicată în Monitorul Oficial al României,
Partea I, nr. 510 din 30 iulie 2007. În realitate, obiectul excepției
de neconstituționalitate îl formează dispozițiile art. 1 alin. (9) teza
întâi din Legea contenciosului administrativ nr. 554/2004,
publicată în Monitorul Oficial al României, Partea I, nr. 1.154 din
7 decembrie 2004, astfel cum au fost modificate prin art. I pct. 2
din Legea nr. 262/2007. Textul de lege criticat are următorul
conținut:
— Art. 1 alin. (9): ăLa soluționarea cererilor în contencios
administrativ, reprezentantul Ministerului Public poate participa,
în orice fază a procesului, ori de câte ori apreciază că este
necesar pentru apărarea ordinii de drept, a drepturilor și
libertăților cetățenilor.”
Prevederile constituționale invocate în motivarea excepției
sunt cele ale art. 16 alin. (1) referitoare la egalitatea cetățenilor
în fața legii și a autorităților publice, fără privilegii și fără
discriminări, ale art. 24 alin. (1) care garantează dreptul la
apărare și ale art. 131 alin. (1) care consacră rolul Ministerului
Public de reprezentant al intereselor generale ale societății și de
apărător al ordinii de drept, precum și al drepturilor și libertăților
cetățenilor.
Analizând excepția de neconstituționalitate, Curtea
Constituțională constată că prin Decizia nr. 1.192 din
11 noiembrie 2008, publicată în Monitorul Oficial al României,
Partea I, nr. 823 din 8 decembrie 2008, a soluționat excepția de
neconstituționalitate a dispozițiilor art. 1 alin. (9) teza întâi din

MONITORUL OFICIAL AL ROMÂNIEI, PARTEA I, Nr. 461/3.VII.2009
Legea contenciosului administrativ nr. 554/2004, excepție
ridicată de același autor ca și în prezentul dosar și cu o motivare
asemănătoare. Cu acel prilej Curtea a respins excepția,

5

argumentele ce au fundamentat această soluție fiind valabile și
în această cauză, în lipsa relevării unor elemente noi, de natură
să determine schimbarea jurisprudenței în materie a Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (9) teza întâi din Legea contenciosului administrativ
nr. 554/2004, excepție ridicată de Vasile Nistor în Dosarul nr. 5.876/2/2007 al Înaltei Curți de Casație și Justiție — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 653
din 30 aprilie 2009

referitoare la excepția de neconstituționalitate a dispozițiilor articolului unic, anexa nr. 2
din Legea nr. 220/2007 pentru aprobarea Ordonanței Guvernului nr. 11/2007
privind creșterile salariale ce se vor acorda în anul 2007 personalului didactic din învățământ,
salarizat potrivit Legii nr. 128/1997 privind Statutul personalului didactic
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor articolului unic, anexa nr. 2 din Legea nr. 220/2007
pentru aprobarea Ordonanței Guvernului nr. 11/2007 privind
creșterile salariale ce se vor acorda în anul 2007 personalului
didactic din învățământ, salarizat potrivit Legii nr. 128/1997
privind Statutul personalului didactic, excepție ridicată de Școala
cu clasele I—VIII nr. 14 din Tulcea în Dosarul nr. 2.042/88/2008
al Tribunalului Tulcea — Secția civilă, comercială și contencios
administrativ.
La apelul nominal lipsesc părțile, față de care procedura de
citare a fost legal îndeplinită.
Curtea dispune să se facă apelul și în Dosarul
nr. 2.291D/2008, care are ca obiect aceeași excepție de
neconstituționalitate, ridicată de Inspectoratul Școlar Județean
Tulcea în Dosarul nr. 2.092/88/2008 al aceleiași instanțe.

La apelul nominal lipsesc părțile, față de care procedura de
citare a fost legal îndeplinită.
Curtea, având în vedere identitatea de obiect al excepțiilor de
neconstituționalitate, pune în discuție, din oficiu, conexarea
dosarelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 2.291D/2008 la
Dosarul nr. 2.290D/2008, care a fost primul înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate. Se arată că prevederile legale criticate nu
contravin dispozițiilor art. 15 alin. (2) din Constituție.
C U R T E A,

având în vedere actele și lucrările dosarelor, reține următoarele:
Prin încheierile din 15 octombrie 2008, pronunțate în
dosarele nr. 2.042/88/2008 și nr. 2.092/88/2008, Tribunalul
Tulcea — Secția civilă, comercială și contencios
administrativ a sesizat Curtea Constituțională cu excepția
de neconstituționalitate a dispozițiilor articolului unic,
anexa nr. 2 din Legea nr. 220/2007, excepție ridicată de Școala
cu clasele I—VIII nr. 14 din Tulcea și de Inspectoratul Școlar
Județean Tulcea în cauze ce au ca obiect judecarea cererilor
privind drepturi bănești.

6

MONITORUL OFICIAL AL ROMÂNIEI, PARTEA I, Nr. 461/3.VII.2009

În motivarea excepției de neconstituționalitate autorii
acesteia susțin că prevederile legale criticate sunt
neconstituționale în raport cu dispozițiile art. 15 alin. (2) din
Constituție. Se arată că reglementările legale au modificat
coeficienții de multiplicare pentru calcularea salariilor ce se
acordă cadrelor didactice din învățământul preuniversitar stabiliți
prin Ordonanța Guvernului nr. 11/2007. Legea nr. 220/2007 a
intrat în vigoare la data de 21 iulie 2007 și a modificat coeficienții
de multiplicare prevăzuți în anexa nr. 2 nu numai pentru viitor, ci
și retroactiv, începând cu ianuarie 2007.
Tribunalul Tulcea — Secția civilă, comercială și
contencios administrativ apreciază că prevederile legale
criticate sunt neconstituționale, deoarece cuprind dispoziții
retroactive.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția ridicată.
Avocatul Poporului apreciază că excepția de
neconstituționalitate este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile articolului unic, anexa nr. 2 din Legea nr. 220/2007
pentru aprobarea Ordonanței Guvernului nr. 11/2007 privind
creșterile salariale ce se vor acorda în anul 2007 personalului
didactic din învățământ, salarizat potrivit Legii nr. 128/1997
privind Statutul personalului didactic, publicată în Monitorul
Oficial al României, Partea I, nr. 478 din 17 iulie 2007.

Textul de lege criticat stabilește coeficienții de multiplicare
pentru calcularea salariilor personalului didactic din
învățământul preuniversitar și valoarea coeficientului de
multiplicare stabilit pe următoarele perioade ale anului 2007:
ianuarie — martie, aprilie — septembrie și octombrie —
decembrie. Legea nr. 220/2007 a menținut valoarea
coeficientului de multiplicare stabilit de Ordonanța Guvernului
nr. 11/2007, modificând, în sensul creșterii, coeficienții de
multiplicare pentru calcularea salariilor.
Autorul excepției susține că prevederile legale criticate sunt
neconstituționale în raport cu următoarele dispoziții
constituționale: art. 15 alin. (2) privind neretroactivitatea legii.
Examinând excepția de neconstituționalitate, Curtea
Constituțională constată că, în jurisprudența sa, s-a mai
pronunțat asupra excepției de neconstituționalitate a articolului
unic, pct. 2, anexa nr. 2 din Legea nr. 220/2007, prin Decizia
nr. 1.289 din 2 decembrie 2008, publicată în Monitorul Oficial al
României, Partea I, nr. 886 din 29 decembrie 2008. Curtea a
statuat prin această decizie că ăo lege nu este retroactivă atunci
când modifică pentru viitor o stare de drept născută anterior și
nici atunci când suprimă producerea în viitor a efectelor unei
situații juridice constituite sub imperiul legii vechi, pentru că în
aceste cazuri legea nouă nu face altceva decât să reglementeze
modul de acțiune în timpul ulterior intrării ei în vigoare, adică în
domeniul propriu de aplicare. Or, în cauză, scopul articolului
unic, pct. 2, anexa nr. 2 din Legea nr. 220/2007 a fost acela de
a stabili pentru viitor coeficienții de multiplicare pentru calcularea
salariilor personalului didactic din învățământul preuniversitar.
Această soluție este rezultatul opțiunii legiuitorului și are la bază
dreptul pe care acesta îl are în a decide cu privire la modul de
creșteri salariale care s-au acordat în anul 2007 personalului
didactic din învățământ”.
Considerentele care au stat la baza deciziei menționate își
păstrează valabilitatea și în această cauză, deoarece nu au
intervenit elemente noi de natură să modifice jurisprudența
Curții.
Având în vedere că prevederile criticate au avut o
aplicabilitate limitată, pentru anul 2007, Curtea reține că acestea
nu mai sunt în vigoare, excepția fiind inadmisibilă și sub acest
aspect.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor articolului unic, anexa nr. 2 din Legea
nr. 220/2007 pentru aprobarea Ordonanței Guvernului nr. 11/2007 privind creșterile salariale ce se vor acorda în anul 2007
personalului didactic din învățământ, salarizat potrivit Legii nr. 128/1997 privind Statutul personalului didactic, excepție ridicată de
Școala cu clasele I—VIII nr. 14 din Tulcea și de Inspectoratul Școlar Județean Tulcea în dosarele nr. 2.042/88/2008 și
nr. 2.092/88/2008 ale Tribunalului Tulcea — Secția civilă, comercială și contencios administrativ.
Definitivă și general obligatorie.
Pronunțată în ședința publică din data de 30 aprilie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 461/3.VII.2009

7

CURTEA CONSTITUȚIONALĂ

D E C I Z I A Nr. 655
din 30 aprilie 2009

referitoare la excepția de neconstituționalitate a dispozițiilor art. 55 alin. (1) și (2)
din Legea nr. 304/2004 privind organizarea judiciară
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 55 alin. (1) și (2) din Legea nr. 304/2004 privind
organizarea judiciară, excepție ridicată de Dragoș Alin Călin în
Dosarul nr. 1.341/104/2008 al Curții de Apel Craiova — Secția
conflicte de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Se arată că
prevederile legale criticate nu încalcă principiile constituționale
ale independenței judecătorilor și imparțialității justiției.
C U R T E A,

având în vedere actele și lucrările dosarului, reține următoarele:
Prin Încheierea din 14 octombrie 2008, pronunțată în Dosarul
nr. 1.341/104/2008, Curtea de Apel Craiova — Secția
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 55 alin. (1) și (2) din Legea nr. 304/2004,
excepție ridicată de Dragoș Alin Călin în cauza ce are ca obiect
judecarea cererii referitoare la drepturi bănești.
În motivarea excepției de neconstituționalitate autorul
acesteia susține că prevederile art. 55 alin. (1) și (2) din Legea
nr. 304/2004 contravin dispozițiilor art. 21 alin. (3) din
Constituție, precum și art. 6 paragraful 1 din Convenția pentru
apărarea drepturilor omului și a libertăților fundamentale, în
măsura în care sunt interpretate în sensul că opinia exprimată
obligatoriu de asistenții judiciari nu este pusă în discuția
contradictorială a părților înaintea pronunțării. Totodată, în opinia
aceluiași autor al excepției, prevederile legale criticate contravin
art. 1 alin. (4) și art. 124 alin. (3) din Constituție, precum și art. 6
paragraful 1 din Convenția pentru apărarea drepturilor omului și
a libertăților fundamentale, în măsura în care sunt interpretate în
sensul că permit asistenților judiciari să participe la procesul
deliberativ al cărui caracter secret este menit a garanta
independența și imparțialitatea judecătorilor și îi obligă pe
aceștia să semneze hotărâri judecătorești.
Curtea de Apel Craiova — Secția conflicte de muncă și
asigurări sociale consideră că excepția de neconstituționalitate
este neîntemeiată, deoarece textele de lege nu încalcă niciunul
dintre textele constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția ridicată.

Avocatul Poporului consideră că prevederile legale criticate
sunt constituționale. Se arată că Legea nr. 304/2004 a fost
adoptată pentru asigurarea respectării dreptului la un proces
echitabil și judecarea proceselor de către instanțele
judecătorești în mod imparțial și independent.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 55 alin. (1) și (2) din Legea nr. 304/2004 privind
organizarea judiciară, republicată în Monitorul Oficial al
României, Partea I, nr. 827 din 13 septembrie 2005, dispoziții
care au următorul conținut:
— Art. 55: ă(1) Completul pentru soluționarea în primă
instanță a cauzelor privind conflictele de muncă și asigurări
sociale se constituie din 2 judecători și 2 asistenți judiciari.
(2) Asistenții judiciari participă la deliberări cu vot consultativ
și semnează hotărârile pronunțate. Opinia acestora se
consemnează în hotărâre, iar opinia separată se motivează.”
Autorul excepției susține că prevederile legale criticate sunt
neconstituționale în raport cu următoarele texte din Constituție:
art. 1 alin. (4) privind separația puterilor, art. 21 alin. (3) privind
dreptul la un proces echitabil, dreptul la apărare și art. 124
alin. (3) privind înfăptuirea justiției. Totodată, este invocat și art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că dispozițiile criticate din Legea nr. 304/2004
(dispoziții care, înainte de republicarea legii, erau cuprinse în
art. 58) au mai făcut obiectul controlului de constituționalitate.
Prin Decizia nr. 37 din 19 ianuarie 2006, publicată în Monitorul
Oficial al României, Partea I, nr. 186 din 27 februarie 2006,
făcând referire la jurisprudența sa, Curtea a statuat că
prevederile legale criticate nu contravin principiilor
independenței judecătorilor și imparțialității justiției, întrucât
asistenții judiciari nu au decât un rol consultativ, util judecății în
vederea stabilirii adevărului cu privire la drepturile subiective ale
părților în litigiu, soluționarea cauzelor deduse judecății fiind
hotărâtă de judecători.
În ceea ce privește critica de neconstituționalitate raportată
la prevederile art. 6 paragraful 1 din Convenția pentru apărarea
drepturilor omului și a libertăților fundamentale, Curtea reține că
în Cauza Ettl și alții contra Austriei, 1987, Curtea Europeană a
Drepturilor Omului a statuat că participarea unor persoane
specializate în diverse domenii de activitate, alături de
magistrații de profesie, la soluționarea unor categorii de litigii,

8

MONITORUL OFICIAL AL ROMÂNIEI, PARTEA I, Nr. 461/3.VII.2009

nu contravine principiului independenței și imparțialității
instanței, prevăzut de art. 6 din Convenția pentru apărarea
drepturilor omului și a libertăților fundamentale. De asemenea,
s-a reținut că statele membre ale Consiliului Europei oferă
multiple exemple de complete de judecată la care participă, pe
lângă magistrați, și persoane specializate în anumite domenii,
persoane ale căror cunoștințe sunt necesare pentru soluționarea
acelor litigii.
Întrucât nu au intervenit elemente noi, de natură să
determine
schimbarea
acestei
jurisprudențe,
atât

considerentele, cât și soluția deciziei menționate își păstrează
valabilitatea și în prezenta cauză.
În ceea ce privește critica de neconstituționalitate prin
invocarea dispozițiilor constituționale ale art. 1 alin. (4), Curtea
reține că aceasta nu poate fi primită. Prezența asistenților
judiciari în completul pentru soluționarea în primă instanță a
cauzelor privind conflictele de muncă și asigurări sociale, care
au doar vot consultative, nu este de natură să încalce principiul
separației puterilor în stat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. (1) și (2) din Legea nr. 304/2004 privind organizarea
judiciară, excepție ridicată de Dragoș Alin Călin în Dosarul nr. 1.341/104/2008 al Curții de Apel Craiova — Secția conflicte de
muncă și asigurări sociale.
Definitivă și general obligatorie.
Pronunțată în ședința publică din data de 30 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 662
din 30 aprilie 2009

referitoare la excepția de neconstituționalitate a dispozițiilor art. 11 alin. (1)
din Ordonanța de urgență a Guvernului nr. 24/2008 privind accesul la propriul dosar
și deconspirarea Securității
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1) din Ordonanța de urgență a
Guvernului nr. 24/2008 privind accesul la propriul dosar și
deconspirarea Securității, excepție ridicată de Veronel Aionițoaie
în Dosarul nr. 20.974/3/2008 al Tribunalului București — Secția
a IX-a contencios administrativ și fiscal.
La apelul nominal este prezentă partea Consiliul Național
pentru Studierea Arhivelor Securității, prin consilier juridic Mihai

Alexandru Ionescu, lipsind autorul excepției, față de care
procedura de citare este legal îndeplinită.
Cauza se află în stare de judecată.
Având cuvântul, partea prezentă solicită respingerea
excepției de neconstituționalitate, invocând și jurisprudența
Curții Constituționale în materie.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile din Legea
fundamentală invocate.
C U R T E A,

având în vedere actele și lucrările dosarului, reține următoarele:
Prin Încheierea din 10 noiembrie 2008, pronunțată în Dosarul
nr. 20.974/3/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 alin. (1) din Ordonanța de urgență a
Guvernului nr. 24/2008 privind accesul la propriul dosar și

MONITORUL OFICIAL AL ROMÂNIEI, PARTEA I, Nr. 461/3.VII.2009
deconspirarea Securității, excepție ridicată de Veronel
Aionițoaie.
În motivarea excepției de neconstituționalitate se susține,
în esență, că abilitarea unei singure instanțe, pe o durată
limitată, să soluționeze, la nivel național, un singur fel de acțiuni,
împotriva unei singure categorii de subiecți pasivi, nu poate
avea altă semnificație decât aceea a înființării unei instanțe
extraordinare. Dacă textul criticat ar putea fi considerat, totuși,
în acord cu art. 126 alin. (5) din Constituție, acesta îngrădește
liberul acces la justiție câtă vreme toți subiecții pasivi (pârâți) ai
procedurilor judiciare reglementate de acest act normativ,
indiferent de domiciliul lor, sunt constrânși să se judece în fața
unei instanțe ăunicat”, care funcționează în același loc cu
autoritatea abilitată să declanșeze această procedură.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată. Faptul că o anumită
categorie de cauze urmează a fi soluționate de o singură
instanță, în fond, nu califică acea instanță ca fiind extraordinară.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, deoarece nu încalcă dispozițiile din Legea
fundamentală invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (1) din Ordonanța de urgență a
Guvernului nr. 24/2008 privind accesul la propriul dosar și
deconspirarea Securității, publicată în Monitorul Oficial al
României, Partea I, nr. 182 din 10 martie 2008. Ulterior sesizării

9

Curții cu excepția de neconstituționalitate invocată în cauză,
textul de lege criticat a fost modificat prin pct. 17 din Legea
nr. 293/2008 pentru aprobarea Ordonanței de urgență a
Guvernului nr. 24/2008, publicată în Monitorul Oficial al
României, Partea I, nr. 800 din 28 noiembrie 2008, fiind păstrată
însă soluția legislativă de principiu criticată de autorul excepției.
Așa fiind, Curtea urmează să se pronunțe asupra art. 11
alin. (1) din Ordonanța de urgență a Guvernului nr. 24/2008
privind accesul la propriul dosar și deconspirarea Securității,
aprobată prin Legea nr. 293/2008, având următorul cuprins:
ăAcțiunea în constatarea calității de lucrător al Securității sau de
colaborator al acesteia se introduce la Secția de contencios
administrativ și fiscal a Curții de Apel București, fiind scutită de
taxă de timbru.”
Dispozițiile constituționale invocate în susținerea excepției
sunt cele ale art. 11 — Dreptul internațional și dreptul intern,
art. 16 — Egalitatea în drepturi, art. 20 — Tratatele internaționale
privind drepturile omului, art. 21 — Liberul acces la justiție și
art. 126 alin. (5) teza întâi potrivit cărora este interzisă înființarea
de instanțe extraordinare, cu raportare la art. 6 din Convenția
pentru apărarea drepturilor omului și a libertăților fundamentale
și art. 10 din Declarația Universală a Drepturilor Omului privind
dreptul la un proces echitabil.
Examinând excepția de neconstituționalitate, astfel cum a
fost formulată, Curtea constată că aceasta este neîntemeiată.
Astfel, este evident că textul de lege criticat nu se referă la
înființarea altor instanțe, ci doar la stabilirea prin lege a
instanțelor competente, dintre cele existente, să soluționeze
acțiunile în constatarea calității de lucrător al Securității sau de
colaborator al acesteia. Ca urmare, soluția legislativă criticată
dă expresie prevederilor art. 126 alin. (2) din Constituție, potrivit
cărora ăCompetența instanțelor judecătorești și procedura de
judecată sunt prevăzute numai prin lege”, și nu poate fi
interpretată în sensul că ar conduce la instituirea unor instanțe
extraordinare.
Nu poate fi reținută nici pretinsa încălcare a principiului
egalității în drepturi, deoarece art. 11 alin. (1) din Ordonanța de
urgență a Guvernului nr. 24/2008 nu instituie niciun privilegiu
sau discriminare pe criterii arbitrare, fiind aplicabil tuturor
persoanelor aflate în ipoteza normei.
Tot astfel nu poate fi reținută încălcarea liberului acces la
justiție, deoarece dispozițiile legale ce fac obiectul excepției nu
împiedică părțile interesate să apeleze la instanțele judecătorești
și să se prevaleze de toate garanțiile procesuale care
condiționează, într-o societate democratică, dreptul la un proces
echitabil.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (1) din Ordonanța de urgență a Guvernului nr. 24/2008
privind accesul la propriul dosar și deconspirarea Securității, excepție ridicată de Veronel Aionițoaie în Dosarul nr. 20.974/3/2008
al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 30 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

10

MONITORUL OFICIAL AL ROMÂNIEI, PARTEA I, Nr. 461/3.VII.2009
CURTEA CONSTITUȚIONALĂ

D E C I Z I A Nr. 681
din 5 mai 2009

referitoare la excepția de neconstituționalitate a dispozițiilor art. 215 alin. (3) și art. 261 alin. (5)
din Legea nr. 95/2006 privind reforma în domeniul sănătății
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. (3) și art. 261 alin. (5) din Legea
nr. 95/2006 privind reforma în domeniul sănătății, excepție
ridicată de Rodica Sălăgean în Dosarul nr. 4.352/285/2008 al
Judecătoriei Rădăuți.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
fiind nemotivată.
C U R T E A,

având în vedere actele și lucrările dosarului, constată
următoarele:
Prin Încheierea din 12 noiembrie 2008, pronunțată în Dosarul
nr. 4.352/285/2008, Judecătoria Rădăuți a sesizat Curtea
Constituțională cu excepția de neconstituționalitate a
dispozițiilor art. 215 alin. (3) și art. 261 alin. (5) din Legea
nr. 95/2006 privind reforma în domeniul sănătății, excepție
ridicată de Rodica Sălăgean în cauza ce are ca obiect judecarea
plângerii formulate de aceasta împotriva unui proces-verbal de
constatare și sancționare a contravențiilor în domeniul
asigurărilor sociale de sănătate.
În motivarea excepției de neconstituționalitate autorul
acesteia susține că prevederile art. 215 alin. (3) și art. 261
alin. (5) din Legea nr. 95/2006 sunt neconstituționale în raport cu
dispozițiile art. 23, art. 26 alin. (2) și art. 34 din Constituție.
Judecătoria Rădăuți apreciază că dispozițiile de lege
criticate sunt constituționale, cu referire la jurisprudența Curții
Constituționale în materie.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că, în temeiul art. 10 alin. (2) din Legea
nr. 47/1992, excepția de neconstituționalitate este inadmisibilă,
deoarece este nemotivată.

Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 215 alin. (3) și art. 261 alin. (5) din Legea
nr. 95/2006 privind reforma în domeniul sănătății, publicată în
Monitorul Oficial al României, Partea I, nr. 372 din 28 aprilie
2006. Textele de lege criticate au următoarea redactare:
— Art. 215 alin. (3): ăPrevederile alin. (1) și (2) se aplică și
persoanelor care exercită profesii libere sau celor care sunt
autorizate, potrivit legii, să desfășoare activități independente.”;
— Art. 261 alin. (5): ăPersoanele prevăzute la art. 257 și 258
au obligația de a pune la dispoziția organelor de control ale
ANAF sau ale caselor de asigurări, după caz, documentele
justificative și actele de evidență necesare în vederea stabilirii
obligațiilor la fond.”
Autorul excepției de neconstituționalitate susține că au fost
încălcate dispozițiile constituționale cuprinse în art. 23
referitoare la libertatea individuală, art. 26 alin. (2) privind viața
intimă, familială și privată și art. 34 privind dreptul la ocrotirea
sănătății.
Examinând excepția de neconstituționalitate, Curtea reține
că simpla enumerare în susținerea excepției a unor prevederi
constituționale pretins a fi încălcate nu este de natură să
satisfacă exigențele art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit căruia
sesizările trebuie făcute în formă scrisă și motivate.
De altfel, în mod constant, în jurisprudența sa, instanța de
contencios constituțional a stabilit că sesizările adresate Curții
fără a fi motivate trebuie respinse ca inadmisibile, Curtea
neputându-se substitui subiectelor îndreptățite să o sesizeze,
întrucât ar exercita un control din oficiu, ceea ce este contrar
sistemului nostru constituțional.
Având în vedere cele de mai sus, excepția de
neconstituționalitate a dispozițiilor art. 215 alin. (3) și art. 261
alin. (5) din Legea nr. 95/2006, astfel cum a fost formulată, este
inadmisibilă.

MONITORUL OFICIAL AL ROMÂNIEI, PARTEA I, Nr. 461/3.VII.2009

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 215 alin. (3) și art. 261 alin. (5) din
Legea nr. 95/2006 privind reforma în domeniul sănătății, excepție ridicată de Rodica Sălăgean în Dosarul nr. 4.352/285/2008 al
Judecătoriei Rădăuți.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 736
din 12 mai 2009

referitoare la excepția de neconstituționalitate a dispozițiilor art. 281 din Codul penal, ale art. 2781
alin. 8 lit. b) din Codul de procedură penală, precum și ale art. 1 alin. (3) și art. 82 alin. (1) și (2)
din Legea nr. 51/1995 pentru organizarea și exercitarea profesiei de avocat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 281 din Codul penal, ale art. 2781 alin. 8 lit. b)
din Codul de procedură penală, precum și ale art. 1 alin. (3) și
art. 82 alin. (1) și (2) din Legea nr. 51/1995 pentru organizarea
și exercitarea profesiei de avocat, excepție ridicată de Marinel
Maier în Dosarul nr. 8.508/55/2008 al Judecătoriei Arad —
Secția penală și de Cosmin Ban în Dosarul
nr. 6231.999/55/2008 al Judecătoriei Piatra-Neamț.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.430D/2008 și nr. 2.472D/2008 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.472D/2008 la Dosarul
nr. 2.430D/2008, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
fiind inadmisibilă, în ceea ce privește art. 281 din Codul penal,

respectiv, ca fiind neîntemeiată, cu privire la dispozițiile art. 2781
alin. 8 lit. b) din Codul de procedură penală și ale art. 1 alin. (3)
și art. 82 alin. (1) și (2) din Legea nr. 51/1995 pentru organizarea
și exercitarea profesiei de avocat, făcând trimitere, în acest
sens, la jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin Încheierea din 11 noiembrie 2008, pronunțată în Dosarul
nr. 8.508/55/2008, Judecătoria Arad — Secția penală a
sesizat Curtea Constituțională cu excepția de
neconstituționalitate a dispozițiilor art. 281 din Codul penal,
ale art. 2781 alin. 8 lit. b) din Codul de procedură penală,
precum și ale art. 1 alin. (3) și art. 82 alin. (1) și (2) din Legea
nr. 51/1995 pentru organizarea și exercitarea profesiei de
avocat. Excepția a fost ridicată de Marinel Maier cu ocazia
soluționării plângerii împotriva unei ordonanțe a procurorului de
scoatere de sub urmărire penală pentru săvârșirea infracțiunii
de exercitare fără drept a profesiei de avocat, infracțiune
prevăzută de art. 281 din Codul penal raportat la art. 25 din
Legea nr. 51/1995 pentru organizarea și exercitarea profesiei
de avocat.
Prin Încheierea din 18 noiembrie 2008, pronunțată în Dosarul
nr. 6231.999/55/2008, Judecătoria Piatra-Neamț a sesizat
Curtea Constituțională cu excepția de neconstituționalitate
a dispozițiilor art. 281 din Codul penal, ale art. 2781 din
Codul de procedură penală, precum și ale art. 1 alin. (3) și
art. 82 alin. (1) și (2) din Legea nr. 255/2004 privind
modificarea și completarea Legii nr. 51/1995 pentru
organizarea și exercitarea profesiei de avocat. Excepția a
fost ridicată de Cosmin Ban cu ocazia soluționării plângerii
împotriva unei ordonanțe a procurorului de scoatere de sub
urmărire penală pentru săvârșirea infracțiunii de exercitare fără
drept a profesiei de avocat, infracțiune prevăzută de art. 281 din

12

MONITORUL OFICIAL AL ROMÂNIEI, PARTEA I, Nr. 461/3.VII.2009

Codul penal raportat la art. 25 din Legea nr. 51/1995 pentru
organizarea și exercitarea profesiei de avocat.
În motivarea excepției de neconstituționalitate autorii
acesteia susțin, în esență, că sintagma ălegea specială” din
art. 281 din Codul penal este neconstituțională prin raportare la
dispozițiile Legii fundamentale cuprinse în art. 73 alin. (1) privind
categoriile de legi și în art. 115 alin. (1) referitor la delegarea
legislativă. Consideră că ăParlamentul nu poate adopta decât o
singură lege specială — legea prin care Guvernul este abilitat
pentru a emite ordonanțe în domenii care nu fac obiectul legilor
organice”. Prin urmare, legea specială la care face trimitere
art. 281 din Codul penal nu poate fi Legea nr. 51/1995 pentru
organizarea și exercitarea profesiei de avocat, întrucât ălegea
avocaturii este lege organică, nu specială”.
Arată că prevederile art. 2781 alin. 8 lit. b) din Codul de
procedură penală aduc atingere dreptului la un proces echitabil,
prin ignorarea principiului de generală aplicabilitate în dreptul
penal ănon reformatio in pejus”, atât timp cât există posibilitatea
ca persoana față de care procurorul a dat o soluție de scoatere
de sub urmărire penală, prin propria cale de atac, să-și agraveze
situația, redobândind calitatea de învinuit sau, chiar mai rău,
dobândind calitatea de inculpat.
În fine, consideră că dispozițiile art. 1 alin. (3) și art. 82
alin. (1) și (2) din Legea nr. 51/1995 încalcă separația și
echilibrul puterilor în stat, neretroactivitatea legii, egalitatea în
drepturi a cetățenilor, accesul liber la justiție și dreptul la un
proces echitabil, întrucât puterea legiuitoare desființează
hotărârile judecătorești de încuviințare a activităților de
consultanță, reprezentare sau asistență juridică contrare
prevederilor Legii nr. 51/1995, precum și actele de constituire și
de înregistrare ale barourilor care funcționează în afara Uniunii
Naționale a Barourilor din România, acționând astfel în favoarea
ăbarourilor tradiționale și neînființate”.
Judecătoria Arad — Secția penală apreciază că excepția
de neconstituționalitate este neîntemeiată, întrucât dispozițiile
art. 281 din Codul penal, art. 2781 alin. 8 lit. b) din Codul de
procedură penală, precum și ale art. 1 alin. (3) și art. 82 alin. (1)
și (2) din Legea nr. 51/1995 nu încalcă prevederile
constituționale invocate.
Judecătoria Piatra-Neamț nu și-a exprimat opinia asupra
excepției de neconstituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 281 din
Codul penal, ale art. 2781 alin. 8 lit. b) din Codul de procedură
penală, precum și ale art. 1 alin. (3) și art. 82 alin. (1) și (2) din
Legea nr. 51/1995 sunt constituționale, întrucât nu încalcă
prevederile din Legea fundamentală invocate de autorii
excepției. Face trimitere la deciziile Curții Constituționale
nr. 618/2006, nr. 164/2007 și nr. 392/2008. Mai arată că
dispozițiile art. 115 alin. (1) din Constituție nu au incidență în
cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit Încheierii din 18 noiembrie 2008, pronunțată în
Dosarul nr. 6231.999/55/2008 de Judecătoria Piatra-Neamț,
obiectul excepției de neconstituționalitate îl constituie dispozițiile
art. 281 din Codul penal, ale art. 2781 din Codul de procedură
penală, precum și ale art. 1 alin. (3) și art. 82 alin. (1) și (2) din
Legea nr. 255/2004 privind modificarea și completarea Legii
nr. 51/1995 pentru organizarea și exercitarea profesiei de
avocat. Din considerentele încheierii de sesizare și din notele
scrise ale autorului excepției Cosmin Ban reiese însă că acesta
critică prevederile art. 281 din Codul penal, ale art. 2781 alin. 8
lit. b) din Codul de procedură penală, modificate prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi,
publicată în Monitorul Oficial al României, Partea I, nr. 677 din
7 august 2006, precum și dispozițiile art. 1 alin. (3) și art. 82
alin. (1) și (2) din Legea nr. 51/1995 pentru organizarea și
exercitarea profesiei de avocat, republicată în Monitorul Oficial
al României, Partea I, nr. 113 din 6 martie 2001, modificate prin
Legea nr. 255/2004 privind modificarea și completarea Legii
nr. 51/1995 pentru organizarea și exercitarea profesiei de
avocat, publicată în Monitorul Oficial al României, Partea I,
nr. 559 din 23 iunie 2004. Prin urmare, Curtea se va pronunța
asupra constituționalității acestor texte de lege, care au
următorul cuprins:
— Art. 281 din Codul penal: ăExercitarea fără drept a unei
profesii sau a oricărei alte activități pentru care legea cere
autorizație, ori exercitarea acestora în alte condiții decât cele
legale, dacă legea specială prevede că săvârșirea unor astfel
de fapte se sancționează potrivit legii penale, se pedepsește cu
închisoare de la o lună la 1 an sau cu amendă.”;
— Art. 2781 alin. 8 lit. b) din Codul de procedură penală:
ăJudecătorul pronunță una dintre următoarele soluții: [...]
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;”;
— Art. 1 alin. (3) din Legea nr. 51/1995: ă(3) Constituirea și
funcționarea de barouri în afara U.N.B.R. sunt interzise. Actele
de constituire și de înregistrare ale acestora sunt nule de drept.”;
— Art. 82 alin. (1) și (2) din Legea nr. 51/1995: ă(1) La data
intrării în vigoare a prezentei legi persoanele fizice sau juridice
care au fost autorizate în baza altor acte normative ori au fost
încuviințate prin hotărâri judecătorești să desfășoare activități
de consultanță, reprezentare sau asistență juridică, în orice
domenii, își încetează de drept activitatea. Continuarea unor
asemenea activități constituie infracțiune și se pedepsește
potrivit legii penale.
(2) De asemenea, la data intrării în vigoare a prezentei legi
încetează de drept efectele oricărui act normativ, administrativ
sau jurisdicțional prin care au fost recunoscute ori încuviințate
activități de consultanță, reprezentare și asistență juridică
contrare dispozițiilor prezentei legi.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) și (5) referitoare la separarea și echilibrul puterilor
în stat și la respectarea Constituției și a legilor, ale art. 15
alin. (2) privind neretroactivitatea legii, ale art. 16 referitoare la
egalitatea în drepturi a cetățenilor, ale art. 21 alin. (3) privind
dreptul la un proces echitabil, ale art. 73 alin. (1) referitoare la
categoriile de legi, ale art. 115 alin. (1) privind delegarea
legislativă, precum și ale art. 20 referitoare la tratatele
internaționale privind drepturile omului, raportate la prevederile

MONITORUL OFICIAL AL ROMÂNIEI, PARTEA I, Nr. 461/3.VII.2009
art. 6 referitoare la dreptul la un proces echitabil din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată următoarele:
I. Autorii excepției nu formulează veritabile critici de
neconstituționalitate cu privire la dispozițiile art. 281 din Codul
penal, ci sunt nemulțumiți, în realitate, de modul de aplicare de
către organele de urmărire penală și instanța de judecată a
respectivului text de lege, care face distincție între legi penale
generale și speciale. Or, acest aspect nu intră sub incidența
controlului de constituționalitate exercitat de Curte, ci este de
competența instanțelor judecătorești, în cadrul căilor de atac
prevăzute de lege.
Prin urmare, excepția de neconstituționalitate a dispozițiilor
art. 281 din Codul penal urmează a fi respinsă ca fiind
inadmisibilă.
II. Referitor la critica de neconstituționalitate a art. 2781 alin. 8
lit. b) din Codul de procedură penală, aceste prevederi de lege
au mai fost supuse controlului instanței de contencios

13

constituțional prin raportare la dispozițiile art. 21 alin. (3) din
Legea fundamentală, invocate și în prezenta cauză, și față de
critici similare, Curtea statuând, în mod constant, că prevederile
de lege menționate nu încalcă dreptul la un proces echitabil. În
acest sens este, de exemplu, Decizia nr. 574 din 7 iunie 2007,
publicată în Monitorul Oficial al României, Partea I, nr. 534 din
7 august 2007.
În ceea ce privește dispozițiile art. 1 alin. (3) și art. 82 alin. (1)
și (2) din Legea nr. 51/1995, prin Decizia nr. 150 din 10 februarie
2009, publicată în Monitorul Oficial al României, Partea I, nr. 152
din 11 martie 2009, Curtea a respins o excepție de
neconstituționalitate identică, ridicată de autorul Marinel Maier,
pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 281 din Codul penal, excepție ridicată
de Marinel Maier în Dosarul nr. 8.508/55/2008 al Judecătoriei Arad — Secția penală și de Cosmin Ban în Dosarul
nr. 6231.999/55/2008 al Judecătoriei Piatra-Neamț.
II. Respinge, ca fiind neîntemeiată, excepția de neconstituționalitate a dispozițiilor art. 2781 alin. 8 lit. b) din Codul de
procedură penală, precum și ale art. 1 alin. (3) și art. 82 alin. (1) și (2) din Legea nr. 51/1995 pentru organizarea și exercitarea
profesiei de avocat, excepție ridicată de aceiași autori în aceleași dosare.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 739
din 12 mai 2009

referitoare la excepția de neconstituționalitate a dispozițiilor art. 2781 alin. 1, 7 și 11
din Codul de procedură penală și ale art. 6 alin. (7) din Ordonanța Guvernului nr. 14/2007
pentru reglementarea modului și condițiilor de valorificare a bunurilor intrate, potrivit legii,
în proprietatea privată a statului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 1, 7 și 11 din Codul de procedură
penală și ale art. 6 alin. (4) din Ordonanța Guvernului
nr. 128/1998 pentru reglementarea modului și condițiilor de
valorificare a bunurilor legal confiscate sau intrate, potrivit legii,
în proprietatea privată a statului, excepție ridicată de Societatea
Comercială ăCătălina Impex” — S.R.L. din Vaslui în Dosarul
nr. 2.338/231/2008 al Tribunalului Vrancea — Secția penală.
La apelul nominal se prezintă, pentru autorul excepției,
consilierul juridic Cătălin Ursu, cu delegație la dosar. Lipsesc

14

MONITORUL OFICIAL AL ROMÂNIEI, PARTEA I, Nr. 461/3.VII.2009

celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul reprezentantului autorului excepției, care solicită
admiterea acesteia, pentru argumentele invocate în fața
Tribunalului Vrancea — Secția penală, depunând și note scrise
în acest sens.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 27 octombrie 2008, pronunțată în Dosarul
nr. 2.338/231/2008, Tribunalul Vrancea — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 1, 7 și 11
din Codul de procedură penală și ale art. 6 alin. (4) din
Ordonanța Guvernului nr. 128/1998 pentru reglementarea
modului și condițiilor de valorificare a bunurilor legal
confiscate sau intrate, potrivit legii, în proprietatea privată
a statului. Excepția a fost ridicată de Societatea Comercială
ăCătălina Impex” — S.R.L. din Vaslui în dosarul cu numărul de
mai sus, având ca obiect recursul declarat împotriva unei
sentințe penale prin care a fost respinsă plângerea formulată
împotriva unei rezoluții de neîncepere a urmăririi penale.
În motivarea excepției de neconstituționalitate autorul
acesteia susține că prevederile de lege criticate încalcă
egalitatea în drepturi, accesul liber la justiție, dreptul la un proces
echitabil, dreptul la un recurs efectiv, dreptul de proprietate
privată, libertatea economică, dreptul de petiționare, dreptul
persoanei vătămate de o autoritate publică, precum și
îndatorirea de exercitare a drepturilor și a libertăților
constituționale cu bună-credință, întrucât în cauza în care a
ridicat excepția de neconstituționalitate ăinstanța de judecată nu
ajunge să se pronunțe în raport cu faptele săvârșite și
reclamate”, în condițiile în care ăorganele de cercetare penală se
fac scutul celor vinovați”. Face trimitere la Decizia Curții
Constituționale nr. 486/1997. De asemenea, prezintă o serie de
critici asupra modului de rezolvare de către organele judiciare a
plângerilor formulate în cauză.
Tribunalul Vrancea — Secția penală apreciază că excepția
de neconstituționalitate este neîntemeiată, întrucât prevederile
de lege criticate nu încalcă dispozițiile constituționale invocate
de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului învederează Curții că Ordonanța
Guvernului nr. 128/1998 pentru reglementarea modului și
condițiilor de valorificare a bunurilor legal confiscate sau intrate,
potrivit legii, în proprietatea privată a statului a fost abrogată prin
Ordonanța Guvernului nr. 14/2007 pentru reglementarea
modului și condițiilor de valorificare a bunurilor intrate, potrivit
legii, în proprietatea privată a statului, soluția legislativă cuprinsă
în art. 6 alin. (4) din actul normativ abrogat fiind preluată de
dispozițiile art. 6 alin. (7) din Ordonanța Guvernului nr. 14/2007.
Consideră că dispozițiile art. 2781 din Codul de procedură
penală și ale art. 6 alin. (7) din Ordonanța Guvernului
nr. 14/2007 sunt constituționale, întrucât nu încalcă prevederile
din Legea fundamentală invocate de autorul excepției, făcând
trimitere și la deciziile Curții Constituționale nr. 36/2007,

nr. 697/2008 și nr. 777/2008. Mai arată că dispozițiile art. 45, 51,
52 și 57 din Constituție nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Potrivit încheierii de sesizare, obiectul excepției de
neconstituționalitate îl constituie dispozițiile art. 2781 alin. 1, 7
și 11 din Codul de procedură penală, modificate prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi,
publicată în Monitorul Oficial al României, Partea I, nr. 677 din
7 august 2006, precum și prevederile art. 6 alin. (4) din
Ordonanța Guvernului nr. 128/1998 pentru reglementarea
modului și condițiilor de valorificare a bunurilor legal confiscate
sau intrate, potrivit legii, în proprietatea privată a statului,
ordonanță care a fost însă abrogată prin Ordonanța Guvernului
nr. 14/2007 pentru reglementarea modului și condițiilor de
valorificare a bunurilor intrate, potrivit legii, în proprietatea
privată a statului, publicată în Monitorul Oficial al României,
Partea I, nr. 82 din 2 februarie 2007. Având în vedere că soluția
legislativă cuprinsă în art. 6 alin. (4) din actul normativ abrogat
a fost preluată de dispozițiile art. 6 alin. (7) din Ordonanța
Guvernului nr. 14/2007, rectificate prin rectificarea din 2 martie
2007 la cuprinsul Ordonanței Guvernului nr. 14/2007, publicată
în Monitorul Oficial al României, Partea I, nr. 152 din 2 martie
2007, Curtea se va pronunța asupra excepției de
neconstituționalitate a prevederilor art. 2781 alin. 1, 7 și 11 din
Codul de procedură penală și ale art. 6 alin. (7) din Ordonanța
Guvernului nr. 14/2007. Textele de lege criticate au următorul
cuprins:
— Art. 2781 alin. 1, 7 și 11 din Codul de procedură penală:
ăDupă respingerea plângerii făcute conform art. 275—278
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de
sub urmărire penală sau de încetare a urmăririi penale, date de
procuror, persoana vătămată, precum și orice alte persoane ale
căror interese legitime sunt vătămate pot face plângere, în
termen de 20 de zile de la data comunicării de către procuror a
modului de rezolvare, potrivit art. 277 și 278, la judecătorul de la
instanța căreia i-ar reveni, potrivit legii, competența să judece
cauza în primă instanță. Plângerea poate fi făcută și împotriva
dispoziției de netrimitere în judecată cuprinse în rechizitoriu. [...]
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate. [...]
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.”;

MONITORUL OFICIAL AL ROMÂNIEI, PARTEA I, Nr. 461/3.VII.2009
— Art. 6 alin. (7) din Ordonanța Guvernului nr. 14/2007:
ă(7) Prin exceptare de la prevederile art. 3 alin. (2), la solicitarea
deținătorului, același termen și aceeași procedură de valorificare
prevăzute la alin. (6) se aplică și bunurilor al căror termen de
garanție expiră înainte de data rămânerii definitive a hotărârii ce
se va pronunța în litigiu, al cărui obiect îl constituie legalitatea
procesului-verbal de confiscare.”
În susținerea neconstituționalității acestor prevederi de lege
autorul excepției invocă încălcarea dispozițiilor constituționale
ale art. 16 alin. (1) și (2) referitoare la egalitatea în drepturi, ale
art. 21 privind accesul liber la justiție, ale art. 44 referitoare la
dreptul de proprietate privată, ale art. 45 cu privire la libertatea
economică, ale art. 51 referitoare la dreptul de petiționare, ale
art. 52 privind dreptul persoanei vătămate de o autoritate
publică, ale art. 57 referitoare la exercitarea drepturilor și a
libertăților și ale art. 124 alin. (2) privind înfăptuirea justiției,
precum și încălcarea prevederilor art. 6 referitoare la dreptul la

15

un proces echitabil și ale art. 13 privind dreptul la un recurs
efectiv din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că aspectele înfățișate de autorul excepției nu vizează
constituționalitatea textelor de lege criticate, ci situația de fapt
din dosar, respectiv modul de aplicare a prevederilor de lege
criticate de către organele de urmărire penală și de instanța de
judecată, astfel încât aceste aspecte nu pot fi reținute, deoarece
ele nu intră în competența de soluționare a Curții
Constituționale, ci sunt de competența instanțelor de judecată,
în cadrul căilor de atac prevăzute de lege.
Prin urmare, excepția de neconstituționalitate a dispozițiilor
art. 2781 alin. 1, 7 și 11 din Codul de procedură penală și ale
art. 6 alin. (7) din Ordonanța Guvernului nr. 14/2007 urmează a
fi respinsă ca fiind inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2781 alin. 1, 7 și 11 din Codul de
procedură penală și ale art. 6 alin. (7) din Ordonanța Guvernului nr. 14/2007 pentru reglementarea modului și condițiilor de
valorificare a bunurilor intrate, potrivit legii, în proprietatea privată a statului, excepție ridicată de Societatea Comercială ăCătălina
Impex” — S.R.L. din Vaslui în Dosarul nr. 2.338/231/2008 al Tribunalului Vrancea — Secția penală.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 838
din 27 mai 2009

referitoare la sesizarea formulată de Președintele României, domnul Traian Băsescu,
privind existența unui conflict juridic de natură constituțională între autoritatea judecătorească,
reprezentată de Înalta Curte de Casație și Justiție, pe de o parte, și Parlamentul României
și Guvernul României, pe de altă parte
Prin Cererea cu nr. 1.377 din 4 mai 2009, Președintele
României a solicitat Curții Constituționale să se pronunțe asupra
existenței unui conflict juridic de natură constituțională între
autoritatea judecătorească, reprezentată de Înalta Curte de
Casație și Justiție, pe de o parte, și Parlamentul României și
Guvernul României, pe de altă parte.
Sesizarea se întemeiază pe prevederile art. 80 alin. (2) și
art. 146 lit. e) din Constituție și ale art. 11 alin. (1) pct. A lit. e), ale
art. 34, 35 și 36 din Legea nr. 47/1992 privind organizarea și
funcționarea Curții Constituționale. Cererea a fost înregistrată
la Curtea Constituțională sub nr. 7.312 din 4 mai 2009 și
formează obiectul Dosarului nr. 1.905E/2009.
În motivarea sesizării se susțin, în esență, următoarele:

În mod constant, în ultimii ani, instanțele judecătorești au
pronunțat hotărâri judecătorești prin care au dat câștig de cauză
magistraților, personalului de specialitate juridică asimilat
acestora, asistenților judiciari și personalului auxiliar care au
promovat acțiuni în pretenții, fundamentate pe legislația
salarizării din sistemul judiciar. Astfel de procese câștigate au
avut ca obiect, cu titlu de exemplu: prima de concediu, sporul
ăanticorupție”, sporul pentru vechime în muncă, coeficienții de
multiplicare diferiți, sporul de ăspecializare”, sporul de
ăpericulozitate”, sporul de ăconfidențialitate”, sporul de risc și
suprasolicitare neuropsihică, tichetele de masă, sporul de
ăfidelitate”, stimulente, suplimentul ăpostului”, sporul de
ăpermanență”.

16

MONITORUL OFICIAL AL ROMÂNIEI, PARTEA I, Nr. 461/3.VII.2009

Prin pronunțarea unor hotărâri judecătorești, uneori în baza
unor texte de lege abrogate, autoritatea judecătorească, prin
instanțele judecătorești și Înalta Curte de Casație și Justiție, a
acționat ca o autoritate legiuitoare, fiind astfel afectat un
principiu fundamental al statului de drept, respectiv principiul
separației și echilibrului puterilor — legislativă, executivă și
judecătorească — în cadrul democrației constituționale,
consacrat de art. 1 alin. (4) din Legea fundamentală. Cu toate că
principiile care guvernează regimul juridic al drepturilor salariale
cuvenite personalului bugetar, inclusiv sporurile și adaosurile,
pot fi stabilite numai prin lege sau prin acte normative cu forță
juridică similară legii, respectiv ordonanțe ale Guvernului, simple
sau de urgență, în mod repetat instanțele judecătorești au
pronunțat hotărâri prin care au atribuit drepturi bănești
personalului din organele autorității judecătorești. Ca atare,
reglementarea cuantumului indemnizațiilor sau al salariilor
personalului retribuit de la bugetul de stat, inclusiv al sporurilor
și al adaosurilor constituie un atribut exclusiv al legiuitorului. Prin
aceste acte concrete, instanțele judecătorești și-au arogat
competențe care țin de sfera puterii legiuitoare, rezultând un
conflict juridic de natură constituțională a cărui gravitate
împiedică îndeplinirea normală a atribuțiilor constituționale ale
autorităților publice.
Jurisprudența Înaltei Curți de Casație și Justiție confirmă
această stare de fapt.
Astfel, prin Decizia nr. XXXVI/2007, Înalta Curte de Casație
și Justiție a admis recursul în interesul legii, statuând că
ăDispozițiile art. 33 alin. (1) din Legea nr. 50/1996, în raport cu
prevederile art. I pct. 32 din Ordonanța Guvernului nr. 83/2000,
art. 50 din Ordonanța de urgență a Guvernului nr. 177/2002 și
art. 6 alin. (1) din Ordonanța de urgență a Guvernului
nr. 160/2000 se interpretează, în sensul că:
Judecătorii, procurorii și ceilalți magistrați, precum și
persoanele care au îndeplinit funcția de judecător financiar,
procuror financiar sau de controlor financiar în cadrul Curții de
Conturi a României beneficiau și de sporul pentru vechime în
muncă, în cuantumul prevăzut de lege.” Drept motiv s-a reținut
ăînlăturarea oricărui tratament discriminatoriu, care ar contraveni
atât principiului egalității în drepturi, instituit prin art. 16 din
Constituția României, republicată, cât și dispozițiilor privind
interzicerea discriminării cuprinse în art. 14 din Convenția pentru
apărarea drepturilor omului și a libertăților fundamentale”, având
în vedere că ăA considera că puteau beneficia de dispozițiile
art. 33 din Legea nr. 50/1996 numai salariații din categoria
personalului auxiliar, iar nu și magistrații, ar însemna să se
încalce principiul egalității în drepturi, ceea ce ar face incidente
dispozițiile Ordonanței Guvernului nr. 137/2000 privind
prevenirea și sancționarea tuturor formelor de discriminare.”
Or, trebuie constatat că, în cazul magistraților, sporurile au
fost incluse în indemnizația stabilită prin act normativ distinct. În
prezent, pe această cale, acest corp profesional ajunge să
beneficieze de două ori de spor, o dată încorporat în
indemnizație și a doua oară ca spor distinct. Argumentul legat de
discriminare nu își găsește justificarea obiectivă, întrucât cele
două categorii profesionale se află în situații diferite.
Totodată, autorul sesizării subliniază faptul că în anul 2000,
odată cu reforma în domeniul salarizării anumitor categorii
profesionale (printre care și cea a magistraților, prin Ordonanța
Guvernului nr. 83/2000), s-a avut în vedere introducerea tuturor
sporurilor în salariu pentru a se asigura transparența, practica
actuală a instanțelor judecătorești contravenind acestui sistem
de salarizare.

De asemenea, prin Decizia nr. XXI/2008 pronunțată de Înalta
Curte de Casație și Justiție, cu privire la recursul în interesul legii
referitor la interpretarea și aplicarea dispozițiilor art. 47 din
Legea nr. 50/1996 privind salarizarea și alte drepturi ale
personalului din organele autorității judecătorești, republicată,
s-a constatat că ăjudecătorii, procurorii, magistrații-asistenți și
personalul auxiliar de specialitate au dreptul la un spor de 50%
pentru risc și suprasolicitare neuropsihică, calculat la
indemnizația brută lunară, respectiv salariul de bază brut lunar,
și după intrarea în vigoare a Ordonanței Guvernului nr. 83/2000,
aprobată prin Legea nr. 334/2001”. Or, art. I pct. 42 din
Ordonanța Guvernului nr. 83/2000 abrogă expres prevederile
art. 47 din Legea nr. 50/1996, care reglementau acest drept.
În motivarea acestei decizii, Înalta Curte de Casație și Justiție
a reținut că ăprin emiterea Ordonanței Guvernului nr. 83/2000
au fost depășite limitele legii speciale de abilitare adoptate de
Parlamentul României, încălcându-se astfel dispozițiile art. 108
alin. (3), cu referire la art. 73 alin. (1) din Constituția României.”
Totodată, se stipulează că ă(...) verificarea constituționalității și
soluționarea excepției de neconstituționalitate având ca obiect
norme abrogate în prezent revin, prin interpretarea per a
contrario a art. 147 alin. (1), cu referire la art. 126 alin. (1) din
Constituție, instanțelor judecătorești. (...) Înalta Curte de Casație
și Justiție constată că instanțele judecătorești pot să se pronunțe
asupra regularității actului de abrogare și a aplicabilității în
continuare a normei abrogate în condițiile precizate mai sus, în
virtutea principiului plenitudinii de jurisdicție în recursul cu a cărui
soluționare a fost corect învestită.”
Autorul sesizării susține că, în mod evident, această instanță
și-a depășit atribuția constituțională prevăzută de art. 124
alin. (1) din Constituție, de a înfăptui justiția ăîn numele legii”.
Trebuie observat că, deși Guvernul nu era abilitat expres să
abroge un act normativ, totuși Ordonanța Guvernului nr. 83/2000
a fost aprobată de Parlamentul României prin Legea
nr. 334/2001, eventualele lipsuri fiind complinite astfel.
Pe de altă parte, în jurisprudența sa, Curtea Constituțională
a stabilit că instanțele judecătorești nu pot crea norme juridice.
Astfel, referitor la sporurile salariale sau la alte drepturi de
aceeași natură, solicitate de magistrați, având ca temei juridic
principiul nediscriminării, reglementat pe larg în Ordonanța
Guvernului nr. 137/2000 privind prevenirea și sancționarea
tuturor formelor de discriminare, republicată, Curtea a statuat
că dispozițiile acesteia sunt neconstituționale în măsura în care
din ele se desprinde înțelesul că în atribuțiile instanțelor
judecătorești intră crearea unor norme juridice, care să prevadă
alte drepturi decât cele avute în vedere de legiuitor la adoptarea
actelor normative considerate discriminatorii, instituindu-se
astfel, pe cale judiciară, sisteme de salarizare paralele celor
stabilite prin acte normative.
Situația prezentată nu este specifică personalului din
domeniul judiciar. Instituirea unor drepturi de natură salarială de
către instanțele judecătorești tinde să devină o practică generală
aplicabilă categoriilor profesionale din toate sectoarele
sistemului bugetar.
Instanțele judecătorești nu au competența constituțională de
a institui, modifica și abroga norme juridice de aplicare generală,
ămisiunea lor constituțională fiind aceea de a realiza justiția,
potrivit art. 126 alin. (1) din Legea fundamentală, adică de a
soluționa, aplicând legea, litigiile dintre subiectele de drept cu
privire la existența, întinderea și exercitarea drepturilor lor
subiective”, după cum a statuat și Curtea Constituțională în
deciziile mai sus menționate. Orice interpretare care conduce la
înfăptuirea competențelor constituționale exclusive ce aparțin

MONITORUL OFICIAL AL ROMÂNIEI, PARTEA I, Nr. 461/3.VII.2009
altei autorități publice, astfel cum sunt acestea precizate în
titlul III din Legea fundamentală, dă naștere unui conflict juridic
de natură constituțională între respectivele autorități.
Prin urmare, se solicită Curții Constituționale să se pronunțe
asupra existenței unui conflict juridic de natură constituțională
între autoritatea judecătorească, reprezentată în cauză de către
Înalta Curte de Casație și Justiție, pe de o parte, și Parlamentul
României și Guvernul României, pe de altă parte, generat de
modul în care instanțele judecătorești înțeleg să-și exercite
prerogativele constituționale în soluționarea anumitor litigii,
având ca obiect acordarea unor drepturi de natură salarială, prin
crearea de norme juridice, prerogativă ce aparține Parlamentului
și în anumite situații, strict delimitate de Constituție, Guvernului.
Pe de altă parte, Înalta Curte de Casație și Justiție, cu ocazia
soluționării recursului în interesul legii, a analizat aspecte ce țin
de modalitatea de adoptare a unui act normativ și a concluzionat
în sensul neconstituționalității acestuia. Procedând astfel,
instanța supremă și-a depășit sfera de competență, arogându-și
puteri ce nu i-au fost conferite de Constituție, Curtea
Constituțională fiind singura în măsură să verifice conformitatea
legii sau ordonanței cu Legea fundamentală, potrivit art. 142
alin. (1) din Constituție.
În conformitate cu dispozițiile art. 35 alin. (1) din Legea
nr. 47/1992 privind organizarea și funcționarea Curții
Constituționale, cererea a fost comunicată președinților celor
două Camere ale Parlamentului, Guvernului, președintelui
Înaltei Curți de Casație și Justiție, Consiliului Superior al
Magistraturii și Ministerului Public, pentru a prezenta punctele
lor de vedere asupra conținutului conflictului juridic de natură
constituțională și a eventualelor căi de soluționare a acestuia.
Camera Deputaților a comunicat punctul său de vedere prin
Adresa nr. 51/2.680 din 12 mai 2009, înregistrată la Curtea
Constituțională sub nr. 7.747 din 12 mai 2009, arătând că, față
de conținutul deciziilor nr. XXXVI/2007 și nr. XXI/2008 ale Înaltei
Curți de Casație și Justiție, a apărut un conflict juridic pozitiv de
natură constituțională între această Curte, care este autoritate
publică, pe de o parte, și Parlamentul României și Guvernul
României, pe de altă parte.
Guvernul a comunicat cu Adresa nr. 5/3.357/E.B. din 8 mai
2009, înregistrată la Curtea Constituțională sub nr. 7.690 din
11 mai 2009, punctul său de vedere. Apreciază că sesizarea de
neconstituționalitate prin care se cere constatarea unui conflict
juridic de natură constituțională între autoritatea judecătorească,
reprezentată de Înalta Curte de Casație și Justiție, pe de o parte,
și puterea legislativă și executivă, pe de altă parte, care face
obiectul Dosarului nr. 1.905E/2009, este întemeiată.
Înalta Curte de Casație și Justiție a comunicat cu Adresa
nr. 148 din 18 mai 2009, înregistrată la Curtea Constituțională
sub nr. 7.979 din 18 mai 2009, următorul punct de vedere:
În primul rând, se pune în discuție îndreptățirea
constituțională a Președintelui României de a sesiza Curtea cu
cererea de constatare a conflictului juridic de natură
constituțională, în condițiile în care conflictul se pretinde a exista
între legislativ și executiv, pe de o parte, și judecătoresc, pe de
altă parte. Constituția prevede între atribuțiile Curții
Constituționale și pe aceea de a soluționa conflictele juridice de
natură constituțională dintre autoritățile publice, la cererea
Președintelui României, a unuia dintre președinții celor două
Camere, a primului-ministru sau a președintelui Consiliului
Superior al Magistraturii. Președintele României își legitimează
cererea pe dispozițiile art. 80 alin. (2) din Constituție, care
prevăd că ăPreședintele României veghează la respectarea
Constituției și la buna funcționare a autorităților publice”. Textul

17

constituțional îl îndreptățește pe Președinte să utilizeze mijloace
constituționale pentru a se asigura respectarea Constituției și o
bună funcționare a autorităților publice. De aceea constituantul
a înțeles să circumstanțieze modalitatea de înfăptuire a rolului
Președintelui, precizând că ăÎn acest scop, Președintele exercită
funcția de mediere între puterile statului, precum și între stat și
societate”. Așa fiind, rămâne de analizat dacă Președintele
realizează medierea prin intermediul Curții Constituționale.
De asemenea, se susține că nici poziția Înaltei Curți de
Casație și Justiție ca parte în acest pretins conflict nu poate fi
susținută până la capăt. Constituția nu definește Înalta Curte de
Casație și Justiție ca fiind reprezentant al puterii judecătorești.
Este adevărat că în Legea nr. 317/2004 privind Consiliul
Superior al Magistraturii, republicată, prezența în Consiliu a
președintelui Înaltei Curți de Casație și Justiție este motivată în
acest fel [art. 3 lit. c)], dar, evident, este vorba de participarea
într-o structură constituțională care garantează independența
puterii judecătorești și organizează sistemul de garanții ale
carierei judecătorilor. Pe de altă parte, este de reținut faptul că
în activitatea sa jurisdicțională Înalta Curte de Casație și Justiție
nu a procedat la soluționarea unor atari conflicte de natură
salarială, ele căzând în competența altor instanțe judecătorești.
Existența unei practici neunitare în modul de soluționare a
litigiilor cu acest conținut a determinat implicarea Curții în
soluționarea unor recursuri în interesul legii. Constituția rezervă
Înaltei Curți de Casație și Justiție asigurarea interpretării și
aplicării unitare a legii de către celelalte instanțe judecătorești,
potrivit competenței sale [art. 126 alin. (3)]. Soluția Curții în
recursul în interesul legii are autoritate de lucru interpretat pentru
judecători, scopul acestui recurs fiind acela de a se asigura
previzibilitatea dreptului și uniformitate în aplicarea acestuia. În
recursul în interesul legii nu se soluționează un litigiu inter
partes, soluțiile pronunțate de instanțe nu sunt reformate, părțile
nu se citează, deciziile au efect pentru viitor și se publică în
Monitorul Oficial al României, Partea I. Obligativitatea acestor
interpretări date de Curte este opțiunea legiuitorului, și nu o
creație a Curții. Constituționalitatea acestei soluții a fost tranșată
de Curtea Constituțională prin mai multe decizii (spre exemplu
Decizia nr. 528 din 2 decembrie 1997 sau Decizia nr. 93 din
11 mai 2000). Experiența organizării judiciare la nivelul Uniunii
Europene scoate în evidență existența unor jurisdicții în care
hotărârile acestor curți nu au caracter constrângător. În aceste
cazuri s-a recunoscut că hotărârile curților păstrează totuși o
mare putere de persuasiune.
În cazul în care Curtea Constituțională va intra pe analiza în
fond a cererii, Înalta Curte de Casație și Justiție solicită să se
constate că nu există un conflict juridic de natură constituțională
între părțile menționate în cerere. Înainte de prezentarea
argumentelor, Înalta Curte de Casație și Justiție înțelege să
reitereze poziția sa în legătură cu faptul că această tendință de
a chema în fața Curții Constituționale puterea judecătorească
în baza unor cereri care privesc soluții irevocabile ale instanțelor
judecătorești pentru a se lipsi de efecte asemenea hotărâri este
periculoasă, antrenând Curtea Constituțională, autoritate
constituțională care nu face parte din puterea judecătorească,
într-o dispută care excedează principiilor constituționale și
legale. Atât dispozițiile de drept intern, cât și principiile afirmate
în documentele internaționale interzic lipsirea de efecte a
deciziilor judecătorești prin hotărâri ale autorităților aflate în afara
structurii acestor organe. Pentru îndreptarea eventualelor erori,
există căi de atac — ordinare și extraordinare —, neutilizate în
aceste procese.

18

MONITORUL OFICIAL AL ROMÂNIEI, PARTEA I, Nr. 461/3.VII.2009

În raport cu aspectele din cererea de sesizare a Curții
Constituționale, Înalta Curte de Casație și Justiție consideră că
nu există niciun conflict de competență din perspectiva
dispozițiilor constituționale și niciun blocaj instituțional, întrucât:
— pe de o parte, instanțele judecătorești și-au exercitat
competența ce le revine potrivit art. 126 alin. (1) și (2) din
Constituție și dispozițiilor procedurale, soluționând litigiile cu
care au fost învestite având ca obiect drepturi salariale în limitele
acțiunilor introductive de instanță și în raport cu dispozițiile
legale incidente;
— pe de altă parte, Înalta Curte de Casație și Justiție
constituită în Secții Unite a soluționat, prin Decizia
nr. XXXVI/2007 și Decizia nr. XXI/2008, recursurile în interesul
legii cu care a fost învestită în exercitarea atribuției
constituționale exclusive de a asigura interpretarea și aplicarea
unitară a legii de către celelalte instanțe judecătorești, cu
respectarea dispozițiilor art. 329 din Codul de procedură civilă,
cu referire la art. 126 alin. (3) din Constituție, republicată.
Apreciază că nu există un blocaj instituțional, întrucât
drepturile recunoscute prin hotărâri judecătorești au fost în mare
parte deja acordate, iar în unele cazuri chiar prevăzute de acte
normative cu forță juridică de lege.
Parlamentul și Guvernul, ca autorități ale căror competențe
constituționale se susține că ar fi fost încălcate, au recunoscut
și au pus în executare hotărârile invocate și, ca atare, nu se
poate reține că ar fi un blocaj instituțional în sensul definiției
noțiunii de conflict juridic de natură constituțională.
În continuare, se arată că nu poate fi reținută drept izvor al
unui conflict juridic de natură constituțională simpla și laconica
invocare a unei multitudini de hotărâri judecătorești, care, pe
lângă faptul că nu sunt identificate, se află în diverse stadii
procesuale, fie sunt definitive și irevocabile, fie sunt în curs de
soluționare, fie sunt supuse căilor de atac.
Cât privește deciziile pronunțate în soluționarea recursurilor
în interesul legii, se apreciază că asemenea hotărâri nu pot
constitui izvor al unui conflict juridic de natură constituțională
atâta timp cât ele sunt pronunțate în exercitarea atribuției
constituționale exclusive ce revine Secțiilor Unite ale Înaltei Curți
de Casație și Justiție, conform dispozițiilor art. 126 alin. (3) din
Constituție. Astfel, prin prisma dispozitivului și considerentelor,
nu se poate susține sub nicio formă că prin aceste hotărâri au
fost edictate noi norme juridice, prin arogarea competenței de
legiferare ce aparține puterii legiuitoare a statului.
Mai mult, dacă s-ar accepta teza conform căreia această
unică și constituțională competență ce revine Înaltei Curți de
Casație și Justiție, de a asigura interpretarea și aplicarea unitară
a legii de către celelalte instanțe judecătorești, poate fi supusă
cenzurii unei alte autorități a statului de drept, ar rezulta un
veritabil conflict juridic de natură constituțională. Aceasta,
întrucât a supune cenzurii instanței de contencios constituțional
deciziile Secțiilor Unite ale Înaltei Curți de Casație și Justiție în
soluționarea recursurilor în interesul legii echivalează cu un
control de legalitate al soluției și al argumentelor unei asemenea
hotărâri judecătorești, care, în esență, reprezintă tocmai forma
concretă de realizare a rolului constituțional și de exercitare a
competenței legale ce revine Înaltei Curți de Casație și Justiție.
Pe de altă parte, în virtutea principiului liberului acces la
justiție, nu este exclusă posibilitatea ca anumiți petenți să fi
solicitat ori să solicite în viitor diverse sporuri ori drepturi
salariale, însă existența pe rolul instanțelor judecătorești și chiar
pronunțarea de către unele instanțe de fond a anumitor soluții nu
este de natură a crea în mod automat un blocaj instituțional ori
un conflict juridic de natură constituțională.

Totodată, este nedemonstrată afirmația că prin hotărârile
judecătorești invocate drept izvor al conflictului juridic de natură
constituțională se aduce atingere principiului previzibilității
bugetare, în condițiile în care cheltuielile de personal pentru
întregul sistem al justiției reprezintă doar 1,05% din totalul
cheltuielilor bugetare ale anului 2009, 5,25% din deficitul bugetar
și 1,32% din totalul veniturilor bugetului de stat pe anul 2009.
Realizând o altă comparație, se constată că produsul intern
brut estimat pentru anul 2008 a fost de 503.958,7 milioane lei.
Or, raportat la această valoare comunicată de Institutul Național
de Statistică, totalul cheltuielilor de personal din sistemul justiției
reprezintă 0,19% din PIB.
În legătură cu invocarea printre argumentele în sprijinul
existenței conflictului juridic de natură constituțională a unor
decizii ale Curții Constituționale (prin care s-a constatat
neconstituționalitatea dispozițiilor Ordonanței Guvernului
nr. 137/2000 privind prevenirea și sancționarea tuturor formelor
de discriminare, în măsura în care din acestea se desprinde
înțelesul că instanțele judecătorești au competența să anuleze
ori să refuze aplicarea unor acte normative cu putere de lege,
considerând că sunt discriminatorii, și să le înlocuiască cu
norme create pe cale judiciară sau cu prevederi cuprinse în alte
acte normative), se apreciază că ădin modalitatea intervenției
Curții Constituționale — decizii interpretative — rezultă că doar
în situațiile circumstanțiate de Curte dispozițiile sunt
neconstituționale, pe cale de consecință, în principiu, instanțele
judecătorești au competența de a primi și soluționa cereri pentru
acordarea de despăgubiri și restabilirea situației anterioare
discriminării sau anularea situației create prin discriminare,
potrivit dreptului comun.”
În fine, se mai menționează și faptul că, potrivit dreptului
comunitar, instanțele de judecată, în soluționarea cazurilor
concrete și exercitarea controlului de legalitate, pot înlătura de
la aplicare un text de lege care încalcă o normă sau principiu de
drept european (a se vedea, spre exemplu, hotărârea din
13 martie 2008, cauzele C — 383/2006 și C — 385/06 ale Curții
de Justiție a Comunităților Europene, precum și poziția Comisiei
în cauza C — 55/07, 31 martie 2009, a aceleași instanțe).
Consiliul Superior al Magistraturii a trimis punctul său de
vedere cu Adresa nr. 15.546/1.154/2009, înregistrată la Curtea
Constituțională sub nr. 7.726 din 11 mai 2009, prin care solicită
respingerea ca inadmisibilă a sesizării de neconstituționalitate,
întrucât prin aceasta se tinde la crearea unei noi căi de atac
extraordinare, nereglementată de lege, prin care să se repună
în discuție hotărâri judecătorești irevocabile. Or, potrivit art. 126
alin. (2) din Constituție, ăCompetența instanțelor judecătorești și
procedura de judecată sunt prevăzute numai prin lege”, iar,
potrivit art. 129 din Legea fundamentală, ăÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”.
La dosarul cauzei au fost depuse puncte de vedere cu privire
la conflictul juridic de natură constituțională care face obiectul
cauzei din partea unor judecători din cadrul Judecătoriei
Constanța și din partea Asociației Magistraților din România,
precum și cereri de introducere în cauză din partea următoarelor
instanțe: Curțile de Apel Ploiești, București, Suceava, Alba Iulia,
Galați și Iași, precum și tribunalele Bihor, Neamț și Vaslui.
Cererea privind soluționarea conflictului juridic de natură
constituțională dintre autoritatea judecătorească, pe de o parte,
și autoritatea legislativă, pe de altă parte, a fost dezbătută în
ședința din data de 27 mai 2009, după ce la termenul din 13 mai
2009 a fost amânată în vederea formulării punctului de vedere
al Înaltei Curți de Casație și Justiție și introducerii în cauză a

MONITORUL OFICIAL AL ROMÂNIEI, PARTEA I, Nr. 461/3.VII.2009
Consiliului Superior al Magistraturii și Ministerului Public, ca
instituții componente și reprezentative ale autorității
judecătorești.
La ședință au participat reprezentantul Președintelui
României, domnul Ștefan Deaconu, consilier prezidențial pe
probleme juridice din cadrul Departamentului Constituțional
Legislativ al Administrației Prezidențiale, reprezentantul Înaltei
Curți de Casație și Justiție, doamna judecător Cristina Tarcea,
reprezentantul Consiliului Superior al Magistraturii, doamna
consilier juridic Otilia Luiz, reprezentantul Camerei Deputaților,
domnul Gheorghe Iancu, șeful Departamentului Legislativ al
Camerei Deputaților, precum și reprezentantul Guvernului,
doamna Daniela Nicoleta Andreescu, secretar general al
Guvernului.
Având cuvântul, reprezentantul Înaltei Curți de Casație și
Justiție pune în discuție o chestiune prealabilă, respectiv solicită
autorului sesizării să precizeze obiectul cererii formulate sub
aspectul hotărârilor judecătorești care constituie sursa
presupusului conflict juridic de natură constituțională, și anume
dacă acesta îl reprezintă cele două decizii al Înaltei Curți de
Casație și Justiție — deciziile nr. XXXVI/2007 și nr. XXI/2008,
sau toate hotărârile judecătorești pronunțate de instanțe —
tribunale și curți de apel, cu privire la drepturile salariale ale
magistraților. În motivarea cererii se arată că, întrucât secțiunea 1
a cap. VI din titlul III — Autoritatea judecătorească se intitulează
Instanțele judecătorești, iar dispozițiile art. 126 alin. (1) din
Constituție prevăd că ăJustiția se realizează prin Înalta Curte de
Casație și Justiție și prin celelalte instanțe judecătorești stabilite
de lege”, nu se poate susține că instanța supremă este unica
reprezentantă a autorității judecătorești, astfel că se impune
introducerea în cauză a tuturor instanțelor judecătorești, care,
de altfel, au depus cereri de intervenție la Dosarul Curții
Constituționale nr. 1.905E/2009. Un argument suplimentar îl
constituie împrejurarea că, în activitatea sa jurisdicțională, Înalta
Curte de Casație și Justiție nu a procedat la soluționarea litigiilor
având ca obiect drepturile salariale ale magistraților, ele căzând
în competența altor instanțe judecătorești. Existența unei practici
neunitare în modul de soluționare a litigiilor cu acest conținut a
determinat implicarea Curții în soluționarea unor recursuri în
interesul legii, care au avut autoritate de lucru interpretat pentru
judecători. Însă prin recursul în interesul legii nu se soluționează
un litigiu inter partes, deciziile au efect pentru viitor, iar
obligativitatea interpretărilor date este opțiunea legiuitorului, iar
nu o creație a instanței supreme, constituționalitatea acestei
soluții fiind tranșată de Curtea Constituțională în repetate
rânduri.
Prin urmare, se solicită Curții Constituționale amânarea
judecării cauzei în vederea precizării obiectului cererii de către
autorul sesizării și introducerea în cauză, alături de Înalta Curte
de Casație și Justiție, a celorlalte instanțe judecătorești.
Reprezentantul Consiliului Superior al Magistraturii consideră
întemeiată cererea formulată de reprezentantul Înaltei Curți de
Casație și Justiție și solicită, de asemenea, precizarea cererii
privind soluționarea conflictului juridic de natură constituțională
dintre autoritatea judecătorească și autoritatea legislativă.
Reprezentantul Președintelui României arată că nu se
impune amânarea cauzei și, deși consideră că sesizarea a fost
clară, precizează că obiect al contestării îl reprezintă exclusiv
cele două decizii ale Înaltei Curți de Casație și Justiție
pronunțate în soluționarea unor recursuri în interesul legii, care
au stat la baza adoptării celorlalte hotărâri ale instanțelor
judecătorești. Așa fiind, întrucât sursa conflictului juridic de
natură constituțională o reprezintă doar deciziile instanței

19

supreme, solicită respingerea cererilor de introducere în cauză
a celorlalte instanțe de judecată.
Reprezentantul Camerei Deputaților consideră cauza în
stare de judecată, arătând că, prin pronunțarea deciziilor privind
soluționarea unor recursuri în interesul legii, Înalta Curte de
Casație și Justiție și-a asumat rolul de îndrumare, optând pentru
o anumită interpretare a legii pe care a impus-o, pentru viitor,
celorlalte instanțe judecătorești. Acest rol asumat justifică
prezența sa în calitate de parte a conflictului juridic de natură
constituțională.
Reprezentantul Guvernului susține tardivitatea cererii privind
introducerea în cauză, alături de Înalta Curte de Casație și
Justiție, a celorlalte instanțe judecătorești și, prin urmare,
respingerea ei, întrucât, la termenul din 13 mai 2009, motivul
pentru care Curtea Constituțională a amânat soluționarea cauzei
l-a constituit tocmai completarea cadrului procesual sub
aspectul părților implicate în conflict, cu acel prilej fiind dispusă
introducerea în cauză, în calitate de reprezentanți ai autorității
judecătorești, a Consiliului Superior al Magistraturii și a
Ministerului Public.
Deliberând asupra cererii formulate, Curtea Constituțională
apreciază că nu sunt întrunite condițiile legale pentru amânarea
judecății cauzei. Astfel, față de împrejurarea că reprezentantul
autorului sesizării și-a precizat cererea sub aspectul obiectului,
Curtea respinge cererile privind introducerea în cauză a
celorlalte instanțe judecătorești și stabilește calitatea de parte
în conflictul juridic de natură constituțională a Înaltei Curți de
Casație și Justiție, în temeiul art. 126 alin. (3) din Constituție.
Cauza se află în stare de judecată.
Reprezentantul Președintelui României solicită constatarea
existenței unui conflict juridic de natură constituțională între
autoritatea judecătorească și autoritatea legiuitoare, generat de
pronunțarea de către Înalta Curte de Casație și Justiție a două
decizii prin care s-au soluționat recursuri în interesul legii, decizii
care acordă judecătorilor, procurorilor, magistraților-asistenți și
personalului auxiliar de specialitate sporuri salariale, care, odată
cu reforma în domeniul salarizării realizată prin Ordonanța
Guvernului nr. 83/2000, fuseseră introduse în salariul de bază și
abrogate ca atare. Aceste decizii au produs efecte negative
asupra bugetului statului din care a fost suportată plata
drepturilor salariale acordate de instanțele judecătorești.
Gravitatea consecințelor unor asemenea hotărâri este
amplificată de tendința de generalizare cu privire la stabilirea,
pe cale judecătorească, a drepturilor de natură salarială și
pentru alte categorii profesionale bugetare.
Pe de altă parte, în ceea ce privește argumentele reținute de
Înalta Curte de Casație și Justiție în motivarea Deciziei
nr. XXI/2008 cu privire la recursul în interesul legii referitor la
interpretarea și aplicarea dispozițiilor art. 47 din Legea
nr. 50/1996 privind salarizarea și alte drepturi ale personalului
din organele autorității judecătorești, republicată, s-a reținut că
acordarea sporului pentru risc și suprasolicitare neuropsihică se
întemeiază pe controlul de constituționalitate a Ordonanței
Guvernului nr. 83/2000, apreciată ca fiind adoptată cu depășirea
limitelor legii speciale de abilitare adoptate de Parlamentul
României. Or, procedând în această manieră, Înalta Curte de
Casație și Justiție și-a încălcat atribuția constituțională prevăzută
de art. 124 alin. (1) din Constituție, de a înfăptui justiția în
numele legii.
Referitor la căile de soluționare a conflictului juridic de natură
constituțională, reprezentantul Președintelui României
apreciază că decizia pe care o va pronunța Curtea
Constituțională nu poate afecta hotărârile judecătorești

20

MONITORUL OFICIAL AL ROMÂNIEI, PARTEA I, Nr. 461/3.VII.2009

pronunțate anterior de instanțele de judecată, ci va avea efecte
numai pentru viitor, când Înalta Curte de Casație și Justiție va
trebui să se abțină de la a pronunța hotărâri prin care să creeze
norme juridice, cu încălcarea competențelor expres prevăzute
de Constituție și de lege.
În continuare, președintele Curții Constituționale dă cuvântul
reprezentantului Înaltei Curți de Casație și Justiție. Acesta arată
că, în condițiile în care a luat act de faptul că sesizarea se referă
exclusiv la deciziile nr. XXXVI/2007 și nr. XXI/2008 ale Înaltei
Curți de Casație și Justiție, întrucât obiectul contestării nu îl
reprezintă competența instanței supreme de a asigura
interpretarea și aplicarea unitară a legii de către celelalte
instanțe judecătorești, apare ca evident că obiectul criticii îl
constituie motivarea celor două decizii. Prin urmare, sesizarea
Președintelui României de a supune cenzurii instanței de
contencios constituțional deciziile Secțiilor Unite ale Înaltei Curți
de Casație și Justiție în soluționarea recursurilor în interesul legii
echivalează cu solicitarea efectuării unui control de legalitate a
soluției și a argumentelor unei asemenea hotărâri judecătorești,
care, în esență, reprezintă tocmai forma concretă de realizare a
rolului constituțional și de exercitare a competenței legale ce
revine Înaltei Curți de Casație și Justiție, potrivit art. 126 alin. (3)
din Constituție. Or, o atare sesizare este inadmisibilă, întrucât
contravine principiilor statului de drept, autorității de lucru
judecat, principiului stabilității raporturilor juridice, precum și
principiilor internaționale cuprinse în Convenția pentru apărarea
drepturilor omului și a libertăților fundamentale.
Pe de altă parte, reprezentantul Înaltei Curți de Casație și
Justiție pune în discuție admisibilitatea sesizării și sub aspectul
lipsei temeiului constituțional cu privire la dreptul Președintelui
României de a sesiza Curtea Constituțională, în această cauză,
cu cererea de constatare a conflictului juridic de natură
constituțională dintre autoritatea judecătorească și cea
legislativă, în condițiile în care Președintele nu are calitatea de
parte implicată în conflict.
Se susține că, întrucât autorul sesizării își legitimează
cererea pe dispozițiile art. 80 alin. (2) din Constituție, potrivit
cărora ăPreședintele României veghează la respectarea
Constituției și la buna funcționare a autorităților publice”, se
impune a evidenția că legiuitorul constituant a înțeles să
circumstanțieze modalitatea de înfăptuire a rolului Președintelui,
prevăzând că, ăÎn acest scop, Președintele exercită funcția de
mediere între puterile statului, precum și între stat și societate”.
Or, în cauza de față, Președintele nu a efectuat nicio mediere
prealabilă între părțile pretinse a se afla în conflict, astfel că
transferul atribuției sale către Curtea Constituțională nu poate fi
reținut ca temei legal de sesizare a acesteia din urmă cu
soluționarea unui eventual conflict între autorități.
În situația în care Curtea Constituțională nu va reține
motivele de inadmisibilitate ale sesizării formulate de
Președintele României, reprezentantul Înaltei Curți de Casație și
Justiție pune concluzii de respingere a acesteia, susținând
inexistența unui conflict juridic între autoritatea judecătorească
și cea legiuitoare.
Astfel, prin Legea nr. 45/2007 pentru aprobarea Ordonanței
de urgență a Guvernului nr. 27/2006 privind salarizarea și alte
drepturi ale judecătorilor, procurorilor și altor categorii de
personal din sistemul justiției, lege publicată în Monitorul Oficial
al României, Partea I, nr. 169 din 9 martie 2007, Parlamentul a
reintrodus sporul pentru vechime în muncă calculat la
indemnizația de încadrare brută lunară, corespunzător timpului
efectiv lucrat în program normal de lucru, pentru judecători,
procurori, personalul asimilat acestora și magistrați-asistenți.

Mai mult, prin adoptarea Ordonanței de urgență a Guvernului
nr. 75/2008, publicată în Monitorul Oficial al României, Partea I,
nr. 462 din 20 iunie 2008, aprobată prin Legea nr. 76/2009,
publicată în Monitorul Oficial al României, Partea I, nr. 231 din
8 aprilie 2009, autoritatea legiuitoare a stabilit o serie de măsuri
pentru soluționarea unor aspecte financiare în sistemul justiției,
și anume eșalonarea plății sumelor prevăzute în titlurile
executorii emise până la intrarea în vigoare a ordonanței de
urgență, având ca obiect acordarea unor drepturi de natură
salarială stabilite în favoarea personalului din sistemul justiției.
Așa fiind, problemele existente cu privire la unele drepturi de
natură salarială ale judecătorilor, procurorilor și altor categorii
de personal din sistemul justiției au fost tranșate prin intervenția
legiuitorului, astfel că în prezent nu se poate susține existența
unui conflict între cele două autorități.
În fine, referitor la argumentele reținute de Înalta Curte de
Casație și Justiție în motivarea deciziilor pronunțate, se arată
că, în temeiul art. 11 și 20 din Constituție, potrivit dreptului
comunitar, instanțele de judecată, în soluționarea cauzelor
concrete și în exercitarea controlului de legalitate, pot înlătura de
la aplicare un text de lege din dreptul intern care încalcă o normă
sau un principiu de drept european.
De asemenea, verificarea constituționalității și soluționarea
excepției de neconstituționalitate având ca obiect norme
abrogate în prezent revin, prin interpretarea per a contrario a
dispozițiilor art. 147 alin. (1), cu referire la art. 126 alin. (1) din
Constituție, instanțelor judecătorești, în virtutea principiului
plenitudinii de jurisdicție în soluționarea cauzelor în care au fost
corect învestite. O altă interpretare a textelor legale și
constituționale, coroborată cu lipsa de competență a Curții
Constituționale în materia controlului de constituționalitate a
normelor juridice care nu mai sunt în vigoare, consacrată printr-o
jurisprudență constantă a acestei jurisdicții, ar echivala cu
negarea realizării unui atare control și lipsirea de conținut a
principiului supremației Constituției.
În continuare, a luat cuvântul reprezentantul Consiliului
Superior al Magistraturii, care apreciază că sesizarea formulată
de Președintele României este inadmisibilă.
În primul rând, art. 146 lit. e) din Constituție reglementează
cadrul procesual al soluționării conflictelor juridice de natură
constituțională, stabilind subiectele de drept îndrituite să
sesizeze Curtea Constituțională în cazul în care s-ar afla într-un
conflict pozitiv sau negativ de competențe. Or, în condițiile în
care sesizarea Președintelui nu se referă la una dintre atribuțiile
sale, presupus a fi nesocotite de către o altă autoritate, ci
vizează un conflict de competențe al unor terțe autorități publice,
cererea adresată Curții s-a realizat cu depășirea competențelor
sale. Pe de altă parte, Președintele nu și-a respectat obligația
constituțională de a media presupusul conflict dintre autorități,
așa cum prevăd dispozițiile art. 80 alin. (2) din Constituție.
În al doilea rând, prin sesizare se tinde la crearea unei noi căi
de atac extraordinare, nereglementată de lege, prin care să se
repună în discuție hotărâri judecătorești definitive și irevocabile.
Or, cenzurarea acestor hotărâri care au putere de lege, în
virtutea principiului ăres iudicata pro veritatae habetur”, de către
Curtea Constituțională, în temeiul prevederilor art. 146 lit. e) din
Constituție, este inadmisibilă.
În continuare, președintele Curții Constituționale dă cuvântul
reprezentantului Camerei Deputaților, care solicită Curții
Constituționale să constate existența conflictului juridic de natură
constituțională între autoritatea judecătorească și cea
legiuitoare, motivat de împrejurarea că Înalta Curte de Casație
și Justiție, prin pronunțarea unor decizii în materia drepturilor

MONITORUL OFICIAL AL ROMÂNIEI, PARTEA I, Nr. 461/3.VII.2009
salariale ale judecătorilor, procurorilor și altor categorii de
personal din sistemul justiției, a creat norme de drept material
care au produs efecte grave asupra bugetului de stat.
Reglementând norme juridice cu putere de lege, instanța
supremă și-a depășit atribuțiile prevăzute de Constituție, intrând
într-un conflict pozitiv de competențe cu autoritatea legiuitoare.
Cu privire la soluționarea conflictului juridic provocat de
deciziile Înaltei Curți de Casație și Justiție, reprezentantul
Camerei Deputaților consideră că se impune reanalizarea rolului
judecătorului instanțelor de drept comun, precum și al autorității
de lucru judecat a celor statuate printr-o hotărâre
judecătorească, prin prisma competenței Curții Constituționale
consacrate de art. 146 lit. e) din Constituție. Astfel, date fiind
efectele grave ale deciziilor pronunțate de Înalta Curte de
Casație și Justiție, decizia Curții Constituționale prin care se
constată existența conflictului juridic poate constitui un posibil
temei pentru inițierea procedurii revizuirii hotărârilor
judecătorești definitive și irevocabile pronunțate anterior acestei
decizii.
Pe de altă parte, în vederea evitării pe viitor a unor
asemenea conflicte, autoritatea legiuitoare trebuie să adopte
acte normative care să respecte cerințele de acuratețe și
previzibilitate specifice normelor de drept.
Reprezentantul Guvernului solicită admiterea sesizării
Președintelui României. În motivare se arată că, la nivelul
Guvernului, s-au desfășurat o serie de întâlniri între
reprezentanții autorităților aflate în conflict, astfel că nu se poate
susține că medierea prealabilă declanșării procedurii în fața
Curții Constituționale nu s-a realizat.
În ceea ce privește calitatea de parte implicată în conflict,
aceasta se întemeiază pe dispozițiile art. 102 alin. (1) din
Constituție, potrivit cărora Guvernul asigură realizarea politicii
interne a țării, potrivit programului de guvernare acceptat de
Parlament.
În susținerea existenței conflictului juridic de natură
constituțională, reprezentantul Guvernului apreciază că, prin
deciziile pronunțate de Înalta Curte de Casație și Justiție privind
soluționarea unor recursuri în interesul legii, s-a creat un nou
sistem de salarizare, cu încălcarea prevederilor în vigoare care
reglementau ca formă unică de remunerare o indemnizație în
care erau înglobate sporurile salariale existente în prealabil, dar
abrogate prin Ordonanța Guvernului nr. 83/2000. Astfel,
pronunțând deciziile nr. XXXVI/2007 și nr. XXI/2008 prin care
s-au creat drepturi colective, Înalta Curte de Casație și Justiție
s-a subrogat în competența legiuitorului și a modificat politica
de salarizare a unor categorii profesionale, împrejurare ce a
generat grave prejudicii asupra bugetului de stat, inechități între
salariații bugetari și, implicit, tensiuni sociale.
În consecință, Guvernul apreciază că remedierea aspectelor
expuse s-ar realiza prin desființarea hotărârilor judecătorești
pronunțate cu depășirea competențelor constituționale.
În replică la cele afirmate de reprezentanții Camerei
Deputaților și Guvernului, reprezentantul Înaltei Curți de Casație
și Justiție arată că, potrivit legislației europene și jurisprudenței
Curții Europene a Drepturilor Omului, intervenția legiuitorului în
materia politicii salariale a magistraților, și anume micșorarea
indemnizației acestora, pe de o parte, sau în materia căilor de
atac împotriva hotărârilor judecătorești definitive și irevocabile,
pe de altă parte, nu poate opera fără a se aduce atingere
principiilor statului de drept, respectiv dreptului la un proces
echitabil.

21

C U R T E A,

examinând cererea de soluționare a conflictului juridic de natură
constituțională dintre autoritatea judecătorească, pe de o parte,
și Parlamentul României și Guvernul României, pe de altă parte,
punctele de vedere ale Înaltei Curți de Casație și Justiție,
Consiliului Superior al Magistraturii, Camerei Deputaților și
Guvernului, susținerile reprezentanților Înaltei Curți de Casație
și Justiție, Consiliului Superior al Magistraturii, Camerei
Deputaților și Guvernului, raportul întocmit de judecătorulraportor, prevederile Constituției și ale Legii nr. 47/1992 privind
organizarea și funcționarea Curții Constituționale, reține
următoarele:
În ceea ce privește admisibilitatea sesizării:
În conformitate cu dispozițiile art. 146 lit. e) din Constituție,
Curtea Constituțională ăsoluționează conflictele juridice de
natură constituțională dintre autoritățile publice”. În acest sens,
autorități publice care ar putea fi implicate într-un conflict juridic
de natură constituțională sunt numai cele cuprinse în titlul III din
Constituție, și anume: Parlamentul, alcătuit din Camera
Deputaților și Senat, Președintele României, ca autoritate
publică unipersonală, Guvernul, organele administrației publice
centrale și ale administrației publice locale, precum și organele
autorității judecătorești. Pentru exercitarea competenței
prevăzute de Constituție, Curtea este sesizată la cererea
ăPreședintelui României, a unuia dintre președinții celor două
Camere, a primului-ministru sau a președintelui Consiliului
Superior al Magistraturii”. Subiectele de drept pe care Legea
fundamentală le îndrituiește a sesiza Curtea sunt limitativ
prevăzute, dispoziția constituțională nedistingând după cum
autoritățile pe care le reprezintă sunt sau nu părți în conflictul cu
care sesizează Curtea.
Prin urmare, Curtea constată că Președintele României este
în drept să formuleze cererea cu privire la soluționarea
conflictului juridic de natură constituțională dintre autoritatea
judecătorească, pe de o parte, și Parlamentul României și
Guvernul României, pe de altă parte, deși nu este parte în acest
conflict.
Curtea constată că a fost legal sesizată și este competentă,
potrivit art. 146 lit. e) din Constituție, precum și ale art. 1, 10, 34
și 35 din Legea nr. 47/1992, să se pronunțe asupra conflictului
juridic de natură constituțională dintre autoritățile publice.
Prin cererea formulată se solicită Curții Constituționale să
constate existența unui conflict juridic de natură constituțională
generat de modul în care Înalta Curte de Casație și Justiție
înțelege să-și exercite prerogativele constituționale în
soluționarea recursurilor în interesul legii având ca obiect
acordarea unor drepturi de natură salarială, prin crearea de
norme juridice, prerogativă ce aparține Parlamentului și, în
anumite situații strict delimitate de Constituție, Guvernului.
Astfel, prima este Decizia nr. XXXVI din 7 mai 2007 privind
recursul în interesul legii, declarat de procurorul general al
Parchetului de pe lângă Înalta Curte de Casație și Justiție, cu
privire la aplicarea dispozițiilor art. 33 alin. (1) din Legea
nr. 50/1996 privind salarizarea și alte drepturi ale personalului
din organele autorității judecătorești, republicată, cu modificările
ulterioare, în raport cu prevederile art. I pct. 32 din Ordonanța
Guvernului nr. 83/2000 pentru modificarea și completarea Legii
nr. 50/1996 privind salarizarea și alte drepturi ale personalului
din organele autorității judecătorești, art. 50 din Ordonanța de
urgență a Guvernului nr. 177/2002 privind salarizarea și alte
drepturi ale magistraților și ale art. 6 alin. (1) din Ordonanța de
urgență a Guvernului nr. 160/2000 privind salarizarea
controlorilor financiari din cadrul Curții de Conturi, în materia

22

MONITORUL OFICIAL AL ROMÂNIEI, PARTEA I, Nr. 461/3.VII.2009

sporului pentru vechime în muncă în cazul judecătorilor,
procurorilor și celorlalți magistrați, precum și al persoanelor care
au îndeplinit funcția de judecător financiar, procuror financiar sau
de controlor financiar în cadrul Curții de Conturi a României,
decizie prin care Înalta Curte de Casație și Justiție, constituită în
Secții Unite, a decis că ăJudecătorii, procurorii și ceilalți
magistrați, precum și persoanele care au îndeplinit funcția de
judecător financiar, procuror financiar sau de controlor financiar
în cadrul Curții de Conturi a României beneficiau și de sporul
pentru vechime în muncă, în cuantumul prevăzut de lege”.
A doua decizie este Decizia nr. XXI din 10 martie 2008
pentru examinarea recursului în interesul legii privind
interpretarea și aplicarea dispozițiilor art. 47 din Legea
nr. 50/1996 privind salarizarea și alte drepturi ale personalului
din organele autorității judecătorești, republicată, în raport cu
prevederile art. I pct. 42 din Ordonanța Guvernului nr. 83/2000
pentru modificarea și completarea Legii nr. 50/1996, aprobată
prin Legea nr. 334/2001, referitor la sporul de risc și
suprasolicitare neuropsihică, în cuantum de 50% din salariul de
bază brut lunar, pentru judecători, procurori și personalul auxiliar
de specialitate din cadrul instanțelor și parchetelor, decizie prin
care instanța supremă a hotărât că, ăÎn interpretarea și aplicarea
unitară a dispozițiilor art. 47 din Legea nr. 50/1996 privind
salarizarea și alte drepturi ale personalului din organele
autorității judecătorești, republicată, constată că judecătorii,
procurorii, magistrații-asistenți, precum și personalul auxiliar de
specialitate au dreptul la un spor de 50% pentru risc și
suprasolicitare neuropsihică, calculat la indemnizația brută
lunară, respectiv salariul de bază brut lunar, și după intrarea în
vigoare a Ordonanței Guvernului nr. 83/2000, aprobată prin
Legea nr. 334/2001”.
Potrivit art. 329 alin. 3 din Codul de procedură civilă,
ădezlegarea dată problemelor de drept judecate este obligatorie
pentru instanțe”, astfel că, aplicând cele două decizii ale Înaltei
Curți de Casație și Justiție, instanțele judecătorești au pronunțat
hotărâri prin care au fost acordate persoanelor îndreptățite
sporul pentru vechimea în muncă și sporul pentru risc și
suprasolicitare neuropsihică.
În ceea ce privește noțiunea de conflict juridic de natură
constituțională
dintre
autorități
publice,
Curtea
Constituțională constată că prin Decizia nr. 53 din 28 ianuarie
2005, publicată în Monitorul Oficial al României, Partea I, nr. 144
din 17 februarie 2005, a statuat că acesta presupune ăacte sau
acțiuni concrete prin care o autoritate sau mai multe își arogă
puteri, atribuții sau competențe, care, potrivit Constituției, aparțin
altor autorități publice, ori omisiunea unor autorități publice,
constând în declinarea competenței sau în refuzul de a îndeplini
anumite acte care intră în obligațiile lor”.
Așadar, conflictul juridic de natură constituțională se poate
declanșa între două sau mai multe autorități și poate privi
conținutul ori întinderea atribuțiilor lor decurgând din Constituție,
ceea ce înseamnă că acestea sunt conflicte de competență,
pozitive sau negative, și care pot crea blocaje instituționale.
Pentru soluționarea cererii ce formează obiectul dosarului de
față, Curtea Constituțională trebuie să se raporteze la textele
din Legea fundamentală incidente pentru a determina
competența celor două autorități implicate: autoritatea
judecătorească, reprezentată de Înalta Curte de Casație și
Justiție, pe de o parte, și Parlamentul României și Guvernul
României, pe de altă parte.
În ceea ce privește puterea legislativă, în temeiul art. 61
alin. (1) din Constituție, ăParlamentul este organul reprezentativ
suprem al poporului român și unica autoritate legiuitoare a țării.”

Pe lângă monopolul legislativ al Parlamentului, Constituția, în
art. 115, consacră delegarea legislativă, în virtutea căreia
Guvernul poate emite ordonanțe simple sau de urgență. Astfel,
transferul unor atribuții legislative către autoritatea
executivă se realizează printr-un act de voință al Parlamentului
ori, pe cale constituțională, în situații extraordinare, și numai sub
control parlamentar.
Potrivit art. 124 din Constituție: ă(1) Justiția se înfăptuiește în
numele legii.
(2) Justiția este unică, imparțială și egală pentru toți.
(3) Judecătorii sunt independenți și se supun numai legii.”
Sensul art. 124 alin. (1) este acela că organele care
înfăptuiesc justiția și care, potrivit art. 126 alin. (1) din
Constituție, sunt instanțele judecătorești trebuie să respecte
legea, de drept material sau procesual, aceasta fiind cea care
determină comportamentul persoanelor fizice și juridice în
circuitul civil și în sfera publică. Dispoziția consacră principiul
legalității actului de justiție și trebuie corelată cu prevederea
art. 16 alin. (2) din Constituție care prevede că ăNimeni nu este
mai presus de lege” și cu cea a art. 124 alin. (3) din Constituție,
care prevede alte două principii constituționale: independența
judecătorului și supunerea lui numai legii. Aceste dispoziții
guvernează activitatea instanțelor judecătorești și fixează poziția
lor față de lege. Este unanim acceptat că atribuțiile judecătorului
implică identificarea normei aplicabile, analiza conținutului său
și o necesară adaptare a acesteia la faptele juridice pe care le-a
stabilit, astfel încât legiuitorul aflat în imposibilitate de a
prevedea toate situațiile juridice lasă judecătorului, învestit cu
puterea de a spune dreptul, o parte din inițiativă. Astfel, în
activitatea sa de interpretare a legii, judecătorul trebuie să
realizeze un echilibru între spiritul și litera legii, între exigențele
de redactare și scopul urmărit de legiuitor, fără a avea
competența de a legifera, prin substituirea autorității competente
în acest domeniu.
În temeiul art. 126 alin. (3) din Constituție, ăÎnalta Curte de
Casație și Justiție asigură interpretarea și aplicarea unitară a
legii de către celelalte instanțe judecătorești, potrivit competenței
sale”. Prevederea legală care stabilește competența în această
materie o constituie art. 329 din Codul de procedură civilă,
potrivit căruia ăProcurorul general al Parchetului de pe lângă
Înalta Curte de Casație și Justiție, din oficiu sau la cererea
ministrului justiției, precum și colegiile de conducere ale curților
de apel au dreptul, pentru a se asigura interpretarea și aplicarea
unitară a legii pe întreg teritoriul României, să ceară Înaltei Curți
de Casație și Justiție să se pronunțe asupra chestiunilor de drept
care au fost soluționate diferit de instanțele judecătorești.
Deciziile prin care se soluționează sesizările se pronunță de
Secțiile Unite ale Înaltei Curți de Casație și Justiție și se publică
în Monitorul Oficial al României, Partea I.
Soluțiile se pronunță numai în interesul legii, nu au efect
asupra hotărârilor judecătorești examinate și nici cu privire la
situația părților din acele procese. Dezlegarea dată problemelor
de drept judecate este obligatorie pentru instanțe”.
Cu privire la această competență a Înaltei Curți de Casație și
Justiție, Curtea Constituțională s-a pronunțat, de exemplu, prin
Decizia nr. 1.014 din 8 noiembrie 2007, publicată în Monitorul
Oficial al României, Partea I, nr. 816 din 29 noiembrie 2007.
Curtea a reținut că scopul reglementării îl constituie
ăpromovarea unei corecte interpretări a normelor juridice în
vigoare, iar nu elaborarea unor noi norme”, astfel că ănu se
poate considera că deciziile pronunțate de Secțiile Unite ale
Înaltei Curți de Casație și Justiție în asemenea recursuri ar
reprezenta o atribuție care vizează domeniul legiferării. [...] Prin

MONITORUL OFICIAL AL ROMÂNIEI, PARTEA I, Nr. 461/3.VII.2009
textul de lege criticat de autorul excepției, legiuitorul, având în
vedere poziția Înaltei Curți de Casație și Justiție în sistemul
instanțelor judecătorești, precum și rolul său prevăzut în art. 329
din Codul de procedură civilă, a instituit obligativitatea
interpretării date de aceasta, în scopul aplicării unitare de către
instanțele judecătorești a unui text de lege, fără ca astfel instanța
supremă să se substituie Parlamentului, unica putere legiuitoare
în stat”.
Curtea a mai reținut, pe de altă parte, că ăinterpretarea legilor
este o operațiune rațională, utilizată de orice subiect de drept, în
vederea aplicării și respectării legii, având ca scop clarificarea
înțelesului unei norme juridice sau a câmpului său de aplicare.
Instanțele judecătorești interpretează legea, în mod necesar, în
procesul soluționării cauzelor cu care au fost învestite,
interpretarea fiind faza indispensabilă procesului de aplicare a
legii. «Oricât de clar ar fi textul unei dispoziții legale — se arată
într-o hotărâre a Curții Europene a Drepturilor Omului (Cauza
C.R. contra Regatului Unit, 1995) — în orice sistem juridic există,
în mod inevitabil, un element de interpretare judiciară [...]».
Complexitatea unor cauze poate conduce, uneori, la aplicări
diferite ale legii în practica instanțelor de judecată. Pentru a se
elimina posibilele erori în calificarea juridică a unor situații de
fapt și pentru a se asigura aplicarea unitară a legii în practica
tuturor instanțelor de judecată, a fost creată de legiuitor instituția
recursului în interesul legii. Decizia de interpretare pronunțată
în asemenea cazuri nu este extra legem și, cu atât mai mult, nu
poate fi contra legem”.
De asemenea, Curtea a mai constatat că ăinstituția recursului
în interesul legii conferă judecătorilor instanței supreme dreptul
de a da o anumită interpretare, unificând astfel diferențele de
interpretare și de aplicare a aceluiași text de lege de către
instanțele inferioare. Asemenea soluții interpretative, constante
și unitare, care nu privesc anumite părți și nici nu au efect asupra
soluțiilor anterior pronunțate, ce au intrat în puterea lucrului
judecat, sunt invocate în doctrină ca «precedente judiciare» (...).
De altfel ( ), potrivit art. 329 alin. 2 din Codul de procedură
civilă, deciziile pronunțate de Secțiile Unite ale Înaltei Curți de
Casație și Justiție, ca urmare a soluționării recursurilor în
interesul legii, se publică în Monitorul Oficial al României,
Partea I.”
În urma analizei conținutului și succesiunii în timp a
dispozițiilor legale referitoare la salarizarea și alte drepturi ale
judecătorilor, procurorilor, magistraților-asistenți, personalului
auxiliar de specialitate, precum și a celor referitoare la
salarizarea persoanelor care au îndeplinit funcția de judecător
financiar, procuror financiar sau de controlor financiar în cadrul
Curții de Conturi a României, precum și a stabilirii competențelor
constituționale ale celor două autorități — legiuitoare și
judecătorească, Curtea Constituțională constată că:
Prin Decizia nr. XXXVI din 7 mai 2007, Înalta Curte de
Casație și Justiție, constituită în Secții Unite, statuând că
ăJudecătorii, procurorii și ceilalți magistrați, precum și
persoanele care au îndeplinit funcția de judecător financiar,
procuror financiar sau de controlor financiar în cadrul Curții de
Conturi a României beneficiau și de sporul pentru vechime în
muncă, în cuantumul prevăzut de lege”, a acordat beneficiul
sporului de vechime în muncă pentru o perioadă în care legea
nu a prevăzut acest spor.
Prin Decizia nr. XXI din 10 martie 2008 a hotărât că
ăjudecătorii, procurorii, magistrații-asistenți și personalul auxiliar
de specialitate au dreptul la un spor de 50% pentru risc și
suprasolicitare neuropsihică, calculat la indemnizația brută
lunară, respectiv salariul de bază brut lunar, și după intrarea în

23

vigoare a Ordonanței Guvernului nr. 83/2000, aprobată prin
Legea nr. 334/2001”.
Așa fiind, pronunțându-se asupra recursurilor în interesul
legii întemeiate pe practica neunitară a instanțelor judecătorești
cu privire la acordarea unor drepturi salariale ale judecătorilor,
procurorilor, celorlalți magistrați, judecătorilor financiari,
procurorilor financiari, controlorilor financiari sau personalului
auxiliar de specialitate din cadrul instanțelor și parchetelor, Înalta
Curte de Casație și Justiție nu s-a limitat la a clarifica înțelesul
unor norme juridice sau a câmpului lor de aplicare. Instanța
supremă, invocând vicii de tehnică legislativă — nerespectarea
prevederilor Legii nr. 24/2000 — sau vicii de neconstituționalitate —
încălcarea normelor privind delegarea legislativă —, a repus în
vigoare norme care își încetaseră aplicarea, fiind abrogate prin
acte normative ale autorității legiuitoare. Însă, o atare operație
juridică nu poate fi realizată decât de autoritatea legiuitoare
(Parlament sau Guvern, după caz), unica abilitată să dispună
cu privire la soluțiile ce se impun în această materie.
Curtea Constituțională a constatat și cu alte ocazii
neconstituționalitatea unor prevederi legale susceptibile de a
genera depășirea competențelor instanțelor judecătorești în
detrimentul autorității legiuitoare. Este cazul Deciziei nr. 818 din
3 iulie 2008, publicată în Monitorul Oficial al României, Partea I,
nr. 537 din 16 iulie 2008, prin care au fost declarate
neconstituționale, printre altele, dispozițiile art. 27 alin. (1) din
Ordonanța Guvernului nr. 137/2000 privind prevenirea și
sancționarea tuturor formelor de discriminare, republicată în
Monitorul Oficial al României, Partea I, nr. 99 din 8 februarie
2007, în măsura în care din acestea se desprinde înțelesul că
instanțele judecătorești au competența să anuleze ori să refuze
aplicarea unor acte normative cu putere de lege, considerând
că sunt discriminatorii, și să le înlocuiască cu norme create pe
cale judiciară sau cu prevederi cuprinse în alte acte normative.
ăLuând în considerare și dispozițiile art. 27 alin. (1) din
ordonanță, prin care se instituie dreptul persoanei care se
consideră discriminată de a cere instanței de judecată, între
altele, restabilirea situației anterioare și anularea situației create
prin discriminare, deci și a prevederilor cu caracter
discriminatoriu, instanța de judecată poate să înțeleagă — ceea
ce s-a și petrecut în una dintre cauzele analizate — că are
competența să anuleze o dispoziție legală pe care o consideră
discriminatorie și, pentru a restabili situația de echilibru între
subiectele de drept, să instituie ea însăși o normă juridică
nediscriminatorie sau să aplice dispoziții prevăzute în acte
normative aplicabile altor subiecte de drept, în raport cu care
persoana care s-a adresat instanței se consideră discriminată.
Un asemenea înțeles al dispozițiilor ordonanței, prin care se
conferă instanțelor judecătorești competența de a desființa
norme juridice instituite prin lege și de a crea în locul acestora
alte norme sau de a le substitui cu norme cuprinse în alte acte
normative, este evident neconstituțional, întrucât încalcă
principiul separației puterilor, consacrat în art. 1 alin. (4) din
Constituție, precum și prevederile art. 61 alin. (1), în
conformitate cu care Parlamentul este unica autoritate
legiuitoare a țării.
În virtutea textelor constituționale menționate, Parlamentul
și, prin delegare legislativă, în condițiile art. 115 din Constituție,
Guvernul au competența de a institui, modifica și abroga norme
juridice de aplicare generală. Instanțele judecătorești nu au o
asemenea competență, misiunea lor constituțională fiind aceea
de a realiza justiția — art. 126 alin. (1) din Legea fundamentală —,
adică de a soluționa, aplicând legea, litigiile dintre subiectele de

24

MONITORUL OFICIAL AL ROMÂNIEI, PARTEA I, Nr. 461/3.VII.2009

drept cu privire la existența, întinderea și exercitarea drepturilor
lor subiective.”
Prin urmare, Curtea Constituțională constată existența
unui conflict juridic de natură constituțională între
autoritatea judecătorească, pe de o parte, și Parlamentul
României și Guvernul României, pe de altă parte.
Odată constatat acest conflict, Curtea Constituțională, în
virtutea dispozițiilor art. 142 alin. (1) din Constituție, potrivit
cărora ea ăeste garantul supremației Constituției”, are obligația
să soluționeze conflictul, arătând conduita în acord cu
prevederile constituționale la care autoritățile publice trebuie să
se conformeze. În acest sens, Curtea are în vedere prevederile
art. 1 alin. (3) din Constituție, în conformitate cu care ăRomânia
este stat de drept, democratic și social, în care demnitatea
omului, drepturile și libertățile cetățenilor, libera dezvoltare a
personalității umane, dreptatea și pluralismul politic reprezintă
valori supreme, în spiritul tradițiilor democratice ale poporului
român și idealurilor Revoluției din decembrie 1989, și sunt
garantate”. De aceea, apreciază că una dintre condițiile realizării
obiectivelor fundamentale ale statului român, definite în textul
citat, o constituie buna funcționare a autorităților publice, cu
respectarea principiilor separației și echilibrului puterilor, fără
blocaje instituționale.
Dispozițiile art. 146 din Constituție și ale Legii nr. 47/1992
privind organizarea și funcționarea Curții Constituționale
stabilesc competența materială a Curții Constituționale, ca
garant al supremației Legii fundamentale, enumerând în mod
restrictiv atribuțiile jurisdicției constituționale.
În cauza de față, sesizarea Curții pentru îndeplinirea atribuției
referitoare la soluționarea conflictelor juridice de natură
constituțională dintre autoritățile publice, la analiza conduitei
părților de către Curte, sub aspectul îndeplinirii competențelor
conform prevederilor constituționale, precum și decizia prin care
se stabilește existența unui conflict și modul de soluționare a
acestuia nu pot constitui elementele exercitării unei căi de atac,
ce ar avea ca scop lipsirea de efecte juridice a unor hotărâri
judecătorești. Astfel, asimilarea atribuției prevăzute de art. 146
lit. e) din Constituție cu efectuarea de către Curtea
Constituțională a unui control de legalitate/constituționalitate
asupra hotărârilor judecătorești, transformând Curtea într-o
instanță de control judiciar, ar echivala cu o deturnare a
dispozițiilor constituționale privind soluționarea conflictelor
juridice și o încălcare flagrantă a competenței Curții
Constituționale.
Așa fiind, apare ca evident că decizia pronunțată de Curtea
Constituțională în soluționarea conflictului juridic de natură
constituțională nu poate produce niciun efect cu privire la
valabilitatea deciziilor deja pronunțate de Înalta Curte de Casație
și Justiție în exercitarea atribuției consacrate de art. 329 din
Codul de procedură civilă.
De altfel, Curtea a statuat și cu alte ocazii că, potrivit
competențelor sale, care sunt expres și limitativ prevăzute de
art. 146 din Constituție și de Legea nr. 47/1992, aceasta asigură,
pe calea controlului de constituționalitate, supremația
Constituției în sistemul juridic normativ, nefiind competentă să
cenzureze legalitatea unor hotărâri judecătorești sau să
constate că acestea sunt lipsite de efecte juridice (Decizia
nr. 988 din 1 octombrie 2008, publicată în Monitorul Oficial al
României, Partea I, nr. 784 din 24 noiembrie 2008).
Potrivit art. 147 alin. (4) din Constituție, ăDeciziile Curții
Constituționale se publică în Monitorul Oficial al României. De la
data publicării, deciziile sunt general obligatorii și au putere
numai pentru viitor”. Efectul ex nunc al actelor Curții constituie

o aplicare a principiului neretroactivității, garanție fundamentală
a drepturilor constituționale de natură a asigura securitatea
juridică și încrederea cetățenilor în sistemul de drept, o premisă
a respectării separației puterilor în stat, contribuind în acest fel
la consolidarea statului de drept.
Pe cale de consecință, efectele deciziei Curții nu pot viza
decât actele, acțiunile, inacțiunile sau operațiunile ce urmează
a se înfăptui în viitor de către autoritățile publice implicate în
conflictul juridic de natură constituțională.
În ceea ce privește autoritatea judecătorească, reprezentată
de Înalta Curte de Casație și Justiție, conduita conformă
Constituției transpare din cele statuate mai sus, și anume
exercitarea competențelor stabilite de lege în conformitate cu
prevederile constituționale referitoare la separația puterilor în
stat și, deci, abținerea de la orice acțiune care ar avea ca efect
subrogarea în atribuțiile altei autorități publice. Prin urmare,
Înalta Curte de Casație și Justiție nu poate să instituie, să
modifice sau să abroge norme juridice cu putere de lege ori să
efectueze controlul de constituționalitate a acestora.
Referitor la autoritatea legiuitoare, Parlament sau Guvern,
după caz, în acord cu jurisprudența constantă a Curții
Constituționale și a Curții Europene a Drepturilor Omului,
aceasta are obligația de a edicta norme care să respecte
anumite trăsături: claritate, precizie, previzibilitate și
predictibilitate.
Curtea observă că atât dispozițiile legale care au constituit
temeiul pronunțării deciziilor de către Înalta Curte de Casație și
Justiție, cât și întreg cadrul legislativ referitor la drepturile
salariale ale judecătorilor, procurorilor, celorlalți magistrați,
personalului auxiliar de specialitate, precum și ale persoanelor
care au îndeplinit funcția de judecător financiar, procuror
financiar sau de controlor financiar în cadrul Curții de Conturi a
României, prin modul deficitar de reglementare și redactare,
cauzat în mare măsură de modificările succesive, la intervale
prea scurte de timp, nu au corespuns întotdeauna exigențelor de
tehnică legislativă specifice normelor juridice. Or, referitor la
aceste cerințe, Curtea Europeană a Drepturilor Omului s-a
pronunțat în mod constant, statuând că ăo normă este
«previzibilă» numai atunci când este redactată cu suficientă
precizie, în așa fel încât să permită oricărei persoane — care, la
nevoie, poate apela la consultanță de specialitate — să își
corecteze conduita” (Cauza Rotaru împotriva României, 2000),
iar ă[...] cetățeanul trebuie să dispună de informații suficiente
asupra normelor juridice aplicabile într-un caz dat și să fie
capabil să prevadă, într-o măsură rezonabilă, consecințele care
pot apărea dintr-un act determinat. Pe scurt, legea trebuie să
fie, în același timp, accesibilă și previzibilă” (Cauza Sunday
Times împotriva Regatului Unit, 1979).
Așa fiind, Curtea constată că respectarea normelor de
tehnică legislativă, precum și a prevederilor constituționale
referitoare la delegarea legislativă sunt obligații opozabile în
primul rând legiuitorului, primar sau delegat, care este ținut în
exercitarea competențelor sale de adoptarea unor norme care
să corespundă exigențelor Legii fundamentale și Convenției
pentru apărarea drepturilor omului și a libertăților fundamentale.
Pe de altă parte, Curtea observă că soluția pronunțată prin
Decizia Înaltei Curți de Casație și Justiție nr. XXI din 10 martie
2008 s-a întemeiat pe constatarea neconstituționalității
dispozițiilor art. I pct. 42 din Ordonanța Guvernului nr. 83/2000
prin care se abrogaseră prevederile art. 47 din Legea
nr. 50/1996, referitoare la sporul pentru risc și suprasolicitare
neuropsihică. Motivația instanței supreme a fost următoarea:
ăGuvernul României nu a fost abilitat prin Legea nr. 125/2000

MONITORUL OFICIAL AL ROMÂNIEI, PARTEA I, Nr. 461/3.VII.2009
să modifice sau să completeze Legea nr. 56/1996, modificată și
completată prin Ordonanța Guvernului nr. 55/1997, aprobată cu
modificări și completări prin Legea nr. 126/2000, publicată în
Monitorul Oficial al României, Partea I, nr. 333 din 18 iulie 2000,
totuși, prin art. IX alin. (2) paragraful 1 din Ordonanța Guvernului
nr. 83/2000 s-au abrogat dispozițiile art. 231 din Legea
nr. 56/1996.
În acest fel, prin emiterea Ordonanței Guvernului nr. 83/2000
au fost depășite limitele legii speciale de abilitare adoptate de
Parlamentul României, încălcându-se astfel dispozițiile art. 108
alin. (3), cu referire la art. 73 alin. (1) din Constituția
României.[...]
Abrogarea art. 47 din Legea nr. 50/1996 nu poate fi asimilată
modificării unui act normativ.
Sub acest aspect, norma de nivel inferior, în speță art. I
pct. 42 din Ordonanța Guvernului nr. 83/2000, lege ordinară,
prin care a fost abrogat art. 47 din Legea nr. 50/1996 și art. IX
alin. (2) paragraful 1 din Ordonanța Guvernului nr. 83/2000 prin
care a fost abrogat art. 231 din Legea nr. 56/1996, modificată și
completată, contravine art. 81 din Legea nr. 92/1992, modificată
și completată, lege organică.”
Pentru a-și stabili competența cu privire la constatarea
neconstituționalității dispozițiilor vizate, Înalta Curte a statuat că
ăneconstituționalitatea abrogării dispozițiilor art. 47 din Legea
nr. 50/1996, republicată, și ale art. 231 din Legea nr. 56/1996,
modificată și completată, prin art. 1 pct. 42, respectiv prin art. IX
alin. (2) din Ordonanța Guvernului nr. 83/2000 — norme
abrogate în prezent —, poate fi invocată numai pe calea
excepției de neconstituționalitate ridicate în fața instanțelor
judecătorești.
Curtea Constituțională are însă în competență numai
controlul de constituționalitate al dispozițiilor din legile și
ordonanțele în vigoare, iar verificarea constituționalității și
soluționarea excepției de neconstituționalitate având ca obiect
norme abrogate în prezent revin, prin interpretarea per a

25

contrario a art. 147 alin. (1), cu referire la art. 126 alin. (1) din
Constituție, instanțelor judecătorești.[...]
Înalta Curte de Casație și Justiție constată că instanțele
judecătorești pot să se pronunțe asupra regularității actului de
abrogare și a aplicabilității în continuare a normei abrogate în
condițiile precizate mai sus, în virtutea principiului plenitudinii de
jurisdicție în recursul cu a cărui soluționare a fost corect
învestită.”
Întrucât, așa cum s-a arătat mai sus, deciziile pronunțate de
instanța supremă în judecarea recursurilor în interesul legii au
putere obligatorie pentru instanțe, Curtea Constituțională
constată că Înalta Curte de Casație și Justiție a adoptat teza cu
valoare de principiu și aplicabilitate generală, potrivit căreia
instanțele judecătorești se pot pronunța asupra
constituționalității dispozițiilor abrogate, în virtutea
principiului plenitudinii de jurisdicție în cauzele cu a căror
soluționare au fost învestite. Astfel, verificarea
constituționalității
și
soluționarea
excepției
de
neconstituționalitate având ca obiect norme abrogate revin, prin
interpretarea per a contrario a art. 147 alin. (1), cu referire la
art. 126 alin. (1) din Constituție, instanțelor judecătorești, iar nu
Curții Constituționale, care, potrivit art. 29 alin. (1) din Legea
nr. 47/1992,
se
poate
pronunța
numai
asupra
neconstituționalității ăunei legi sau ordonanțe ori a unei dispoziții
dintr-o lege sau dintr-o ordonanță în vigoare”, dispoziție care
exclude de iure orice conflict de competență în această materie.
Referitor la soluția pronunțată de Înalta Curte de Casație și
Justiție, Curtea Constituțională constată că, potrivit Legii
fundamentale, singura autoritate abilitată să exercite controlul
constituționalității legilor sau ordonanțelor este instanța
constituțională. Prin urmare, nici Înalta Curte de Casație și
Justiție și nici instanțele judecătorești sau alte autorități publice
ale statului nu au competența de a controla constituționalitatea
legilor sau ordonanțelor, indiferent dacă acestea sunt sau nu în
vigoare.

Având în vedere considerentele expuse în prezenta decizie, dispozițiile art. 1 alin. (3) și (4), art. 61 alin. (1), art. 80 alin. (2),
art. 115, art. 126 alin. (1), (2) și (3) și ale art. 146 lit. e) din Constituție, precum și prevederile art. 11 alin. (1) lit. A.e), art. 34 și ale
art. 35 din Legea nr. 47/1992 privind organizarea și funcționarea Curții Constituționale,
CURTEA CONSTITUȚIONALĂ

În numele legii
D E C I D E:

1. Constată existența unui conflict juridic de natură constituțională între autoritatea judecătorească, pe de o parte, și
Parlamentul României și Guvernul României, pe de altă parte.
2. În exercitarea atribuției prevăzute de art. 126 alin. (3) din Constituție, Înalta Curte de Casație și Justiție are obligația de
a asigura interpretarea și aplicarea unitară a legii de către toate instanțele judecătorești, cu respectarea principiului fundamental
al separației și echilibrului puterilor, consacrat de art. 1 alin. (4) din Constituția României. Înalta Curte de Casație și Justiție nu are
competența constituțională să instituie, să modifice sau să abroge norme juridice cu putere de lege ori să efectueze controlul de
constituționalitate al acestora.
Definitivă.
Decizia se comunică Președintelui României, președintelui Camerei Deputaților, președintelui Senatului, primului-ministru
al Guvernului, președintelui Înaltei Curți de Casație și Justiție, președintelui Consiliului Superior al Magistraturii, precum și
procurorului general al Parchetului de pe lângă Înalta Curte de Casație și Justiție și se publică în Monitorul Oficial al României,
Partea I.
Dezbaterea a avut loc la data de 27 mai 2009 și la aceasta au participat: Ioan Vida, președinte, Nicolae Cochinescu, Aspazia
Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

26

MONITORUL OFICIAL AL ROMÂNIEI, PARTEA I, Nr. 461/3.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI
AGENȚIA ROMÂNĂ PENTRU CONSERVAREA ENERGIEI

DECIZIE
privind aprobarea Procedurii de monitorizare a activităților de elaborare a auditurilor energetice
În conformitate cu prevederile Ordonanței Guvernului nr. 22/2008 privind eficiența energetică și promovarea utilizării la
consumatorii finali a surselor regenerabile de energie,
în conformitate cu prevederile Ordinului ministrului industriei și resurselor nr. 245/2002 privind aprobarea Regulamentului
pentru autorizarea persoanelor fizice și juridice care au dreptul să realizeze bilanțuri energetice și a Regulamentului pentru
atestarea responsabililor cu atribuții în domeniul gestiunii energiei,
în temeiul Hotărârii Guvernului nr. 941/2002 privind organizarea și funcționarea Agenției Române pentru Conservarea
Energiei, cu modificările ulterioare,
președintele Agenției Române pentru Conservarea Energiei emite următoarea decizie:
Art. 1. — Se aprobă Procedura de monitorizare a activităților
de elaborare a auditurilor energetice, prevăzută în anexa care
face parte integrantă din prezenta decizie.
Art. 2. — Prevederile cuprinse în Procedura de monitorizare
a activităților de elaborare a auditurilor energetice vor fi duse la
îndeplinire de către personalul Agenției Române pentru
Conservarea Energiei desemnat cu atribuții în domeniul
monitorizării activităților auditorilor energetici autorizați.

Art. 3. — Prezenta decizie se publică în Monitorul Oficial al
României, Partea I.
Art. 4. — La data intrării în vigoare a prezentei decizii se
abrogă Decizia președintelui Agenției Române pentru
Conservarea Energiei nr. 59/2003 privind aprobarea Procedurii
de monitorizare a activităților de elaborare a bilanțurilor
energetice, publicată în Monitorul Oficial al României, Partea I,
nr. 426 din 18 iunie 2003.

Președintele Agenției Române pentru Conservarea Energiei,
Alexandru-Octavi Stănescu
București, 9 iunie 2009.
Nr. 29.
ANEXĂ

PROCEDURĂ

de monitorizare a activităților de elaborare a auditurilor energetice
I. Prevederi generale
Auditurile energetice constituie un instrument deosebit de
important atât pentru beneficiar, căruia îi oferă informațiile
necesare cu privire la consumurile energetice, situația
funcționării și reglării aparatelor și echipamentelor
consumatoare de energie, măsurile care trebuie aplicate pentru
optimizarea parametrilor energetici, cât și pentru elaboratorul
strategiei de eficiență energetică, la nivel macroeconomic.
În calitatea sa de organ de specialitate la nivel național în
domeniul eficienței energetice, Agenția Română pentru
Conservarea Energiei, denumită în continuare ARCE, deține
conform reglementărilor în vigoare atribuții importante în
domeniul activităților de întocmire a auditurilor energetice,
precizate detaliat în Regulamentul pentru autorizarea
persoanelor fizice și juridice care au dreptul să realizeze bilanțuri
energetice, aprobat prin Ordinul ministrului industriei și
resurselor nr. 245/2002 privind aprobarea Regulamentului
pentru autorizarea persoanelor fizice și juridice care au dreptul
să realizeze bilanțuri energetice și a Regulamentului pentru
atestarea responsabililor cu atribuții în domeniul gestiunii
energiei.
Monitorizarea activităților de elaborare a auditurilor
energetice de către auditorii autorizați se realizează la ARCE,
prin actualizarea bazelor de date, care cuprind principalele
informații tehnice și administrative din domeniu.
Aceste baze de date, împreună cu documentațiile tehnice
propriu-zise (audituri energetice), servesc pentru elaborarea la
nivel local a programelor proprii ale consumatorilor, iar la nivel
macroeconomic, pentru fundamentarea Strategiei naționale de
eficiență energetică.
Instrumentele folosite în cadrul ARCE pentru buna
desfășurare a activității de monitorizare a elaborării auditurilor
energetice sunt următoarele:

— Instrumente administrative:
• înființarea și funcționarea Comisiei de Autorizare a
Auditorilor Energetici și a Secretariatului tehnic al acesteia;
• înființarea și actualizarea Registrului de evidență a
auditorilor energetici;
• actualizarea în pagina de internet a ARCE, a unor informații
cuprinse în Registrul de evidență a auditorilor energetici.
— Instrumente tehnice:
• colectarea periodică și analiza rapoartelor anuale privind
activitatea de elaborare a auditurilor energetice de la persoanele
juridice autorizate în calitate de auditor energetic;
• elaborarea Sintezei anuale a activităților auditorilor
energetici, pe baza rapoartelor primite de la aceștia.
II. Detalii cu privire la instrumentele administrative
a) înființarea și modificarea componenței Comisiei de
Autorizare a Auditorilor Energetici se fac prin decizie a
președintelui ARCE.
Comisia are în componență minimum 5 membri, specialiști
din cadrul ARCE, și funcționează permanent, cu respectarea
prevederilor din Regulamentul pentru autorizarea auditorilor
energetici persoane fizice și juridice;
b) înființarea și modificarea componenței Secretariatului
tehnic al Comisiei de Autorizare a Auditorilor Energetici se fac
prin decizie a președintelui ARCE.
Secretariatul are în componență minimum 4 membri, dintre
care un cadru de conducere, 2 specialiști analiști și un membru
care îndeplinește sarcini administrative;
c) registrul de evidență a auditorilor energetici este elaborat
sub formă de document scris, urmând ca o parte a informațiilor
cuprinse în acesta să fie date publicității prin actualizarea paginii
de internet a ARCE.
Registrul cuprinde două părți și anume:
— auditori energetici persoane fizice;
— auditori energetici persoane juridice.

MONITORUL OFICIAL AL ROMÂNIEI, PARTEA I, Nr. 461/3.VII.2009
Pentru auditorii persoane fizice, forma de organizare a
informațiilor este tabelară, cuprinzând următoarele date:
— numărul de ordine din registru, același cu numărul
autorizației de auditor energetic;
— numele și prenumele auditorului;
— clasa și tipul de audit energetic pentru care este autorizat;
— profesia și specialitatea;
— locul de muncă actual, funcția;
— posibilitățile de contact (telefon, fax și adresă e-mail);
— vechimea în specialitate;
— data absolvirii cursului de specializare în domeniul
auditării energetice.
Pentru informații detaliate cu privire la activitățile desfășurate
de fiecare auditor energetic persoană fizică, Secretariatul tehnic
al Comisiei de Autorizare a Auditorilor Energetici arhivează
dosarele depuse cu ocazia autorizării și prelungirii valabilității
acesteia.
Pentru auditorii persoane juridice, forma de organizare a
informațiilor este tabelară, cuprinzând următoarele date:
— numărul de ordine din registru, același cu numărul
autorizației de auditor energetic;
— denumirea și sediul;
— codul de identificare fiscală;
— posibilitățile de contact (telefon, fax și adresă e-mail);
— numele, prenumele, precum și clasa și tipul de autorizare
ale auditorilor energetici persoane fizice, angajați în cadrul
persoanei juridice autorizate.
Pentru informații detaliate cu privire la activitățile desfășurate
de fiecare auditor energetic persoană juridică, Secretariatul
tehnic al Comisiei de Autorizare a Auditorilor Energetici
arhivează dosarele depuse cu ocazia autorizării și prelungirii
valabilității acesteia, precum și rapoartele anuale privind
activitatea de elaborare a auditurilor energetice;
d) actualizarea în pagina de internet a ARCE a următoarelor
informații cuprinse în Registrul de evidență a auditorilor
energetici se face la finalul fiecărui trimestru:
— pentru persoane fizice:
— numărul de ordine din registru, același cu numărul
autorizației de auditor energetic;
— numele și prenumele auditorului;
— clasa și tipul de audit energetic pentru care este
autorizat;
— posibilitățile de contact (telefon, fax și adresă e-mail);

27

— pentru persoane juridice:
— numărul de ordine din registru, același cu numărul
autorizației de auditor energetic;
— denumirea și sediul;
— codul de identificare fiscală;
— posibilitățile de contact (telefon, fax și adresă e-mail).
III. Detalii cu privire la instrumentele tehnice
a) Colectarea rapoartelor anuale privind activitatea de
elaborare a auditurilor energetice de la persoanele juridice
autorizate în calitate de auditor energetic se face prin intermediul
filialelor teritoriale ale ARCE. Persoanele juridice autorizate în
calitate de auditor energetic au obligația de a transmite aceste
rapoarte la sediul filialei teritoriale ale ARCE de care aparțin,
până la data de 30 ianuarie a anului următor celui analizat.
În anexa la prezenta procedură este prezentat conținutulcadru al Raportului anual privind activitatea auditorilor energetici
persoane juridice, precum și conținutul-cadru al fișei auditului
energetic.
Analiza rapoartelor anuale privind activitatea de elaborare a
auditurilor energetice ale persoanelor juridice autorizate în
calitate de auditor energetic se face conform prevederilor din
Regulamentul pentru autorizarea auditorilor energetici persoane
fizice și juridice și urmărește:
— aspecte tehnice cantitative:
• numărul de audituri energetice întocmite;
• tipul auditului;
— aspecte tehnice calitative:
• indicatorii specifici de consum de combustibili și energie;
• măsurile de creștere a eficienței energetice, grupate pe
categorii;
• estimările tehnico-economice ale aplicării principalelor
măsuri de eficiență energetică (consumuri specifice de
combustibili și energie, randamente energetice, durata de
recuperare a investiției, rata internă de rentabilitate).
b) Elaborarea Sintezei anuale a activităților auditorilor
energetici se face de către Secretariatul tehnic al Comisiei de
Autorizare a Auditorilor Energetici, pe baza rapoartelor primite
de la auditorii energetici autorizați, persoane juridice. Termenul
limită de elaborare este data de 28 sau 29 februarie, după caz,
din anul următor celui analizat.
ANEXĂ
la procedură

CONȚINUTUL-CADRU

al Raportului anual privind activitatea auditorilor energetici persoane juridice
Raportul va avea următorul cuprins:
— datele de identificare ale auditorului autorizat, persoană
juridică;
— lista cronologică a auditurilor energetice efectuate în anul
analizat și beneficiarii acestora;
— fișa auditului (care va cuprinde elementele tehnice
principale ale fiecărui audit);

— note privind oportunitatea aplicării unor măsuri cu grad
ridicat de replicabilitate și creștere semnificativă a eficienței
energetice.
NOTĂ:

Raportul va fi transmis la ARCE cu scrisoare de însoțire,
semnată de conducătorul unității.

CONȚINUTUL-CADRU

al fișei auditului energetic
Fișa auditului energetic trebuie să conțină următoarele
informații:
— tipul auditului energetic;
— auditul real:
• conturul de audit și enumerarea proceselor tehnologice
aflate în funcțiune;
• consumul total real de combustibili și energie pe anul
anterior efectuării auditului, corespunzător conturului de audit;
• indicatorii specifici de consum de combustibili și energie;

• concluzii cu privire la situația existentă;
— auditul optimizat;
NOTĂ:

Pentru acest tip de audit se vor prezenta informații similare
cu cele menționate mai sus pentru auditul real.
— măsuri propuse pentru creșterea eficienței energetice,
grupate pe categorii și estimarea tehnico-economică a aplicării
acestora (consumuri specifice de combustibili și energie,
randamente energetice, durata de recuperare a investiției, rata
internă de rentabilitate).

28

MONITORUL OFICIAL AL ROMÂNIEI, PARTEA I, Nr. 461/3.VII.2009

MINISTERUL ADMINISTRAȚIEI ȘI INTERNELOR

ORDIN
privind aprobarea conținutului-model al Angajamentului
pentru participanții declarați admiși la programele de formare specializată
prevăzute la art. 3 alin. (1) lit. a) și b) din Ordonanța de urgență a Guvernului nr. 92/2008
privind statutul funcționarului public denumit manager public
Având în vedere Referatul de aprobare nr. 341.063/UCRAP/2009 prin care se supune aprobării conținutul-model al
Angajamentului pentru participanții declarați admiși la programele de formare specializată prevăzute la art. 3 alin. (1) lit. a) și b)
din Ordonanța de urgență a Guvernului nr. 92/2008 privind statutul funcționarului public denumit manager public, aprobată cu
modificări și completări prin Legea nr. 135/2009,
în baza dispozițiilor art. 8 alin. (1) și ale art. 42 alin. (4) din Ordonanța de urgență a Guvernului nr. 92/2008, aprobată cu
modificări și completări prin Legea nr. 135/2009, și ale art. 15 din Normele metodologice de aplicare a Ordonanței de urgență a
Guvernului nr. 56/2004 privind crearea statutului special al funcționarului public denumit manager public, aprobate prin Hotărârea
Guvernului nr. 783/2005, cu modificările ulterioare,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite prezentul ordin.
Art. 1. — Se aprobă conținutul-model al Angajamentului
pentru participanții declarați admiși la programele de formare
specializată prevăzute la art. 3 alin. (1) lit. a) și b) din Ordonanța
de urgență a Guvernului nr. 92/2008 privind statutul
funcționarului public denumit manager public, aprobată cu
modificări și completări prin Legea nr. 135/2009, prevăzut în
anexa care face parte integrantă din prezentul ordin.
Art. 2. — Se împuternicește domnul Mihai Viorel Fifor,
secretar de stat, să reprezinte și să semneze în numele
viceprim-ministrului, ministrul administrației și internelor,

angajamentele ce se semnează de către participanți, potrivit
conținutului-model prevăzut la art. 1.
Art. 3. — La data publicării prezentului ordin se abrogă
Ordinul ministrului internelor și reformei administrative
nr. 447/2008 privind aprobarea modelului angajamentelor pentru
participanții declarați admiși la programele de formare
specializată prevăzute la art. 4 alin. (1) din Ordonanța de
urgență a Guvernului nr. 56/2004 privind crearea statutului
special al funcționarului public denumit manager public, publicat
în Monitorul Oficial al României, Partea I, nr. 314 din 22 aprilie
2008.

Viceprim-ministru,
ministrul administrației și internelor,
Dan Nica
București, 23 iunie 2009.
Nr. 122.
ANEXĂ

CONȚINUTUL-MODEL

al Angajamentului nr.
din
, încheiat în aplicarea art. 8
din Ordonanța de urgență a Guvernului nr. 92/2008 privind statutul funcționarului public
denumit manager public, aprobată cu modificări și completări prin Legea nr. 135/2009
I. Părțile semnatare:
1. Numele
........
Prenumele
Domiciliul
Născut la data de
..
Legitimat cu BI/CI seria
.. nr.
.
CNP
..
Fiul lui
. și al
,
în calitate de participant declarat admis la programul de formare specializată în administrația publică,
cu durata de .., organizat pentru obținerea statutului de manager public (Programul de formare), denumit
în continuare participant la program,
și
2. Ministerul Administrației și Internelor, cu sediul în municipiul București, Piața Revoluției nr. 1A,
sectorul 1, reprezentat prin domnul/doamna
., având funcția de
, în calitate de autoritate responsabilă de aplicarea corespunzătoare a

MONITORUL OFICIAL AL ROMÂNIEI, PARTEA I, Nr. 461/3.VII.2009
prevederilor Ordonanței de urgență a Guvernului nr. 92/2008 privind statutul funcționarului public denumit
manager public, aprobată cu modificări și completări prin Legea nr. 135/2009, denumit în continuare
minister.
II. Obiectul angajamentului
Obiectul prezentului angajament îl constituie asumarea obligației de către participantul la program
de a lucra în cadrul administrației publice pentru o perioadă de cel puțin 5 ani consecutivi, cu respectarea
prevederilor legale, precum și cu exercitarea drepturilor și îndeplinirea obligațiilor stabilite în continuare.
Obligația poate fi îndeplinită prin desfășurarea de activități în regim de funcție publică, prin ocuparea unei
funcții de demnitate publică, sau, după caz, în baza unui contract individual de muncă.
Ministerul își asumă obligația corelativă de a asigura desfășurarea programului de formare și
plasarea participantului la program pe o funcție specifică de manager public, după absolvire, în condițiile
legii.
III. Drepturile și obligațiile părților
1. Participantul la program are următoarele drepturi:
a) să primească integral și la termen sumele prevăzute cu titlu de bursă sau, după caz, sumele cu
titlu de cheltuieli de deplasare;
b) sumele prevăzute cu titlu de bursă să fie virate în contul indicat de participantul la program;
c) să fie informat cu privire la deciziile care se iau și care îl vizează în mod direct;
d) să fie consultat cu privire la modificări de fond, de natură a-i afecta un interes personal legitim,
ale deciziilor cu caracter individual luate prin excepție de la procedurile generale aprobate;
e) ca urmare a absolvirii programului de formare, să fie numit într-o funcție publică specifică de
manager public.
2. Participantul la program are următoarele obligații:
a) să se conformeze solicitărilor furnizorului de formare cu privire la derularea activităților specifice
desfășurării programelor de formare și să participe diligent la toate aceste activități;
b) să respecte normele de conduită profesională și civică și să se abțină de la orice faptă care ar
putea aduce prejudicii persoanelor fizice sau juridice ori imaginii furnizorului de formare;
c) să respecte, în îndeplinirea sarcinilor corespunzătoare activităților specifice desfășurării
programelor de formare, prevederile actelor normative de organizare și funcționare, precum și
regulamentele de studii și cele de ordine interioară ale instituțiilor în care desfășoară respectivele activități;
d) pe perioada derulării programului de formare să informeze în scris Institutul Național de
Administrație, iar ulterior absolvirii programului de formare să informeze în scris Ministerul Administrației
și Internelor — Direcția generală resurse umane, în termen de cel mult 10 zile de la producerea
evenimentului, despre orice modificare a datelor înregistrate privind domiciliul, reședința, starea civilă ori
starea de sănătate; notificarea va fi însoțită de copii ale documentelor prin care se constată/se dispun
modificările de către organele în drept;
e) să ramburseze, în situația încetării calității de participant la program, toate cheltuielile efectuate
cu formarea acestuia până la data înregistrării solicitării scrise a participantului la program sau, după caz,
până la data exmatriculării din program, ca urmare a aplicării unei sancțiuni disciplinare;
f) să se prezinte în termenul legal la autoritatea sau instituția publică unde a fost repartizat, în
vederea ocupării funcției publice specifice de manager public;
g) să ramburseze, în situația nerespectării obligației ce face obiectul prezentului angajament,
contravaloarea cheltuielilor efectuate pentru formarea acestuia, redusă proporțional cu perioada luată în
calcul ca fiind lucrată din termenul de 5 ani;
h) în situația îndeplinirii obligației ce face obiectul prezentului angajament prin ocuparea unui post
în baza unui contract individual de muncă, să informeze Ministerul Administrației și Internelor — Direcția
generală resurse umane, în termen de cel mult 10 zile de la producerea evenimentului, despre orice
naștere, modificare sau încetare a raporturilor de muncă.
3. Ministerul are următoarele drepturi:
a) să dispună privind modalitatea de organizare și desfășurare a programelor de formare, precum
și privind regulile aplicabile pe parcursul activităților de formare;
b) să solicite date referitoare la domiciliul, reședința, starea civilă, starea de sănătate, activitățile
participantului la program și rezultatele înregistrate de acesta, precum și copii de pe documentele
considerate relevante în vederea înregistrării și actualizării evidențelor;
c) să dispună asupra modalităților și termenelor de plată pentru valoarea calculată a creanțelor în
situația recuperării debitelor provenite din nerespectarea prevederilor prezentului angajament.

29

30

MONITORUL OFICIAL AL ROMÂNIEI, PARTEA I, Nr. 461/3.VII.2009
4. Ministerul are următoarele obligații:
a) să stabilească din timp o modalitate unică de îndeplinire a obligațiilor de plată și să aducă la
cunoștința persoanelor interesate informațiile relevante, astfel încât orice plată să fie făcută în termen, în
mod corespunzător;
b) să vireze integral și la termen sumele prevăzute cu titlu de bursă sau, după caz, sumele cu titlu
de cheltuieli de deplasare;
c) să acționeze pentru recuperarea debitelor provenite din nerespectarea prevederilor prezentului
angajament cu oferirea posibilității eșalonării plăților astfel încât valoarea eșalonată calculată la
recuperarea creanțelor să nu depășească 20% din totalul veniturilor debitorului; eșalonarea plăților se
face la solicitarea motivată a debitorului, cu prezentarea de către acesta a documentelor doveditoare a
totalului veniturilor acestuia.
5. Drepturile și obligațiile ministerului se exercită/îndeplinesc prin structurile sale de specialitate,
precum și prin instituțiile publice și organele de specialitate din subordinea acestuia, conform atribuțiilor
ce revin acestora în aplicarea Ordonanței de urgență a Guvernului nr. 92/2008, aprobată cu modificări și
completări prin Legea nr. 135/2009, și a actelor normative proprii de organizare și funcționare.
6. În caz de suspendare a raportului de serviciu, perioadele aflate sub incidența art. 94 alin. (1)
lit. a)—c) din Legea nr. 188/1999 privind Statutul funcționarilor publici, republicată, cu modificările și
completările ulterioare, se calculează în termenul de 5 ani, iar celelalte perioade nu se includ în calculul
termenului.
7. Obligația de rambursare prevăzută la pct. 2 lit. e) și g) devine exigibilă după trecerea unei perioade
de grație de 30 de zile de la data nașterii acestei obligații.
IV. Valoarea creanțelor
1. La calculul contravalorii cheltuielilor efectuate cu formarea participantului la program vor fi incluse:
a) sumele plătite participantului la program cu titlu de bursă;
b) sumele plătite participantului la program cu titlu de cheltuieli de deplasare;
c) sumele aferente organizării și derulării activităților de formare desfășurate în țară;
d) sumele aferente organizării și derulării activităților de formare desfășurate în străinătate.
2. Calcularea contravalorii cheltuielilor efectuate cu formarea participantului la program se face prin
însumarea sumelor prevăzute la pct. 1 lit. a), b) și d), la care se adaugă valoarea calculată prin împărțirea
sumelor prevăzute la pct. 1 lit. c) la numărul efectiv de participanți la fiecare dintre tipurile de activități de
formare desfășurate în țară, precum și orice alte sume suplimentare stabilite cu titlu de penalități.
3. Sumele stabilite cu titlu de creanțe rezultate din derularea prezentului angajament se calculează
pe baza documentelor justificative prezentate de persoanele în drept.
V. Încetarea efectelor angajamentului
Prezentul angajament încetează a-și produce efectele odată cu stingerea obligațiilor de plată între
părți în oricare dintre următoarele situații:
a) la expirarea perioadei de 5 ani de lucru în administrația publică de la data calculată începând cu
data primei numiri în funcția publică specifică de manager public;
b) starea sănătății fizice sau/și psihice a participantului la program, constatată prin decizie a
organelor competente de expertiză medicală, nu îi mai permite acestuia să își îndeplinească obligațiile
asumate prin prezentul angajament;
c) prin efectul legii, condițiile pentru ocuparea funcțiilor publice specifice de manager public se
modifică astfel încât participantul la program nu mai este eligibil pentru ocuparea funcției;
d) prin denunțare unilaterală de către participantul la program, în cazul nerespectării drepturilor
prevăzute la secțiunea a III-a art. 1 lit. a) din prezentul angajament, pentru o perioadă mai mare de 3 luni,
respectiv la secțiunea a III-a art. 1 lit. e) din prezentul angajament, pentru o perioadă mai mare de 6 luni;
e) în oricare dintre situațiile pentru care legea prevede că părțile semnatare nu se află în culpă, de
la data producerii sau, după caz, anunțării producerii evenimentului datorită căruia prezentul angajament
nu își mai poate produce efectele.
Prezentul angajament a fost încheiat astăzi,
valabile, câte un exemplar pentru:
— participantul la program;
— Ministerul Administrației și Internelor;
— Agenția Națională a Funcționarilor Publici;
— Institutul Național de Administrație.
Prezentul angajament a fost înregistrat cu nr.
Administrației și Internelor.

, la București, în 4 (patru) exemplare, egal

. din data de

.. la Ministerul

MONITORUL OFICIAL AL ROMÂNIEI, PARTEA I, Nr. 461/3.VII.2009
RECTIFICĂRI
La Decretul nr. 37/2000 privind conferirea titlului de Erou-Martir al Revoluției Române din Decembrie 1989 și
a titlului de Luptător pentru Victoria Revoluției Române din Decembrie 1989, publicat în Monitorul Oficial al României,
Partea I, nr. 100 și 100 bis din 7 martie 2000, se fac următoarele rectificări (care nu aparțin Redacției ăMonitorul
Oficial, Partea I”):
— în anexa nr. 2, la poziția 2.464, la coloana ăNumele și prenumele”, în loc de: ăBLEJAN OCTAVIAN” se va citi:
ăBLĂJAN OCTAVIAN”, iar la coloana ăData nașterii”, în loc de: ă08/14/51” se va citi: ă09/14/51”;
— în anexa nr. 2, la poziția 2.540, la coloana ăNumele și prenumele”, în loc de: ăLUPASCU ZAHARIA” se va
citi: ăLUPȘESCU ZAHARIA”;
— în anexa nr. 2, la poziția 2.969, la coloana ăNumele și prenumele”, în loc de: ăSOTROAPA MIHAI” se va citi:
ăȘOTROPA MIHAI”;
— în anexa nr. 2, la poziția 12.423, la coloana ăNumele și prenumele”, în loc de: ăCHIFAN DORIN” se va citi:
ăCHIFAN FLORIN”;
— în anexa nr. 2, la poziția 13.643, la coloana ăNumele și prenumele”, în loc de: ăCHISEREL ION” se va citi:
ăGHISEREL ION”.

La Hotărârea Guvernului nr. 581/2009 privind alocarea unei sume din Fondul de rezervă bugetară la dispoziția
Guvernului, prevăzut în bugetul de stat pe anul 2009, pentru județul Suceava, publicată în Monitorul Oficial al
României, Partea I, nr. 330 din 19 mai 2009, se face următoarea rectificare (care nu aparține Redacției ăMonitorul
Oficial, Partea I”):
— în anexă, la nr. crt. 50, în coloana a 3-a ăSuma — mii lei”, în loc de: ă42” se va citi: ă40”.

La Ordinul ministrului justiției nr. 3.038/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 830 din 10 decembrie 2008, se fac următoarele rectificări (care
nu aparțin Redacției ăMonitorul Oficial, Partea I”):
— în anexa nr. 1, la poziția 25, în loc de: ă25. Capațîna Elizaveta, fiica lui Portărescu Isac și Alexandra (născută
la 24.12.1923 în localitatea Pohorniceni), născută la data de 10 decembrie 1949 în localitatea Pohorniceni, județul
Orhei, Republica Moldova, cetățean moldovean, cu domiciliul actual în Republica Moldova, localitatea Chișinău,
str. Roguleni nr. 33. (5.912/2003)” se va citi: ă25. Capațîna Elisaveta, fiica lui Portărescu Isac și Alexandra (născută
la 24.12.1923 în localitatea Pohorniceni), născută la data de 10 decembrie 1949 în localitatea Pohorniceni, județul
Orhei, Republica Moldova, cetățean moldovean, cu domiciliul actual în Republica Moldova, localitatea Chișinău,
str. Roguleni nr. 33. (5.912/2003)”;
— în anexa nr. 2, la poziția 17, în loc de: ă17. Cotorobai Anton, fiul lui Ion și Elena (fiica lui Sandu Petru, născut
la 22.06.1923 în localitatea Răzeni, și Vera), născut la data de 26 iulie 1980 în localitatea Feodosia, regiunea Krim,
Federația Rusă, cetățean moldovean, cu domiciliul actual în Republica Moldova, localitatea Ungheni, str. G. Crestiuc
nr. 7/1, ap. 72. (774/2003) Copii minori: Cotorobai Elena, născută la data de 16.06.2002, și Cotorobai Anton, născut
la data de 11 decembrie 2007.” se va citi: ă17. Cotorobai Anton, fiul lui Ion și Elena (fiica lui Sandu Petru, născut la
22.06.1923 în localitatea Răzeni, și Vera), născut la data de 26 iulie 1980 în orașul Feodosia, regiunea Crimeea,
Ucraina, cetățean moldovean, cu domiciliul actual în Republica Moldova, localitatea Ungheni, str. G. Crestiuc nr. 7/1,
ap. 72. (774/2003) Copii minori: Cotorobai Elena, născută la data de 16.06.2002, și Cotorobai Anton, născut la data
de 11 decembrie 2007.”

La Ordinul ministrului justiției și libertăților cetățenești nr. 648/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 136 din 5 martie 2009, se fac
următoarele rectificări (care nu aparțin Redacției ăMonitorul Oficial, Partea I”):
— în anexa nr. 1, la poziția 124, în loc de: ă124. Donțu Igor, fiul lui Ștefan (fiul lui Dumitru și Axenia, născută la
23.01.1915 în localitatea Căușeni) și Zinaida, născut la data de 11 august 1980 în localitatea Căușeni, județul Căușeni,
Republica Moldova, cetățean moldovean, cu domiciliul actual în Republica Moldova, localitatea Căușeni, str. M. Costin
nr. 60. (14.919/2003)” se va citi: ă124. Donțu Igor, fiul lui Ștefan (fiul lui Dumitru și Axenia, născută la 23.01.1915 în
localitatea Căușeni) și Lidia, născut la data de 11 august 1980 în localitatea Căușeni, județul Căușeni, Republica
Moldova, cetățean moldovean, cu domiciliul actual în Republica Moldova, localitatea Căușeni, str. M. Costin nr. 60.
(14.919/2003)”;
— în anexa nr. 1, la poziția 157, în loc de: ă157. Gorincioi Angela, fiica lui Cotorobai Ștefan (fiul lui Nicolae și
Eudochia, născută la 5.09.1921 în localitatea Durlești) și Maria, născută la data de 26 septembrie 1973 în localitatea
Chișinău, județul Chișinău, Republica Moldova, cetățean moldovean, cu domiciliul actual în Republica Moldova,
localitatea Durlești, str. M. Sadoveanu nr. 31. (13.905/2003) Copii minori: Gorincioi Tatiana, născută la data de
5.08.1996.” se va citi: ă157. Gorincioi Angela, fiica lui Cotorobai Ștefan (fiul lui Nicolae și Eudochia, născută la
5.09.1921 în localitatea Durlești) și Maria, născută la data de 26 septembrie 1973 în localitatea Chișinău, județul
Chișinău, Republica Moldova, cetățean moldovean, cu domiciliul actual în Republica Moldova, localitatea Durlești,
str. M. Sadoveanu nr. 31. (13.905/2003) Copii minori: Gorincioi Tatiana, născută la data de 20.07.1996.”;

31

32

MONITORUL OFICIAL AL ROMÂNIEI, PARTEA I, Nr. 461/3.VII.2009
— în anexa nr. 1, la poziția 200, în loc de: ă200. Mogîldea Piotr, fiul lui Mogîldea Fidor și Ana (fiica lui Belostecinic
Leon, născut la 18.02.1920 în localitatea Voinova, județul Chișinău), născut la data de 24 iulie 1972 în localitatea
Voinova, județul Chișinău, Republica Moldova, cetățean moldovean, cu domiciliul actual în Republica Moldova,
localitatea Voinova, județul Chișinău. (3.715/2002) Copii minori: Mogîldea Ana, născută la data de 26.04.1997,
Mogîldea Olga, născută la data de 10.04.2007, și Mogîldea Otilia, născută la data de 10.04.2007.” se va citi:
ă200. Mogîldea Petru, fiul lui Mogîldea Fiodor și Ana (fiica lui Belostecinic Leon, născut la 18.02.1920 în localitatea
Voinova, județul Chișinău), născut la data de 24 iulie 1972 în localitatea Voinova, județul Chișinău, Republica Moldova,
cetățean moldovean, cu domiciliul actual în Republica Moldova, localitatea Voinova, județul Chișinău. (3.715/2002)
Copii minori: Mogîldea Ana, născută la data de 26.04.1997, Mogîldea Olga, născută la data de 10.04.2007, și
Mogîldea Otilia, născută la data de 10.04.2007.”

La Ordinul președintelui Casei Naționale de Asigurări de Sănătate nr. 575/2009 privind modificarea și
completarea Ordinului președintelui Casei Naționale de Asigurări de Sănătate nr. 592/2008 pentru aprobarea Normelor
metodologice privind utilizarea în cadrul sistemului de asigurări sociale de sănătate din România a formularelor emise
în aplicarea Regulamentului (CEE) nr. 1.408/71 al Consiliului privind aplicarea regimurilor de securitate socială în
raport cu lucrătorii salariați, cu lucrătorii independenți și cu familiile acestora care se deplasează în cadrul Comunității,
precum și a Regulamentului (CEE) nr. 574/72 de stabilire a normelor de aplicare a Regulamentului (CEE) nr. 1.408/71,
publicat în Monitorul Oficial al României, Partea I, nr. 312 din 12 mai 2009, se face următoarea rectificare (care
aparține Redacției ăMonitorul Oficial, Partea I”):
— în anexa nr. 2, sintagma ăFORMULAR CU REGIM SPECIAL” se elimină.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 461/3.VII.2009 conține 32 de pagini.

Prețul: 6,40 lei

&JUYDGY|431836]
ISSN 1453—4495

