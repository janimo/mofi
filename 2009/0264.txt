Anul 177 (XXI) — Nr. 264

PARTEA I

LEGI, DECRETE, HOTĂRÂRI ȘI ALTE ACTE

Miercuri, 22 aprilie 2009

SUMAR

Nr.

Pagina

Nr.
vieții personalului a competenței îndeplinirii unor
atribuții aflate în responsabilitatea ministrului apărării
naționale ....................................................................

10

M.45. — Ordin al ministrului apărării naționale privind
delegarea către secretarul de stat pentru armamente
a competenței îndeplinirii unor atribuții aflate în
responsabilitatea ministrului apărării naționale ..........

10–11

97/641. — Ordin al ministrului muncii, familiei și protecției
sociale și al ministrului finanțelor publice privind
aprobarea Procedurii de regularizare a sumelor
reprezentând contribuție datorată fondurilor de pensii
administrate privat ......................................................

11–12

DECIZII ALE CURȚII CONSTITUȚIONALE
Decizia nr. 478 din 2 aprilie 2009 referitoare la excepția de
neconstituționalitate a dispozițiilor art. 26 alin. (3) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................
Decizia nr. 479 din 2 aprilie 2009 referitoare la excepția de
neconstituționalitate a dispozițiilor art. 12 alin. (2) din
Legea nr. 85/2006 privind procedura insolvenței și
art. 29 alin. (6) din Legea nr. 47/1992 privind
organizarea și funcționarea Curții Constituționale......
Decizia nr. 500 din 7 aprilie 2009 referitoare la excepția de
neconstituționalitate a dispozițiilor art. 2781 alin. 8 din
Codul de procedură penală, ale art. 281 din Codul
penal și ale art. 29 alin. (6) din Legea nr. 47/1992
privind
organizarea
și
funcționarea
Curții
Constituționale............................................................

2–3

3–4

218.
5–6

ORDONANȚE ALE GUVERNULUI ROMÂNIEI
37.

— Ordonanță de urgență privind unele măsuri de
îmbunătățire a activității administrației publice ..........

7–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.44. — Ordin al ministrului apărării naționale privind
delegarea către secretarul de stat pentru relația cu
Parlamentul, informare publică și creșterea calității

Pagina

— Ordin al ministrului agriculturii, pădurilor și
dezvoltării rurale pentru aprobarea Normelor
metodologice privind condițiile de acordare a sprijinului
financiar în vederea promovării vinurilor pe piețele
țărilor terțe în campaniile viticole 2008/2009—
2012/2013, cheltuielile eligibile, modalitățile de plată,
de verificare și control ................................................

12–15

ACTE ALE BĂNCII NAȚIONALE A ROMÂNIEI
13.

— Circulară privind ratele dobânzilor plătite la
rezervele minime obligatorii începând cu perioada de
aplicare 24 martie—23 aprilie 2009............................

16

2

MONITORUL OFICIAL AL ROMÂNIEI, PARTEA I, Nr. 264/22.IV.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 478
din 2 aprilie 2009

referitoare la excepția de neconstituționalitate a dispozițiilor art. 26 alin. (3) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Ioan Vida
— președinte
Nicolae Cochinescu
— judecător
Acsinte Gaspar
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 26 alin. (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de Marius
Popa în Dosarul nr. 2.498/302/2008 al Judecătoriei Sectorului 5
București — Secția I penală.
La apelul nominal răspunde, pentru autorul excepției,
doamna avocat Emilia Sandu, din cadrul Baroului București.
Având cuvântul, reprezentanta autorului excepției solicită
admiterea excepției de neconstituționalitate astfel cum a fost
formulată, arătând că ridicarea acestei excepții a fost
determinată de greșita aplicare a legii de către judecătorul
delegat.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate nu încalcă dispozițiile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 28 octombrie 2008, pronunțată în Dosarul
nr. 2.498/302/2008, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a dispozițiilor art. 26 alin. (3) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal, excepție invocată de Marius Popa.
În motivarea excepției de neconstituționalitate se susține,
în esență, că prevederile criticate ăîncalcă drepturile persoanelor
private de libertate în ce privește eventualitatea unei admiteri a
contestației”. Se arată că, în acest caz, o întoarcere a executării
este practic imposibilă, ăatât prin natura drepturilor care se
încalcă, care sunt drepturi personale nepatrimoniale, cât și prin
modalitatea și termenul în care se poate efectua judecata, prin
urmare sentința pe care o pronunță judecătoria în circumscripția
căreia se află locul de deținere nu constituie un recurs efectiv”.
Judecătoria Sectorului 5 București — Secția I penală nu
și-a exprimat opinia cu privire la excepția de neconstituționalitate
invocată în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
nu încalcă prevederile Legii fundamentale, precum și din actele
internaționale invocate, astfel încât excepția de neconstituționalitate este neîntemeiată.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 alin. (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, având următorul cuprins:
ăSchimbarea regimului de executare a pedepselor privative de
libertate într-unul mai sever se poate dispune dacă persoana
condamnată a comis o infracțiune sau o abatere disciplinară
gravă, care o fac incompatibilă cu regimul în care executa
pedeapsa privativă de libertate, și dacă, prin conduita sa,
afectează grav conviețuirea normală în penitenciar sau
siguranța acestuia.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi, art. 20 —
Tratatele internaționale privind drepturile omului, ale art. 21 —
Accesul liber la justiție, ale art. 26 — Viața intimă, familială și
privată cu raportare la art. 6 paragraful 1 și art. 13 din Convenția
pentru apărarea drepturilor omului și a libertăților fundamentale,
privind dreptul la un proces echitabil și dreptul la un recurs
efectiv.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității art. 26 din Legea nr. 275/2006, în
integralitatea sa, în acest sens fiind, de exemplu, Decizia nr. 180
din 12 februarie 2009, publicată în Monitorul Oficial al României,
Partea I, nr. 158 din 13 martie 2009, și Decizia nr. 827 din
2 octombrie 2007, publicată în Monitorul Oficial al României,
Partea I, nr. 721 din 25 octombrie 2007. Soluția de respingere a
excepției de neconstituționalitate pronunțată cu acele prilejuri,
precum și considerentele de principiu care o fundamentează își
mențin valabilitatea, întrucât nu au intervenit elemente noi.
De altfel, în prezenta cauză, autorul excepției este
nemulțumit de faptul că judecătorul delegat pentru executarea
pedepselor privative de libertate a respins contestația împotriva
modului de stabilire de către comisia din cadrul penitenciarului
a regimului de executare a pedepsei, ridicarea acestei excepții
fiind determinată, așa cum s-a precizat, de greșita aplicare a
legii de către judecătorul delegat. Asemenea critici privind modul
concret de aplicare a legii în cauza dedusă judecății excedează
competenței Curții Constituționale, care, potrivit art. 2 alin. (3)
din Legea nr. 47/1992, se pronunță numai asupra
constituționalității dispozițiilor cu care a fost sesizată.

MONITORUL OFICIAL AL ROMÂNIEI, PARTEA I, Nr. 264/22.IV.2009

3

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (3) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Marius Popa în Dosarul
nr. 2.498/302/2008 al Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 479
din 2 aprilie 2009

referitoare la excepția de neconstituționalitate a dispozițiilor art. 12 alin. (2) din Legea nr. 85/2006
privind procedura insolvenței și art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 12 alin. (2) din Legea nr. 85/2006 privind
procedura insolvenței și art. 29 alin. (6) din Legea nr. 47/1992
privind organizarea și funcționarea Curții Constituționale,
excepție invocată de Societatea Comercială ăGalmopan” — S.A.
Galați în Dosarul nr. 5.096/121/2006 al Tribunalului Galați —
Secția comercială, maritimă și fluvială și de contencios
administrativ fiscal.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă în
ceea ce privește art. 12 alin. (2) din Legea nr. 85/2006, deoarece
nu sunt îndeplinite cerințele impuse de art. 10 din Legea
nr. 47/1992, și ca neîntemeiată în ceea ce privește art. 29
alin. (6) din Legea nr. 47/1992, întrucât acest text de lege nu
încalcă dispozițiile constituționale.
C U R T E A,

având în vedere actele și lucrările dosarului, reține următoarele:

Prin Încheierea din 24 octombrie 2008, pronunțată în Dosarul
nr. 5.096/121/2006, Tribunalul Galați — Secția comercială,
maritimă și fluvială și de contencios administrativ fiscal a
sesizat Curtea Constituțională pentru soluționarea
excepției de neconstituționalitate a dispozițiilor art. 12
alin. (2) din Legea nr. 85/2006 privind procedura insolvenței
și ale art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Societatea Comercială ăGalmopan” — S.A. Galați.
În motivarea excepției de neconstituționalitate se fac o
serie de considerații referitoare la competența judecătoruluisindic, precum și a lichidatorului, cu raportare la cauza dedusă
judecății. Se arată în acest sens că ăatâta timp cât judecătorulsindic are în atribuții cenzurarea activității lichidatorului în orice
fază a pricinii, precum și pronunțarea de hotărâri cu privire la
debitoare, orice alt complet de judecată nu are competența de
a se pronunța cu privire la solicitările creditorilor sau la cele care
sunt în atribuțiile lichidatorului”. În ceea ce privește lichidatorul,
se arată că acesta ăexercită în mod efectiv conducerea
managerială a debitoarei, având sarcini expres prevăzute de
art. 25 din lege. Nicăieri în lege nu se vorbește că acesta poate
ignora un titlu executoriu împotriva debitoarei pe care o
conduce, funcția acestuia este asimilată cu cea a unui
administrator.” Referitor la art. 29 alin. (6) din Legea nr. 47/1992,
se susține că este neconstituțional deoarece permite cenzurarea
excepției de către instanța de judecată, ceea ce reprezintă o
îngrădire a liberului acces la justiție, singura instanță
competentă în materie fiind Curtea Constituțională.
Tribunalul Galați — Secția comercială, maritimă și
fluvială și de contencios administrativ fiscal apreciază că

4

MONITORUL OFICIAL AL ROMÂNIEI, PARTEA I, Nr. 264/22.IV.2009

prevederile criticate nu contravin dispozițiilor constituționale
invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
nu încalcă prevederile Legii fundamentale invocate.
Președinții celor două Camere ale Parlamentului și
Guvernul nu a comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 12
alin. (2) din Legea nr. 85/2006 privind procedura insolvenței,
publicată în Monitorul Oficial al României, Partea I, nr. 359 din
21 aprilie 2006, și art. 29 alin. (6) din Legea nr. 47/1992,
republicată în Monitorul Oficial al României, Partea I, nr. 643 din
16 iulie 2004, texte de lege care au următorul conținut:
— Art. 12 alin. (2) din Legea nr. 85/2006: ăDispozițiile art. 24
alin. 1 din Codul de procedură civilă privind incompatibilitatea
nu sunt aplicabile judecătorului-sindic care pronunță succesiv
hotărâri în același dosar, cu excepția situației rejudecării, după
casarea hotărârii în recurs.”
— Art. 29 alin. (6) din Legea nr. 47/1992: ăDacă excepția este
inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale, încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile.”

În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — Egalitatea în drepturi, art. 21 — Accesul
liber la justiție, art. 24 — Dreptul la apărare, art. 53 —
Restrângerea exercițiului unor drepturi sau al unor libertăți și
art. 146 lit. d) din Constituție privind atribuția Curții
Constituționale de a hotărî asupra excepțiilor de
neconstituționalitate privind legile și ordonanțele ridicate în fața
instanțelor judecătorești sau de arbitraj constituțional, cu
raportare la art. 6 paragraful 1 din Convenția pentru apărarea
drepturilor omului și a libertăților fundamentale, privind dreptul la
un proces echitabil.
Examinând excepția de neconstituționalitate astfel cum a fost
formulată, Curtea reține următoarele:
I. În ceea ce privește critica art. 12 alin. (2) din Legea
nr. 85/2006, se constată că aceasta nu este motivată, așa cum
prevede art. 10 alin. (2) din Legea nr. 47/1992. Autorul excepției
indică textele constituționale pretins a fi încălcate de acest text
de lege, fără a argumenta în ce constă încălcarea acestora.
Întrucât Curtea nu se poate substitui autorului excepției cu
privire la invocarea unor motive de neconstituționalitate,
urmează ca excepția să fie respinsă ca inadmisibilă.
II. Cu privire la constituționalitatea art. 29 alin. (6) din Legea
nr. 47/1992 Curtea s-a mai pronunțat prin numeroase decizii,
statuând, pentru considerentele acolo reținute, că acest text de
lege nu încalcă egalitatea în drepturi, liberul acces la justiție și
dreptul la un proces echitabil și nici dispozițiile din Legea
fundamentală care stabilesc atribuțiile Curții Constituționale. În
acest sens sunt, de exemplu, Decizia nr. 1.082 din 14 octombrie
2008, publicată în Monitorul Oficial al României, Partea I, nr. 774
din 18 noiembrie 2008, Decizia nr. 514 din 20 iunie 2006,
publicată în Monitorul Oficial al României, Partea I, nr. 609 din
13 iulie 2006, și Decizia nr. 607 din 15 noiembrie 2005, publicată
în Monitorul Oficial al României, Partea I, nr. 70 din 25 ianuarie
2006. Întrucât nu au intervenit elemente noi, argumentele care
au fundamentat în precedent respingerea excepției de
neconstituționalitate sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 12 alin. (2) din Legea nr. 85/2006
privind procedura insolvenței, excepție ridicată de Societatea Comercială ăGalmopan” — S.A. Galați în Dosarul nr. 5.096/121/2006
al Tribunalului Galați — Secția comercială, maritimă și fluvială și de contencios administrativ fiscal.
2. Respinge, ca fiind neîntemeiată, excepția de neconstituționalitate a dispozițiilor art. 29 alin. (6) din Legea nr. 47/1992
privind organizarea și funcționarea Curții Constituționale, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 264/22.IV.2009

5

CURTEA CONSTITUȚIONALĂ

D E C I Z I A Nr. 500
din 7 aprilie 2009

referitoare la excepția de neconstituționalitate a dispozițiilor art. 2781 alin. 8
din Codul de procedură penală, ale art. 281 din Codul penal și ale art. 29 alin. (6)
din Legea nr. 47/1992 privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 8 din Codul de procedură penală,
ale art. 281 din Codul penal și ale art. 29 din Legea nr. 47/1992
privind organizarea și funcționarea Curții Constituționale,
excepție ridicată de Iulian Petre în Dosarul nr. 8.690/280/2008 al
Judecătoriei Pitești — Secția penală.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, făcând trimitere,
în acest sens, la jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 14 noiembrie 2008, pronunțată în Dosarul
nr. 8.690/280/2008, Judecătoria Pitești — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 8 din
Codul de procedură penală, ale art. 281 din Codul penal și
ale art. 29 din Legea nr. 47/1992 privind organizarea și
funcționarea Curții Constituționale. Excepția a fost ridicată
de Iulian Petre cu ocazia soluționării plângerii împotriva unei
rezoluții a procurorului de neîncepere a urmăririi penale pentru
săvârșirea infracțiunii de exercitare fără drept a profesiei de
avocat, infracțiune prevăzută de art. 281 din Codul penal
raportat la art. 25 din Legea nr. 51/1995 pentru organizarea și
exercitarea profesiei de avocat.
În motivarea excepției de neconstituționalitate autorul
acesteia susține că art. 2781 alin. 8 din Codul de procedură
penală încalcă dreptul la un proces echitabil și dreptul la
apărare, prin suprimarea dreptului la cercetarea judecătorească
și prin ignorarea principiului de generală aplicabilitate în dreptul
penal ănon reformatio in pejus”, atât timp cât există posibilitatea
ca persoana față de care procurorul a dat o soluție de netrimitere
în judecată, prin propria cale de atac, să își agraveze situația,
redobândind calitatea de învinuit sau, chiar mai rău, dobândind
calitatea de inculpat. Totodată, arată că soluția legislativă
criticată este contrară hotărârii pronunțate de Curtea Europeană
a Drepturilor Omului în cauza Golder împotriva Marii Britanii,
1975.
Autorul excepției consideră că sintagma ălegea specială” din
art. 281 din Codul penal este neconstituțională prin raportare la
dispozițiile Legii fundamentale cuprinse în art. 73 alin. (1) privind
categoriile de legi și în art. 115 alin. (1) referitor la delegarea

legislativă. Apreciază că ăParlamentul nu poate adopta decât o
singură lege specială — legea prin care Guvernul este abilitat
pentru a emite ordonanțe în domenii care nu fac obiectul legilor
organice”. Prin urmare, legea specială la care face trimitere
art. 281 din Codul penal nu poate fi Legea nr. 51/1995 pentru
organizarea și exercitarea profesiei de avocat, întrucât ălegea
avocaturii este lege organică, și nu specială”.
În fine, susține că dispozițiile art. 29 din Legea nr. 47/1992
contravin art. 146 lit. d) din Legea fundamentală, deoarece
permit instanței de judecată să respingă excepția de
neconstituționalitate ca inadmisibilă, în condițiile în care Curtea
Constituțională este singura autoritate în măsură să hotărască
asupra admisibilității unei excepții de neconstituționalitate. Face
trimitere la Decizia nr. 51/2008 a Curții Constituționale.
Judecătoria Pitești — Secția penală apreciază că excepția
de neconstituționalitate este neîntemeiată, întrucât art. 2781
alin. 8 din Codul de procedură penală nu încalcă prevederile
constituționale invocate de autorul excepției. În ceea ce privește
criticile aduse dispozițiilor art. 281 din Codul penal și ale art. 29
din Legea nr. 47/1992, consideră că acestea vizează modul de
aplicare a legii și nu intră sub incidența controlului de
constituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, întrucât nu încalcă prevederile din
Legea fundamentală invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 2781 alin. 8 din
Codul de procedură penală, modificate prin Legea nr. 356/2006
pentru modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006, precum
și prevederile art. 281 din Codul penal și ale art. 29 din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004. În ceea ce privește dispozițiile
din Legea nr. 47/1992 atacate, Curtea constată că, deși a fost
sesizată cu excepția de neconstituționalitate a art. 29 din Legea

6

MONITORUL OFICIAL AL ROMÂNIEI, PARTEA I, Nr. 264/22.IV.2009

nr. 47/1992, critica vizează, în realitate, numai prevederile
alin. (6) al art. 29 din actul normativ menționat. Așa fiind, Curtea
urmează să se pronunțe asupra excepției de neconstituționalitate a dispozițiilor art. 2781 alin. 8 din Codul de procedură
penală, ale art. 281 din Codul penal și ale art. 29 alin. (6) din
Legea nr. 47/1992, având următorul cuprins:
— Art. 2781 alin. 8 din Codul de procedură penală:
ăJudecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.”;
— Art. 281 din Codul penal: ăExercitarea fără drept a unei
profesii sau a oricărei alte activități pentru care legea cere
autorizație, ori exercitarea acestora în alte condiții decât cele
legale, dacă legea specială prevede că săvârșirea unor astfel
de fapte se sancționează potrivit legii penale, se pedepsește cu
închisoare de la o lună la 1 an sau cu amendă”;
— Art. 29 alin. (6) din Legea nr. 47/1992: ă(6) Dacă excepția
este inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale. Încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile.”
În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil, ale
art. 73 alin. (1) referitoare la categoriile de legi, ale art. 115
alin. (1) privind delegarea legislativă, ale art. 126 alin. (1)
referitoare la instanțele judecătorești și ale art. 146 lit. d) privind
atribuțiile Curții Constituționale, precum și a prevederilor art. 6
paragraful 1 referitoare la dreptul la un proces echitabil din

Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată următoarele:
I. Autorul excepției nu formulează veritabile critici de
neconstituționalitate cu privire la dispozițiile art. 281 din Codul
penal și ale art. 29 din Legea nr. 47/1992. Astfel, critică modul
de aplicare de către organele de urmărire penală și instanța de
judecată a prevederilor art. 281 din Codul penal, care fac
distincție între legi penale generale și speciale. Or, acest aspect
nu intră sub incidența controlului de constituționalitate exercitat
de Curte, ci este de competența instanței judecătorești învestite
cu soluționarea litigiului, în cadrul căilor de atac prevăzute de
lege.
În ceea ce privește critica dispozițiilor art. 29 alin. (6) din
Legea nr. 47/1992, Curtea observă că excepția de
neconstituționalitate a fost ridicată cu ocazia soluționării
plângerii împotriva unui act al procurorului de netrimitere în
judecată, fără ca instanța să fi respins ca inadmisibilă cererea de
sesizare a Curții Constituționale. În aceste condiții, excepția de
neconstituționalitate a prevederilor art. 29 alin. (6) din Legea
nr. 47/1992 nu are legătură cu soluționarea cauzei, în
accepțiunea art. 29 alin. (1) din Legea nr. 47/1992.
Prin urmare, excepția de neconstituționalitate a dispozițiilor
art. 281 din Codul penal și ale art. 29 alin. (6) din Legea
nr. 47/1992 urmează a fi respinsă ca inadmisibilă.
II. Prevederile art. 2781 alin. 8 din Codul de procedură penală
au mai fost supuse controlului instanței de contencios
constituțional prin raportare la aceleași dispoziții din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și față de critici similare. Astfel, prin Decizia nr. 574 din
7 iunie 2007, publicată în Monitorul Oficial al României, Partea I,
nr. 534 din 7 august 2007, Curtea a respins excepția de
neconstituționalitate ridicată cu privire la respectivele prevederi
de lege, pentru motivele acolo arătate.
Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 281 din Codul penal și ale art. 29
alin. (6) din Legea nr. 47/1992 privind organizarea și funcționarea Curții Constituționale, excepție ridicată de Iulian Petre în Dosarul
nr. 8.690/280/2008 al Judecătoriei Pitești — Secția penală.
II. Respinge, ca fiind neîntemeiată, excepția de neconstituționalitate a dispozițiilor art. 2781 alin. 8 din Codul de procedură
penală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 7 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 264/22.IV.2009

7

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri de îmbunătățire a activității administrației publice
Având în vedere necesitatea eficientizării activității instituțiilor publice și a îmbunătățirii actului managerial în condițiile
reducerii cheltuielilor bugetare.
luând în considerare opiniile și recomandările Comisiei Europene și ale organismelor financiare internaționale referitoare
la reducerea cheltuielilor bugetare, este necesară adoptarea unei politici de restrângere a cheltuielilor bugetare și de abordare mai
prudentă a deficitului bugetar, inclusiv prin stabilirea unor criterii de performanță în organizarea și coordonarea unor autorități și
instituții publice.
În considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 188/1999 privind Statutul funcționarilor
publici, republicată în Monitorul Oficial al României, Partea I,
nr. 365 din 29 mai 2007, cu modificările și completările
ulterioare, se modifică și se completează după cum urmează:
1. La articolul 13 alineatul (1), litera d) se modifică și va
avea următorul cuprins:
ăd) directorul executiv și directorul executiv adjunct în cadrul
instituției prefectului, în cadrul aparatului propriu al autorităților
administrației publice locale și al instituțiilor publice subordonate
acestora, precum și în funcțiile publice specifice asimilate
acestora;”.
2. La articolul 22 alineatul (1), litera j) se modifică și va
avea următorul cuprins:
ăj) realizează recrutarea și promovarea pentru funcțiile
publice pentru care organizează concurs, monitorizează
recrutarea și promovarea pentru celelalte funcții publice, în
condițiile prezentei legi;”.
3. După articolul 22 se introduce un nou articol, articolul 221,
cu următorul cuprins:
ăArt. 221. — În situația în care Agenția Națională a
Funcționarilor Publici constată că nu sunt îndeplinite condițiile
legale privind organizarea și desfășurarea concursurilor de
recrutare și de promovare în funcții publice din cadrul
autorităților și instituțiilor publice, dispune, după caz, amânarea
sau suspendarea organizării și desfășurării concursului.”
4. Articolul 58 se modifică și va avea următorul cuprins:
ăArt. 58. — (1) Concursul de recrutare pentru funcțiile publice
vacante din cadrul autorităților și instituțiilor publice centrale și
locale, autorităților administrative autonome, precum și pentru
serviciile publice deconcentrate ale ministerelor și ale celorlalte
organe de specialitate ale administrației publice centrale din
unitățile administrativ-teritoriale este organizat, în condițiile legii,
astfel:
a) de comisia prevăzută la art. 18 alin. (1), pentru înalții
funcționari publici. Secretariatul tehnic al comisiei se asigură de
Agenția Națională a Funcționarilor Publici;
b) de Agenția Națională a Funcționarilor Publici, pentru
ocuparea funcțiilor publice de conducere generale și specifice,
cu excepția funcțiilor publice de secretar al comunei, șef serviciu
și șef birou;
c) de autoritățile și instituțiile publice în al căror stat de funcții
se află funcția publică vacantă, pentru funcțiile publice de
conducere de secretar al comunei, șef serviciu și șef birou și
pentru toate funcțiile publice de execuție.
(2) În vederea verificării și validării condițiilor legale de
organizare și desfășurare a concursurilor pentru ocuparea

funcțiilor publice vacante de către autoritățile și instituțiile publice
organizatoare, Agenția Națională a Funcționarilor Publici
desemnează un responsabil de procedură, funcționar public,
reprezentant al acesteia în comisia de concurs.”
5. La articolul 62, alineatele (2) și (3) se modifică și vor
avea următorul cuprins:
ă(2) Numirea în funcțiile publice de conducere pentru care se
organizează concurs în condițiile art. 58 alin. (1) lit. b) se face
prin actul administrativ emis de conducătorii autorităților sau
instituțiilor publice din administrația publică centrală și locală, la
propunerea Agenției Naționale a Funcționarilor Publici.
(3) Numirea în funcțiile publice pentru care se organizează
concurs în condițiile art. 58 alin. (1) lit. c) se face prin actul
administrativ emis de conducătorii autorităților și instituțiilor
publice din administrația publică centrală și locală.”
6. La anexă, la capitolul I litera B, punctele 4 și 5 se
modifică și vor avea următorul cuprins:
ă4. director din cadrul autorităților administrative autonome,
din aparatul ministerelor și al celorlalte organe de specialitate
ale administrației publice centrale, precum și director executiv
în cadrul instituției prefectului, în cadrul autorităților administrației
publice locale și al instituțiilor publice subordonate acestora;
5. director adjunct din cadrul autorităților administrative
autonome, din aparatul ministerelor și al celorlalte organe de
specialitate ale administrației publice centrale, director executiv
adjunct din cadrul instituției prefectului, în cadrul autorităților
administrației publice locale și al instituțiilor publice subordonate
acestora;”.
Art. II. — (1) La articolul 24 din Legea nr. 128/1997 privind
Statutul personalului didactic, publicată în Monitorul Oficial al
României, Partea I, nr. 158 din 16 iulie 1997, cu modificările și
completările ulterioare, alineatul (6) se modifică și va avea
următorul cuprins:
ă(6) Numirea inspectorului școlar general, a inspectorului
școlar general adjunct și a directorului Casei Corpului Didactic
se face prin ordin al ministrului educației, cercetării și inovării.
Inspectorul școlar general și directorul Casei Corpului Didactic
încheie cu ministrul educației, cercetării și inovării un contract
de management educațional pe termen de maximum 4 ani, care
cuprinde direcțiile și obiectivele din strategia pe educație, în
concordanță cu obiectivele din Programul de guvernare.
Reevaluarea condițiilor din contractul de management
educațional de face trimestrial.’’

8

MONITORUL OFICIAL AL ROMÂNIEI, PARTEA I, Nr. 264/22.IV.2009

(2) Contractele de management educațional încheiate în
temeiul Legii nr. 128/1997 privind Statutul personalului didactic,
cu modificările și completările ulterioare, și aflate în derulare
încetează în termen de 15 zile de la intrarea în vigoare a
prezentei ordonanțe de urgență.
Art. III. — (1) Funcțiile publice, funcțiile publice specifice și
posturile încadrate în regim contractual, care conferă calitatea
de conducător al serviciilor publice deconcentrate ale
ministerelor și ale celorlalte organe ale administrației publice
centrale din unitățile administrativ-teritoriale prevăzute în anexa
la prezenta ordonanță de urgență, care face parte integrantă din
aceasta, precum și adjuncții acestuia se desființează în termen
de 32 de zile de la data intrării în vigoare a prezentei ordonanțe
de urgență.
(2) Funcțiile publice cu statut special, altele decât cele
stabilite în cadrul serviciilor publice deconcentrate prevăzute în
anexa la prezenta ordonanță de urgență și funcțiile publice de
prefect și subprefect se exceptează de la prevederile alin. (1).
(3) La expirarea termenului prevăzut la alin. (1) din prezenta
ordonanță de urgență, serviciile publice deconcentrate ale
ministerelor și ale celorlalte organe ale administrației publice
centrale din unitățile administrativ-teritoriale prevăzute în anexa
la prezenta ordonanță de urgență vor fi conduse de un director
coordonator al serviciului public deconcentrat. Directorul
coordonator este ajutat de unul sau mai mulți adjuncți, în limita
numărului de posturi care se desființează.
(4) Persoanele care urmează să ocupe funcții dintre cele
prevăzute la alin. (3) sunt numite prin act administrativ al
ordonatorului principal de credite în subordinea, în coordonarea
sau sub autoritatea căruia funcționează serviciul public
deconcentrat respectiv, în urma evaluării cunoștințelor și
abilităților manageriale, în condițiile art. IV din prezenta
ordonanță de urgență.
(5) Poate ocupa o funcție dintre cele prevăzute la alin. (3)
persoana care îndeplinește cumulativ următoarele condiții:
a) are cetățenia română;
b) cunoaște limba română, scris și vorbit;
c) are capacitate deplină de exercițiu;
d) are o stare de sănătate corespunzătoare, atestată pe bază
de examen medical de specialitate;
e) are studii universitare de licență, respectiv studii
superioare de lungă durată, absolvite cu diplomă;
f) nu a fost condamnată pentru săvârșirea unei infracțiuni
contra umanității, contra statului sau contra autorității, de
serviciu sau în legătură cu serviciul, care împiedică înfăptuirea
justiției, de fals ori a unor fapte de corupție sau a unei infracțiuni
săvârșite cu intenție, cu excepția situației în care a intervenit
reabilitarea;
g) nu a desfășurat activitate de poliție politică, astfel cum este
definită prin lege;
h) îndeplinește și alte criterii specifice stabilite de ordonatorul
principal de credite în subordinea, în coordonarea sau sub
autoritatea căruia funcționează serviciul public deconcentrat
respectiv.
(6) Funcțiile prevăzute la alin. (3) se exercită în baza unui
contract de management încheiat cu ordonatorul principal de
credite în subordinea, în coordonarea sau sub autoritatea căruia
funcționează serviciul public deconcentrat respectiv, pe o
perioadă de maximum 4 ani, în conținutul căruia sunt prevăzuți
indicatorii specifici de performanță, obiectivele, clauzele
contractuale care reglementează drepturile și obligațiile părților,
precum și condițiile de încetare și reziliere a acestuia.
(7) Contractul de management este asimilat contractului
individual de muncă și conferă titularului vechime în muncă și în
specialitate.
(8) Remunerarea și celelalte drepturi ale persoanelor care
ocupă funcții dintre cele prevăzute la alin. (3) se stabilesc prin

contractul de management, la nivelul maxim al salariului pentru
funcția de consilier gradul IA din cadrul ministerelor și al altor
organe centrale de specialitate, la care se adaugă toate
drepturile prevăzute de lege pentru funcțiile de conducere de
director, respectiv director adjunct. Persoanele care ocupă
funcții dintre cele prevăzute la alin. (3) beneficiază de sporul de
vechime și de celelalte sporuri, în condițiile prevăzute de
legislația muncii și de legislația aplicabilă autorității sau instituției
publice.
(9) Pe perioada executării contractului de management,
persoanelor care ocupă funcții dintre cele prevăzute la alin. (3)
li se aplică prevederile art. 70, 71, 79, 94—98 și 111—114 din
cartea I, titlul IV din Legea nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri, prevenirea și
sancționarea corupției, cu modificările și completările ulterioare.
(10) Modelul-cadru al contractului de management prevăzut
la alin. (6) va fi stabilit prin hotărâre a Guvernului.
(11) Începând cu data intrării în vigoare a prezentei
ordonanțe de urgență, funcționarilor publici și personalului
încadrat în regim contractual, care ocupă posturi dintre cele
prevăzute la alin. (1), li se vor aplica în mod corespunzător
dispozițiile legale cu privire la încetarea raporturilor de serviciu,
respectiv a raporturilor de muncă prevăzute în Legea
nr. 188/1999 privind Statutul funcționarilor publici, republicată,
cu modificările și completările ulterioare, respectiv în Legea
nr. 53/2003 — Codul muncii, cu modificările și completările
ulterioare.
(12) Funcționarilor publici și personalului încadrat în regim
contractual în sistemul public, care vor fi numiți în condițiile
alin. (4), li se suspendă de drept raporturile de serviciu, respectiv
raporturile de muncă avute anterior numirii, pe durata executării
contractului de management.
Art. IV. — (1) Evaluarea cunoștințelor și aptitudinilor
manageriale pe baza unor proiecte de management se
organizează de ordonatorii principali de credite în subordinea, în
coordonarea sau sub autoritatea cărora funcționează serviciile
publice deconcentrate respective, în termen de maximum 32 de
zile de la data intrării în vigoare a prezentei ordonanțe de
urgență.
(2) Data desfășurării evaluării în condițiile alin. (1) se aduce
la cunoștință publică prin grija ordonatorului principal de credite,
prin afișare la sediul și pe pagina de internet a autorității sau
instituției publice.
(3) Candidații depun proiectul de management și un dosar
care să conțină următoarele documente:
a) copie de pe cartea de identitate;
b) adeverință medicală care să ateste starea de sănătate;
c) copie legalizată de pe diploma de studii;
d) cazier judiciar;
e) declarație pe propria răspundere că nu a desfășurat
activitate de poliție politică, astfel cum este definită prin lege.
(4) Proiectele de management prezentate de candidați sunt
elaborate pentru o perioadă de maximum 4 ani și vor cuprinde
cel puțin următoarele:
a) identificarea problemelor existente în domeniul de
activitate al serviciului public deconcentrat;
b) obiective și direcții de acțiune pentru eficientizarea
domeniului de activitate al instituției și pentru îmbunătățirea
actului managerial;
c) dezvoltarea competențelor profesionale ale personalului
din subordine;
d) aplicarea principiilor de eficiență, eficacitate și economie
în gestionarea mijloacelor financiare și a resurselor umane și
materiale ale instituției respective;
e) propuneri de îmbunătățire a colaborării instituționale.
(5) Evaluarea candidaților și a proiectelor de management
prezentate de aceștia se face de comisii constituite la nivelul

MONITORUL OFICIAL AL ROMÂNIEI, PARTEA I, Nr. 264/22.IV.2009
ordonatorului principal de credite în subordinea, în
coordonarea sau sub autoritatea căruia funcționează serviciile
publice deconcentrate respective, formate din specialiști în
domeniul de activitate. Din aceste comisii face parte în mod

9

obligatoriu și un reprezentant al instituției prefectului din județul
respectiv.
Art. V. — Anexa la prezenta ordonanță de urgență poate fi
actualizată prin hotărâre a Guvernului.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul muncii, familiei și protecției sociale,
Marian Sârbu
Ministrul educației, cercetării și inovării,
Ecaterina Andronescu
Președintele Agenției Naționale a Funcționarilor Publici,
András Zsolt Szakál
Ministrul finanțelor publice,
Gheorghe Pogea
București, 22 aprilie 2009.
Nr. 37.
ANEXĂ

L I S TA

cuprinzând serviciile publice deconcentrate ale ministerelor și ale celorlalte organe ale administrației publice centrale
din unitățile administrativ-teritoriale
A. MINISTERUL SĂNĂTĂȚII

— direcții de sănătate publică județene și a municipiului
București.
B. MINISTERUL CULTURII, CULTELOR ȘI PATRIMONIULUI NAȚIONAL

— direcții județene pentru cultură, culte și patrimoniu cultural
național, respectiv a municipiului București
C. MINISTERUL ÎNTREPRINDERILOR MICI ȘI MIJLOCII, COMERȚULUI
ȘI MEDIULUI DE AFACERI

1. comisariate regionale pentru protecția consumatorilor;
2. comisariate județene, respectiv al municipiului București
pentru protecția consumatorilor;
3. oficii teritoriale pentru întreprinderi mici și mijlocii și
cooperație.
D. MINISTERUL MUNCII, FAMILIEI ȘI PROTECȚIEI SOCIALE

1. direcții de muncă și protecție socială, județene și a
municipiului București;
2. organisme intermediare regionale pentru Programul
operațional sectorial ăDezvoltarea resurselor umane”;
3. inspectorate teritoriale de muncă și al municipiului
București;
4. case de pensii județene și a municipiului București;
5. agenții pentru ocuparea forței de muncă județene și a
municipiului București;
6. inspectorate sociale regionale;
7. agenții județene pentru prestații sociale, respectiv a
municipiului București.
E. MINISTERUL TINERETULUI ȘI SPORTULUI

1. direcții pentru sport județene, respectiv a municipiului
București;
2. direcții pentru tineret județene, respectiv a municipiului
București;
3. complexuri sportive naționale și municipale;
4. cluburi sportive municipale și orășenești;
5. casele de cultură ale studenților;
6. Complexul Cultural Sportiv Studențesc ăTei” — București.
F. MINISTERUL FINANȚELOR PUBLICE

1. direcții generale a finanțelor publice județene și a
municipiului București;
2. direcții regionale, județene, respectiv a municipiului
București pentru accize și operațiuni;
3. secții județene, respectiv a municipiului București ale
Gărzii Financiare.

G. MINISTERUL AGRICULTURII, PĂDURILOR ȘI DEZVOLTĂRII
RURALE

1. direcții pentru agricultură și dezvoltare rurală județene,
respectiv a municipiului București;
2. inspectorate teritoriale pentru calitatea semințelor și a
materialului săditor;
3. inspectorate teritoriale de regim silvic și de vânătoare;
4. centre județene, respectiv al municipiului București de plăți
și intervenție pentru agricultură;
5. oficii județene, respectiv al municipiului București de
consultanță agricolă;
6. oficii județene, respectiv al municipiului București pentru
ameliorare și reproducție în zootehnie;
7. oficii de plăți pentru dezvoltare rurală și pescuit;
8. oficii de studii pedologice și agrochimice județene,
respectiv al municipiului București;
9. direcțiile silvice județene și a municipiului București.
H. MINISTERUL MEDIULUI

1. agenții regionale și județene, respectiv a municipiului
București de protecția mediului;
2. comisariate ale Gărzii Naționale de Mediu regionale și
județene, respectiv al municipiului București;
3. organisme intermediare regionale pentru Programul
operațional sectorial ăMediu”;
4. direcții de ape regionale și județene, respectiv a
municipiului București ale Autorității Apele Române.
I. SECRETARIATUL GENERAL AL GUVERNULUI

1. direcții sanitar-veterinare și pentru siguranța alimentelor
județene, respectiv a municipiului București;
2. direcții de statistică regionale și județene, respectiv a
municipiului București;
3. unități teritoriale ale Agenției Naționale pentru Resurse
Minerale;
4. inspectoratele teritoriale și regionale de stat în construcții.
J. MINISTERUL ECONOMIEI

— filiale teritoriale ale Agenției Române pentru Conservarea
Energiei.
K. MINISTERUL COMUNICAȚIILOR ȘI SOCIETĂȚII INFORMAȚIONALE

1. oficii județene de poștă;
2. direcțiile regionale de poștă.

10

MONITORUL OFICIAL AL ROMÂNIEI, PARTEA I, Nr. 264/22.IV.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
privind delegarea către secretarul de stat pentru relația cu Parlamentul, informare publică
și creșterea calității vieții personalului a competenței îndeplinirii unor atribuții
aflate în responsabilitatea ministrului apărării naționale
Pentru aplicarea dispozițiilor art. 32 alin. (3) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare,
în temeiul prevederilor art. 33 alin. (1) din Legea nr. 346/2006, cu modificările ulterioare,
ministrul apărării naționale emite prezentul ordin.
Art. 1. — (1) Se deleagă secretarului de stat pentru relația
cu Parlamentul, informare publică și creșterea calității vieții
personalului competența îndeplinirii unor atribuții aflate în
responsabilitatea ministrului apărării naționale, după cum
urmează:
a) în domeniul proprietății imobiliare, mai puțin semnarea
proiectelor de acte normative prin care se transmit bunuri
imobile din administrarea Ministerului Apărării Naționale;
b) în ceea ce privește punerea în aplicare a dispozițiilor
Hotărârii Guvernului nr. 420/2006 privind înființarea și
organizarea Comisiei Naționale de Drept Internațional Umanitar;
c) în domeniul informării și relațiilor publice;
d) în ceea ce privește coordonarea Direcției medicale și a
Institutului Național de Medicină Aeronautică și Spațială
ăGeneral doctor aviator Victor Anastasiu”.
(2) În exercitarea competențelor prevăzute la alin (1) lit. d),
secretarul de stat pentru relația cu Parlamentul, informare
publică și creșterea calității vieții personalului are următoarele
atribuții principale:
a) asigură coordonarea în ceea ce privește măsurile care
trebuie luate în vederea îndeplinirii dispozițiilor legale în vigoare;
b) solicită informări privind organizarea și desfășurarea
activității acestora și, după caz, a structurilor subordonate;
c) avizează rapoartele și orice alte documente înaintate
ministrului apărării naționale spre informare/aprobare;

d) organizează comisii sau grupuri de lucru cu participarea
specialiștilor din diferite domenii, în vederea dezbaterii
problemelor privind activitatea celor două structuri;
e) propune ministrului apărării naționale luarea măsurilor ce
se impun în vederea îmbunătățirii organizării și funcționării
acestora și, după caz, a structurilor subordonate;
f) evaluează activitatea conducerii acestor structuri, în
conformitate cu dispozițiile legale în vigoare;
g) îndeplinește orice alte atribuții și responsabilități dispuse
de către ministrul apărării naționale în acest domeniu, potrivit
legii.
Art. 2. — La data intrării în vigoare a prezentului ordin se
abrogă:
a) Ordinul ministrului apărării nr. M.70/2007*) privind
delegarea către secretarul general al Ministerului Apărării a
competenței îndeplinirii atribuțiilor privind coordonarea și
controlul Direcției medicale și a Institutului Național de Medicină
Aeronautică și Spațială ăGeneral doctor aviator Victor
Anastasiu”;
b) Ordinul ministrului apărării naționale nr. M.33/2009 privind
delegarea către secretarul de stat și șef al Departamentului
pentru relația cu Parlamentul și informare publică a competenței
îndeplinirii unor atribuții aflate în responsabilitatea ministrului
apărării naționale, publicat în Monitorul Oficial al României,
Partea I, nr. 200 din 30 martie 2009.
Art. 3. — Prezentul ordin se publică în Monitorul Oficial al
României, Partea I.

Ministrul apărării naționale,
Mihai Stănișoară
București, 15 aprilie 2009.
Nr. M.44.
*) Ordinul ministrului apărării nr. M.70/2007 nu a fost publicat în Monitorul Oficial al României, Partea I, deoarece avea ca obiect reglementări din sectorul
de apărare şi securitate națională a țării.

MINISTERUL APĂRĂRII NAȚIONALE

ORDIN
privind delegarea către secretarul de stat pentru armamente a competenței îndeplinirii
unor atribuții aflate în responsabilitatea ministrului apărării naționale
Pentru aplicarea dispozițiilor art. 32 alin. (3) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare,
în temeiul prevederilor art. 33 alin. (1) din Legea nr. 346/2006, cu modificările ulterioare,
ministrul apărării naționale emite prezentul ordin.
Art. 1. — (1) Se deleagă secretarului de stat pentru
armamente competența îndeplinirii unor atribuții aflate în

domeniul de competență al ministrului apărării naționale, după
cum urmează:

MONITORUL OFICIAL AL ROMÂNIEI, PARTEA I, Nr. 264/22.IV.2009
a) în ceea ce privește prevederile Ordonanței de urgență a
Guvernului nr. 202/2008 privind punerea în aplicare a
sancțiunilor internaționale;
b) în ceea ce privește programul anual al achizițiilor publice
al Ministerului Apărării Naționale privind înzestrarea cu
armament, tehnică de luptă și materiale cu destinație militară,
precum și listele și fișele obiectivelor de investiții aferente
acestuia, începând cu anul 2010;

11

c) în domeniul cercetării științifice.
(2) Secretarul de stat pentru armamente îl informează pe
ministrul apărării naționale anual sau ori de câte ori este nevoie
despre activitățile desfășurate în temeiul alin. (1).
Art. 2. — Prezentul ordin se publică în Monitorul Oficial al
României, Partea I.

Ministrul apărării naționale,
Mihai Stănișoară
București, 15 aprilie 2009.
Nr. M.45.

MINISTERUL MUNCII, FAMILIEI ȘI PROTECȚIEI SOCIALE
Nr. 97 din 6 februarie 2009

MINISTERUL FINANȚELOR PUBLICE
Nr. 641 din 6 aprilie 2009

ORDIN
privind aprobarea Procedurii de regularizare a sumelor reprezentând contribuție datorată
fondurilor de pensii administrate privat
Ținând seama de prevederile art. 44 alin. (5) și (6) din Legea nr. 411/2004 privind fondurile de pensii administrate privat,
republicată, cu modificările și completările ulterioare,
în temeiul prevederilor art. 12 din Hotărârea Guvernului nr. 11/2009 privind organizarea și funcționarea Ministerului Muncii,
Familiei și Protecției Sociale, cu modificările și completările ulterioare, precum și ale art. 10 alin. (4) din Hotărârea Guvernului
nr. 34/2009 privind organizarea și funcționarea Ministerului Finanțelor Publice, cu modificările și completările ulterioare,
ministrul muncii, familiei și protecției sociale și ministrul finanțelor publice emit următorul ordin:
Art. 1. — Se aprobă Procedura de regularizare a sumelor
reprezentând contribuție datorată fondurilor de pensii
administrate privat, prevăzută în anexa care face parte
integrantă din prezentul ordin.
Art. 2. — Casa Națională de Pensii și Alte Drepturi de

Asigurări Sociale și Agenția Națională de Administrare Fiscală,
precum și structurile teritoriale ale acestora vor duce la
îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Marian Sârbu

Ministrul finanțelor publice,
Gheorghe Pogea
ANEXĂ

PROCEDURĂ

de regularizare a sumelor reprezentând contribuție datorată fondurilor de pensii administrate privat
Art. 1. — (1) Pentru participanții la fondurile de pensii
administrate privat, denumite în continuare fonduri de pensii,
prevăzuți la art. 5 alin. (1) pct. I, II și III din Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, instituția de
evidență, denumită în continuare CNPAS, calculează cuantumul
contribuției datorate fondurilor de pensii luând în considerare
baza de calcul a contribuției individuale de asigurări sociale
înscrisă în Declarația privind evidența nominală a asiguraților și
a obligațiilor de plată către bugetul asigurărilor sociale de stat,
denumită în continuare declarație nominală.
(2) Pentru participanții care se regăsesc la art. 5 alin. (1)
pct. IV și V și alin. (2) din Legea nr. 19/2000, cu modificările și
completările ulterioare, CNPAS calculează cuantumul
contribuției datorate fondurilor de pensii luând în considerare
baza de calcul a contribuției individuale de asigurări sociale
înscrisă în declarația de asigurare, respectiv în contractul de
asigurare socială.

(3) Declarația nominală este documentul depus în condițiile
art. 6 alin. (1) din Legea nr. 19/2000, cu modificările și
completările ulterioare.
(4) Declarația de asigurare este documentul depus în
condițiile art. 61 alin. (1) din Legea nr. 19/2000, cu modificările
și completările ulterioare, iar contractul de asigurare socială este
documentul încheiat în conformitate cu art. 5 alin. (2) din aceeași
lege.
Art. 2. — În orice situație în care intervin elemente care
conduc la modificarea unor date sau a unor sume privind
contribuțiile pentru fondurile de pensii, inclusiv în cazul depunerii
unor declarații rectificative la sistemul public de pensii, CNPAS
procedează la regularizarea acestora.
Art. 3. — Situațiile în care pot fi depuse declarații rectificative,
precum și procedura depunerii acestora sunt prevăzute de
Normele de aplicare a prevederilor Legii nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare, aprobate prin Ordinul

12

MONITORUL OFICIAL AL ROMÂNIEI, PARTEA I, Nr. 264/22.IV.2009

ministrului muncii și solidarității sociale nr. 340/2001, publicat în
Monitorul Oficial al României, Partea I, nr. 237 din 10 mai 2001,
cu modificările și completările ulterioare.
Art. 4. — În situația declarațiilor nominale, precum și a celor
rectificative pentru care se efectuează regularizări, CNPAS are
obligația să prelucreze și să efectueze viramentele pentru toate
informațiile primite și comunicate de casele teritoriale de pensii
până în ultima zi lucrătoare a lunii inclusiv.
Art. 5. — (1) În situația în care prin depunerea declarațiilor
rectificative se modifică în minus venitul asigurat care a constituit
baza de calcul a contribuției individuale de asigurări sociale
corespunzător unei/unor luni anterioare, regularizarea sumelor
achitate fondurilor de pensii se face de CNPAS, prin
compensare, respectiv prin diminuarea corespunzătoare a
viramentului lunii următoare.
(2) În situația în care prin depunerea declarațiilor rectificative
se modifică în plus venitul asigurat, regularizarea sumelor
achitate fondurilor de pensii se face de CNPAS, prin majorarea
corespunzătoare a viramentului lunii următoare.
Art. 6. — În situația în care prin depunerea declarației
rectificative se adaugă un nou asigurat, contribuția datorată se
calculează pentru luna pentru care se efectuează rectificarea, cu
condiția ca în acea lună asiguratul să fi fost înregistrat în
Registrul participanților.
Art. 7. — În situația în care prin depunerea declarației
rectificative se modifică una sau mai multe dintre datele de
identificare ale angajatorului, la virarea contribuțiilor datorate
fondurilor de pensii, pe listele de viramente, participanții înscriși
în declarația nominală rectificativă vor fi înregistrați atât cu sume
pozitive, cât și cu sume negative, corespunzător datelor de
identificare, vechi și noi, ale angajatorului.
Art. 8. — Contribuția totală, cea aferentă lunii de referință și
cea rezultată în urma procesului de regularizare, se virează la
fondul de pensii la care asiguratul este participant în luna
efectuării viramentului.
Art. 9. — (1) Virarea contribuției datorate fondurilor de pensii,
în situația persoanelor care se regăsesc la art. 5 alin. (1) pct. IV
și V și alin. (2) din Legea nr. 19/2000, cu modificările și
completările ulterioare, se face numai în situația în care
contribuția de asigurări sociale calculată asupra venitului
asigurat înscris în declarația de asigurare sau în contractul de
asigurare socială a fost achitată în totalitate pentru luna care
face obiectul viramentului către fondurile de pensii și numai în
situația în care nu există contribuții de asigurări sociale și
accesorii restante către bugetul asigurărilor sociale de stat.
(2) În cazul persoanelor prevăzute la alin. (1), în situația în
care există obligații restante cu titlu de contribuție de asigurări

sociale sau accesorii ale acestora, casa teritorială de pensii va
proceda în primul rând la efectuarea operațiunii de stingere a
creanțelor bugetare, cu respectarea prevederilor Ordonanței
Guvernului nr. 92/2003 privind Codul de procedură fiscală,
republicată, cu modificările și completările ulterioare.
(3) Ulterior efectuării operațiunii de stingere prevăzute la
alin. (2), pentru luna/lunile pentru care s-au stins debitele și
accesoriile CNPAS procedează la calculul și virarea contribuțiilor
către fondurile de pensii administrate privat, împreună cu
contribuțiile aferente lunii curente.
Art. 10. — (1) CNPAS procedează la efectuarea regularizării
contribuțiilor fondurilor de pensii și în situația depunerii de către
asigurați a comunicărilor de modificare sau de retragere a
declarației de asigurare, precum și în cazul încheierii actului
adițional la contractul de asigurare socială.
(2) Situațiile în care pot fi depuse comunicarea de modificare,
retragerea declarației de asigurare și actul adițional la contractul
de asigurare socială, procedura depunerii/încheierii acestora,
precum și formularele aferente sunt prevăzute de Normele de
aplicare a prevederilor Legii nr. 19/2000 privind sistemul public
de pensii și alte drepturi de asigurări sociale, cu modificările și
completările ulterioare, aprobate prin Ordinul ministrului muncii
și solidarității sociale nr. 340/2001, cu modificările și completările
ulterioare.
(3) Regularizările prevăzute la alin. (1) se efectuează de
CNPAS în același mod și în aceleași condiții ca și cele pentru
declarațiile rectificative, prevăzute în prezenta procedură.
Art. 11. — (1) În situația în care, după efectuarea
regularizărilor, din rubrica ăsuma totală virată de CNPAS la
fondul de pensii în lună”, din recapitulația anexă la lista de
viramente către un fond de pensii rezultă valoare negativă a
contribuției totale datorate acestuia, CNPAS va notifica în scris
fondul respectiv, cu scrisoare recomandată cu confirmare de
primire.
(2) Virarea acestor sume de către fondul de pensii se face cu
ordin de plată, în termen de maximum 5 zile lucrătoare de la
data primirii notificării, în contul 22.21.03.07 ăContribuții la fondul
de pensii administrate privat”, deschis la Activitatea de
Trezorerie și Contabilitate Publică a Municipiului București, pe
seama CNPAS.
Art. 12. — Ori de câte ori un participant se regăsește în baza
de date a sistemului public de pensii ca asigurat al acestuia pe
baza a două tipuri de documente de asigurare (de exemplu, pe
bază de declarație nominală și pe bază de contract de asigurare
socială), la efectuarea viramentelor către fondurile de pensii
fiecare asigurare în parte se tratează distinct, urmând
prevederile prezentei proceduri.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Normelor metodologice privind condițiile de acordare a sprijinului financiar
în vederea promovării vinurilor pe piețele țărilor terțe în campaniile viticole 2008/2009—2012/2013,
cheltuielile eligibile, modalitățile de plată, de verificare și control
Văzând Referatul de aprobare al Direcției politici de piață în horticultură și industrie alimentară nr. 129.040 din 2 aprilie 2009,
având în vedere prevederile:
— Regulamentului (CE) nr. 479/2008 al Consiliului din 29 aprilie 2008 privind organizarea comună a pieței vitivinicole, de
modificare a Regulamentului (CE) nr. 1.493/1999, a Regulamentului (CE) nr. 1.782/2003, a Regulamentului (CE) nr. 1.290/2005
și a Regulamentului (CE) nr. 3/2008 și de abrogare a Regulamentului (CEE) nr. 2.392/86 și a Regulamentului (CE) nr. 1.493/1999;
— Regulamentului (CE) nr. 555/2008 al Comisiei din 27 iunie 2008 de stabilire a normelor de aplicare a Regulamentului
(CE) nr. 479/2008 al Consiliului privind organizarea comună a pieței vitivinicole în ceea ce privește programele de sprijin, comerțul
cu țările terțe, potențialul de producție și privind controalele în sectorul vitivinicol;

MONITORUL OFICIAL AL ROMÂNIEI, PARTEA I, Nr. 264/22.IV.2009

13

— Regulamentului Comisiei (CEE) nr. 2.220/1985 al Comisiei din 22 iulie 1985 de stabilire a normelor comune de aplicare
a regimului de garanții pentru produsele agricole, cu modificările și completările ulterioare;
— Legii nr. 1/2004 privind înființarea, organizarea și funcționarea Agenției de Plăți și Intervenție pentru Agricultură, cu
modificările și completările ulterioare;
— Ordonanței de urgență a Guvernului nr. 67/2006 privind gestionarea fondurilor nerambursabile destinate finanțării
politicii agricole comune alocate de la Comunitatea Europeană, precum și a fondurilor de cofinanțare și prefinanțare alocate de la
bugetul de stat, aprobată cu modificări prin Legea nr. 492/2006, cu modificările și completările ulterioare;
— Hotărârii Guvernului nr. 1.228/2008 privind stabilirea modului de acordare a sprijinului financiar comunitar producătorilor
din sectorul vitivinicol, cu modificările ulterioare,
în temeiul Hotărârii Guvernului nr. 8/2009 privind organizarea și funcționarea Ministerului Agriculturii, Pădurilor și Dezvoltării
Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Normele metodologice privind condițiile
de acordare a sprijinului financiar în vederea promovării vinurilor
pe piețele țărilor terțe în campaniile viticole 2008/2009—
2012/2013, cheltuielile eligibile, modalitățile de plată, de

verificare și control, prevăzute în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
București, 14 aprilie 2009.
Nr. 218.
ANEXĂ

NORME METODOLOGICE

privind condițiile de acordare a sprijinului financiar în vederea promovării vinurilor pe piețele țărilor terțe
în campaniile viticole 2008/2009—2012/2013, cheltuielile eligibile, modalitățile de plată, de verificare și control
Art. 1. — Prezentele norme metodologice stabilesc, la nivel
național, condițiile de acordare a sprijinului financiar în vederea
promovării vinurilor pe piețele țărilor terțe în campaniile viticole
2008/2009—2012/2013, cheltuielile eligibile, modalitățile de
plată, de verificare și control.
Art. 2. — În condițiile prezentelor norme metodologice,
termenii și expresiile de mai jos au următoarea semnificație:
a) program de promovare — un ansamblu de acțiuni
coerente de o amploare suficientă pentru a contribui la creșterea
volumului informațiilor cu privire la vinurile cu denumire de
origine controlată și/sau indicație geografică și a exportului
acestora pe piețele țărilor terțe;
b) măsură — activitatea de informare ori promovare care se
referă la vinurile cu denumire de origine controlată și/sau
indicație geografică;
c) țări terțe — țări — altele decât statele membre ale Uniunii
Europene — unde pot fi realizate acțiuni de informare sau de
promovare;
d) solicitanți — societăți românești producătoare de vinuri cu
denumire de origine controlată și/sau indicație geografică ori
organizații de producători, organizații profesionale și organizații
interprofesionale care propun programe de promovare a acestor
vinuri în țările terțe;
e) beneficiarii sprijinului financiar — solicitanții menționați mai
sus ale căror programe au fost selectate și care au încheiat cu
Agenția de Plăți și Intervenție pentru Agricultură contractul-tip
de punere în aplicare a programului propus;
f) organism de punere în aplicare — persoane juridice cărora
li se încredințează printr-o procedură concurențială de către
solicitanți execuția integrală sau parțială a acțiunilor cuprinse în

programul de promovare. Organismul (organismele) de punere
în aplicare trebuie să fie independent(e) de solicitanți.
Art. 3. — Măsurile eligibile pentru acordarea sprijinului
financiar în cadrul programului de promovare a vinurilor pe
piețele țărilor terțe sunt:
a) acțiuni de relații publice, măsuri de promovare sau de
publicitate, inclusiv la locul de desfacere către consumatorul
final, care subliniază în mod special avantajele vinurilor
comunitare, în principal în ceea ce privește calitatea, siguranța
alimentară ori respectarea mediului;
b) participarea la evenimente, concursuri, târguri sau
expoziții de importanță internațională;
c) campanii de informare, în special privind regimurile
comunitare referitoare la denumirile de origine, indicațiile
geografice și producția ecologică, însoțite și de degustări;
d) studii ale noilor piețe, necesare pentru extinderea piețelor
de desfacere;
e) studii de evaluare a rezultatelor măsurilor de promovare și
informare.
Art. 4. — La finanțarea măsurilor de promovare a vinurilor pe
piețele țărilor terțe, din valoarea cheltuielilor eligibile contribuția
Comunității Europene nu depășește 50%, cea de la bugetul de stat
este de 30%, iar contribuția beneficiarului este de minimum 20%.
Art. 5. — Condiții de eligibilitate:
a) vinurile să fie destinate consumului direct ori să facă parte
din categoria celor care se exportă sau pentru care există
posibilitatea de a fi exportate ori posibilitatea deschiderii de noi
piețe de desfacere în țările terțe vizate și care prezintă o valoare
adăugată ridicată;

14

MONITORUL OFICIAL AL ROMÂNIEI, PARTEA I, Nr. 264/22.IV.2009

b) originea vinurilor să fie precizată în cadrul operațiunii de
informare ori de promovare pentru vinul cu denumire de origine
controlată și/sau indicație geografică;
c) măsura eligibilă care beneficiază de sprijin trebuie să fie
clar definită, precizându-se inclusiv vinurile care pot fi luate în
considerare, acțiunea de marketing și costul estimativ;
d) durata sprijinului pentru promovare și informare nu poate
să depășească 3 ani pentru același beneficiar și aceeași țară
terță;
e) mesajele de informare și/sau de promovare se bazează pe
calitățile vinului, cu respectarea legislației în vigoare în țările
terțe pentru care sunt concepute;
f) beneficiarii trebuie să fie capabili să facă față
constrângerilor specifice ale comerțului cu țări terțe și să dispună
de suficiente resurse pentru a asigura punerea în aplicare a
măsurii în cel mai eficient mod cu putință;
g) disponibilitatea vinurilor propuse pentru promovare din
punct de vedere calitativ și cantitativ, astfel încât să fie acoperită
cererea de pe piață pe termen lung după finalizarea operațiunii
de promovare.
Art. 6. — (1) Propunerile de programe de promovare a
vinurilor pe piețele țărilor terțe se vor întocmi cu respectarea
cerințelor și formatului din caietul de sarcini și se depun la
Ministerul Agriculturii, Pădurilor și Dezvoltării Rurale, denumit în
continuare M.A.P.D.R., însoțite de următoarele documente:
a) cerere pentru aprobarea programului de promovare a
vinurilor europene pe piețele țărilor terțe;
b) fișa de identificare a programului;
c) fișa de informații privind solicitantul;
d) fișa de informații privind organismul de execuție, numai în
cazul în care organismul de execuție a fost selectat;
e) un buget estimativ exprimat în euro, suficient de detaliat,
care să permită identificarea, monitorizarea și controlul
programului de promovare, precizând în special tipurile de
cheltuieli prevăzute în anexa la contractul-tip, semnat de
persoana responsabilă de program;
f) angajamentul financiar semnat al solicitantului de a-și
onora partea care îi revine din finanțare pe toată durata
programului;
g) declarația semnată a solicitantului prin care se atestă
faptul că programul nu beneficiază de niciun alt sprijin financiar
din partea Uniunii Europene sau național;
h) certificat constatator de la registrul comerțului/act de
înregistrare în Registrul asociaților și fundațiilor, copii ale
bilanțului contabil din ultimii 3 ani, raport de activitate al
solicitantului, orice alt document care să permită evaluarea
capacității financiare, tehnice și profesionale a solicitantului,
respectiv a organismului de execuție;
i) descriere a acțiunilor similare realizate pe parcursul
ultimilor 2 ani, dacă au existat.
(2) M.A.P.D.R. asigură întocmirea și publicarea pe propriul
site a anunțului privind selecția de oferte și a caietului de sarcini
în termen de 7 zile lucrătoare de la publicarea prezentului ordin
în Monitorul Oficial al României, Partea I.
(3) Data-limită de depunere la M.A.P.D.R. — Direcția politici
de piață în horticultură și industrie alimentară a propunerilor de
programe de promovare este 30 aprilie 2009, pentru campania

viticolă 2008/2009, și 6 august, pentru campaniile viticole
următoare.
(4) Beneficiarii trebuie să selecteze organismele
responsabile de punerea în aplicare a acțiunilor de informare și
promovare pe bază concurențială, de preferință înainte de
transmiterea programelor de promovare la M.A.P.D.R.
(5) Punerea în aplicare de către solicitant a anumitor părți
din program se poate realiza cu respectarea următoarelor
condiții:
a) să dispună de o experiență de cel puțin 5 ani în punerea
în aplicare a acestui tip de acțiuni;
b) să dispună de mijloacele necesare (financiare, tehnice și
de personal de specialitate) pentru punerea în aplicare a
acțiunilor;
c) partea din program care urmează a fi realizată de solicitant
să nu reprezinte mai mult de 50% din costul total al programului;
d) solicitantul să se asigure cu privire la costul acțiunilor pe
care intenționează să le realizeze că nu depășește tarifele
practicate în mod curent pe piață.
(6) Documentația programelor de promovare a vinurilor pe
piețele țărilor terțe va fi analizată și selectată de către o comisie
stabilită prin ordin al ministrului agriculturii, pădurilor și
dezvoltării rurale.
(7) Criteriile pe baza cărora se face selecția programelor sunt
următoarele:
a) coerența strategiilor propuse cu obiectivele fixate;
b) calitatea acțiunilor propuse;
c) impactul estimat în ceea ce privește creșterea cererii
pentru produsele în cauză;
d) asigurări conform cărora operatorii implicați posedă
competența necesară (capacitate tehnică, financiară și
profesională, inclusiv cunoașterea mediului de afaceri specific
din țara-țintă), iar costul măsurilor ce urmează a fi puse în
aplicare de către aceștia se încadrează în prețurile normale de
pe piață.
(8) În cazul în care documentația este incompletă, comisia
M.A.P.D.R. va solicita, în termen de 5 zile lucrătoare de la
constatare, completarea acesteia. Solicitantul trebuie să
prezinte documentația cerută cel târziu în termen de 5 zile
lucrătoare de la primirea înștiințării de completare.
(9) Comisia M.A.P.D.R. va comunica solicitanților rezultatul
selecției până la data de 20 mai 2009, pentru campania viticolă
2008/2009, și până la 10 septembrie, pentru campaniile viticole
următoare.
Art. 7. — Comisia M.A.P.D.R. va transmite Agenției de Plăți
și Intervenție pentru Agricultură rezultatul selecției și originalul
documentațiilor până la data de 3 iunie 2009, pentru campania
viticolă 2008/2009, și până la 20 septembrie, pentru campaniile
viticole următoare.
Art. 8. — (1) Până la 23 iunie 2009, pentru campania viticolă
2008/2009, și până la 20 octombrie, pentru campaniile viticole
următoare, Agenția de Plăți și Intervenție pentru Agricultură va
încheia cu solicitantul selecționat contractul-tip de punere în
aplicare a programului de promovare.
(2) Încheierea contractului este condiționată de constituirea
în favoarea Agenției de Plăți și Intervenție pentru Agricultură de
către solicitant a unei garanții bancare de bună execuție în

MONITORUL OFICIAL AL ROMÂNIEI, PARTEA I, Nr. 264/22.IV.2009
cuantum de 5% din valoarea totală a sprijinului financiar
comunitar și național.
(3) Garanția de bună execuție va fi valabilă pe toată perioada
de derulare a programului și încă 6 luni de la finalizarea acestuia
și se eliberează la cererea scrisă a contractantului, după
constatarea de către Agenția de Plăți și Intervenție pentru
Agricultură a îndeplinirii obligațiilor contractuale.
(4) Se poate face plată în avans, după semnarea
contractului, constituirea unei garanții bancare în favoarea
Agenției de Plăți și Intervenție pentru Agricultură în valoare de
110% din suma a cărei plată se cere în avans, la cererea
beneficiarului.
(5) Cererea de plată a avansului privind sprijinul financiar
anual comunitar și național se depune la Agenția de Plăți și
Intervenție pentru Agricultură nu mai târziu de 25 iunie pentru
fiecare exercițiu financiar.
(6) Decontarea avansului se face pe baza documentelor
justificative înaintate la Agenția de Plăți și Intervenție pentru
Agricultură.
(7) Acordarea avansului pentru anul 2, respectiv 3 de
derulare a contractului se face numai după justificarea de către
beneficiar a modului de utilizare a avansului acordat pentru anul
precedent.
(8) Începând cu anul financiar 2009/2010, în funcție de
acțiunile desfășurate, plata se efectuează pe baza cererii de
plată, însoțită de documentele justificative, și/sau a cererii de
plată în avans.
(9) Sprijinul financiar anual comunitar și național se plătește
în termen de 45 de zile lucrătoare de la depunerea cererii de
plată, dar nu mai târziu de 15 octombrie, în funcție de creditele
bugetare deschise.
Art. 9. — (1) Plata sprijinului financiar se realizează conform
Hotărârii Guvernului nr. 1.228/2008 privind stabilirea modului de
acordare a sprijinului financiar comunitar producătorilor din
sectorul vitivinicol, cu modificările ulterioare, și Ordonanței de
urgență a Guvernului nr. 67/2006 privind gestionarea fondurilor
nerambursabile destinate finanțării politicii agricole comune
alocate de la Comunitatea Europeană, precum și a fondurilor de
cofinanțare și prefinanțare alocate de la bugetul de stat,
aprobată cu modificări prin Legea nr. 492/2006, cu modificările
și completările ulterioare, din bugetul M.A.P.D.R., de la titlul VIII
ăProiecte cu finanțare din fonduri externe nerambursabile
postaderare”, art. 56.06 ăPrograme din Fondul European de
Garantare Agricolă”.
(2) Plata sprijinului financiar se face într-un cont bancar al
beneficiarului, care va fi utilizat exclusiv pentru toate operațiunile
financiare (venituri și cheltuieli) ce vor fi efectuate în cadrul
contractului de punere în aplicare a programului selectat.
(3) Beneficiarul și organismul/organismele de execuție
trebuie să țină o evidență contabilă analitică, care să permită
identificarea veniturilor și cheltuielilor aferente executării
acțiunilor prevăzute în contract, și sunt obligați să pună la
dispoziția Comisiei Europene, M.A.P.D.R. și a Agenției de Plăți
și Intervenție pentru Agricultură toate informațiile și documentele

15

necesare pentru verificarea respectării obligațiilor asumate prin
contract.
Art. 10. — Agenția de Plăți și Intervenție pentru Agricultură
efectuează controale la locul de desfășurare a acțiunilor de
promovare, la sediul beneficiarului și al organismului de execuție
privind documentele justificative prezentate și îndeplinirea
tuturor obligațiilor stipulate în contract.
Art. 11. — (1) În caz de plată necuvenită, beneficiarul
rambursează sumele plus dobânzile calculate în funcție de
perioada dintre plată și rambursarea efectuată de către
beneficiar conform art.97 din Regulamentul (CE) nr. 555/2008 al
Comisiei din 27 iunie 2008 de stabilire a normelor de aplicare a
Regulamentului (CE) nr. 479/2008 al Consiliului privind
organizarea comună a pieței vitivinicole în ceea ce privește
programele de sprijin, comerțul cu țările terțe, potențialul de
producție și privind controalele în sectorul vitivinicol. Rata
dobânzii aplicate este stabilită conform art. 86 alin. 2 lit. (b) din
Regulamentul (CE, Euratom) nr. 2.342/2002 al Comisiei din
23 decembrie 2002 de stabilire a normelor de aplicare a
Regulamentului (CE, Euratom) nr. 1.605/2002 al Consiliului
privind regulamentul financiar aplicabil bugetului general al
Comunităților Europene.
(2) În caz de fraudă sau neglijențe grave, beneficiarul
rambursează diferența dublă dintre suma plătită inițial și suma
datorată efectiv.
(3) Sumele recuperate, precum și dobânzile aferente se
plătesc în contul Agenției de Plăți și Intervenție pentru
Agricultură și sunt deduse de aceasta din cheltuielile finanțate
de Fondul European de Garantare Agricolă (FEGA) proporțional
cu participarea financiară comunitară.
Art. 12. — Nu se acordă sprijin financiar unei acțiuni care
beneficiază de sprijin conform art. 20 lit. (c) pct. (iii) din
Regulamentul (CE) nr. 1.698/2005 al Consiliului din 20 septembrie
2005 privind sprijinul pentru dezvoltare rurală acordat din Fondul
European Agricol pentru Dezvoltare Rurală (FEADR) sau
conform art. 2 alin. (3) din Regulamentul (CE) nr. 3/2008 al
Consiliului din 17 decembrie 2007 privind acțiunile de informare
și promovare pentru produsele agricole pe piața internă și în
țările terțe.
Art. 13. — Comunicările către Comisia Europeană privind
previziunile și executarea programelor de promovare vor fi
făcute de M.A.P.D.R. în conformitate cu art. 21 din
Regulamentul (CE) nr. 479/2008 al Consiliului din 29 aprilie
2008 privind organizarea comună a pieței vitivinicole, de
modificare a Regulamentului (CE) nr. 1.493/1999, a
Regulamentului (CE) nr. 1.782/2003, a Regulamentului (CE)
nr. 1.290/2005 și a Regulamentului (CE) nr. 3/2008 și de
abrogare a Regulamentului (CEE) nr. 2.392/1986 și a
Regulamentului (CE) nr. 1.493/1999, și cu anexa VIII la
Regulamentul (CE) nr. 555/2008.

16

MONITORUL OFICIAL AL ROMÂNIEI, PARTEA I, Nr. 264/22.IV.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
începând cu perioada de aplicare 24 martie—23 aprilie 2009
În baza art. 8 din Legea nr. 312/2004 privind Statutul Băncii Naționale a
României, în aplicarea prevederilor Regulamentului Băncii Naționale a României
nr. 6/2002 privind regimul rezervelor minime obligatorii, cu modificările și
completările ulterioare,
în temeiul art. 48 alin. 2 din Legea nr. 312/2004 privind Statutul Băncii
Naționale a României,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 martie—23 aprilie 2009, ratele
dobânzilor plătite la rezervele minime obligatorii sunt următoarele:
— 5,50% pe an pentru rezervele minime obligatorii constituite în lei;
— 2,71% pe an pentru rezervele minime obligatorii constituite în euro;
— 1,05% pe an pentru rezervele minime obligatorii constituite în dolari SUA.
Președintele Consiliului de administrație
al Băncii Naționale a României,
Mugur Constantin Isărescu
București, 17 aprilie 2009.
Nr. 13.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 264/22.IV.2009 conține 16 pagini.

Prețul: 3,20 lei

&JUYDGY|429864]
ISSN 1453—4495

