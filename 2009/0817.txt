Anul 177 (XXI) — Nr. 817

PARTEA I

LEGI, DECRETE, HOTĂRÂRI ȘI ALTE ACTE

Vineri, 27 noiembrie 2009

SUMAR

Nr.

Pagina
DECRETE

1.705. — Decret privind conferirea Semnului onorific
În Serviciul Patriei unor funcționari publici cu statut
special cu grade profesionale echivalente cu gradele
de maiștri militari și subofițeri din Administrația
Națională a Penitenciarelor — Ministerul Justiției și
Libertăților Cetățenești ..............................................

Pagina
unele măsuri adiacente și ale art. 13 din Legea
nr. 44/1994 privind veteranii de război, precum și unele
drepturi ale invalizilor și văduvelor de război..............
Decizia nr. 1.265 din 8 octombrie 2009 referitoare la excepția
de neconstituționalitate a dispozițiilor art. 401 din
Codul de procedură penală ........................................

1–2

DECIZII ALE CURȚII CONSTITUȚIONALE
Decizia nr. 1.232 din 6 octombrie 2009 referitoare la excepția
de neconstituționalitate a prevederilor art. 5 alin. (1)
teza întâi din titlul XIII al Legii nr. 247/2005 privind
reforma în domeniile proprietății și justiției, precum și

2–4

4–5

Decizia nr. 1.303 din 13 octombrie 2009 referitoare la excepția
de neconstituționalitate a prevederilor art. I pct. 67 și
68 din titlul I al Legii nr. 247/2005 privind reforma în
domeniile proprietății și justiției, precum și unele
măsuri adiacente ........................................................

5–7

Decizia nr. 1.346 din 22 octombrie 2009 referitoare la excepția
de neconstituționalitate a dispozițiilor art. 163 alin. 2
din Codul de procedură penală ..................................

7–8

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor funcționari publici cu statut special
cu grade profesionale echivalente cu gradele de maiștri militari și subofițeri
din Administrația Națională a Penitenciarelor — Ministerul Justiției și Libertăților Cetățenești
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile ministrului justiției și libertăților cetățenești,
Președintele României d e c r e t e a z ă:
Art 1. — Pe data de 1 decembrie 2009 se conferă Semnul
onorific În Serviciul Patriei, pentru 15 ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, funcționarilor publici cu statut special cu grade
profesionale echivalente cu gradele de maiștri militari și

subofițeri prevăzuți în anexa nr. 1*), care face parte integrantă
din prezentul decret.
Art. 2. — Pe data de 1 decembrie 2009 se conferă Semnul
onorific În Serviciul Patriei, pentru 20 de ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, funcționarilor publici cu statut special cu grade

2

MONITORUL OFICIAL AL ROMÂNIEI, PARTEA I, Nr. 817/27.XI.2009

profesionale echivalente cu gradele de maiștri militari și
subofițeri prevăzuți în anexa nr. 2*), care face parte integrantă
din prezentul decret.
Art. 3. — Pe data de 1 decembrie 2009 se conferă Semnul
onorific În Serviciul Patriei, pentru 25 de ani de activitate în
domeniile apărării, ordinii publice și siguranței naționale, pentru

rezultate meritorii în îndeplinirea atribuțiilor și în pregătirea
profesională, funcționarilor publici cu statut special cu grade
profesionale echivalente cu gradele de maiștri militari și
subofițeri prevăzuți în anexa nr. 3*), care face parte integrantă
din prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 17 noiembrie 2009.
Nr. 1.705.
*) Anexele nr. 1—3 se comunică instituțiilor interesate.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.232
din 6 octombrie 2009

referitoare la excepția de neconstituționalitate a prevederilor art. 5 alin. (1) teza întâi din titlul XIII
al Legii nr. 247/2005 privind reforma în domeniile proprietății și justiției, precum și unele măsuri
adiacente și ale art. 13 din Legea nr. 44/1994 privind veteranii de război, precum și unele drepturi
ale invalizilor și văduvelor de război
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 5 din titlul XIII al Legii nr. 247/2005 privind
reforma în domeniile proprietății și justiției, precum și unele
măsuri adiacente și ale art. 13 din Legea nr. 44/1994 privind
veteranii de război, precum și unele drepturi ale invalizilor și
văduvelor de război, excepție ridicată de Elena Cerce în Dosarul
nr. 1.731/3/2009 al Tribunalului București — Secția a IV-a civilă.
La apelul nominal răspunde autoarea excepției, lipsind
celelalte părți, față de care procedura de citare a fost legal
îndeplinită.
Magistratul-asistent învederează Curții că autoarea excepției
a depus o cerere prin care precizează că înțelege să nu mai
susțină critica referitoare la neconstituționalitatea prevederilor
art. 13 din Legea nr. 44/1994, iar în ceea ce privește excepția de
neconstituționalitate a dispozițiilor art. 5 din titlul XIII al Legii
nr. 247/2005, solicită admiterea acesteia.
În ședința publică, autoarea excepției își menține cererea de
renunțare la judecarea excepției de neconstituționalitate a
prevederilor art. 13 din Legea nr. 44/1994.
Reprezentantul Ministerului Public arată că soluționarea
excepției de neconstituționalitate este de ordine publică, astfel
că autorul nu poate renunța la aceasta.

Curtea, deliberând, respinge cererea autoarei excepției
privind renunțarea la soluționarea acesteia, întrucât, potrivit
art. 55 din Legea nr. 47/1992, în fața Curții Constituționale nu
sunt aplicabile dispozițiile Codului de procedură civilă referitoare
la stingerea procesului.
Cauza fiind în stare de judecată, președintele Curții acordă
cuvântul autoarei excepției. Aceasta solicită admiterea excepției
de neconstituționalitate a dispozițiilor art. 5 din titlul XIII al Legii
nr. 247/2005, pentru argumentele prezentate în notele scrise
aflate la dosarul cauzei.
Reprezentantul Ministerului Public pune concluzii de
respingere ca neîntemeiată a excepției de neconstituționalitate
a prevederilor art. 5 din titlul XIII al Legii nr. 247/2005, arătând
că se impune menținerea jurisprudenței existente cu privire la
aceste prevederi legale, și de respingere ca inadmisibilă a
excepției de neconstituționalitate a dispozițiilor art. 13 din Legea
nr. 44/1994, întrucât se critică modalitatea de aplicare a
acestora.
C U R T E A,

având în vedere actele și lucrările dosarului, constată
următoarele:
Prin Încheierea din 3 februarie 2009, pronunțată în Dosarul
nr. 1.731/3/2009, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a prevederilor art. 5 din titlul XIII al
Legii nr. 247/2005 privind reforma în domeniile proprietății
și justiției, precum și unele măsuri adiacente și ale art. 13
din Legea nr. 44/1994 privind veteranii de război, precum și
unele drepturi ale invalizilor și văduvelor de război. Excepția
de neconstituționalitate a fost ridicată de reclamanta Elena
Cerce într-o cauză având ca obiect soluționarea unei cereri de
emitere a unui titlu de proprietate.

MONITORUL OFICIAL AL ROMÂNIEI, PARTEA I, Nr. 817/27.XI.2009
În motivarea excepției autoarea acesteia arată că
prevederile art. 5 din titlul XIII al Legii nr. 247/2005 îi ărăpesc
dreptul la apel”, fiind nemulțumită de eliminarea unui grad de
jurisdicție în procesele funciare. Referitor la prevederile art. 13
din Legea nr. 44/1994, solicită Curții Constituționale să
stabilească dacă acestea sunt obligatorii sau au doar caracter
de recomandare.
Tribunalul București — Secția a IV-a civilă consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată, arătând că, în jurisprudența sa, Curtea
Constituțională a reținut că Legea fundamentală nu cuprinde
dispoziții referitoare la obligativitatea existenței tuturor căilor de
atac și că accesul liber la justiție nu înseamnă accesul, în toate
cazurile, la toate structurile judecătorești și la toate căile de atac.
De asemenea, precizează că instanța de contencios
constituțional nu își poate asuma rolul de a crea, abroga sau
modifica o normă juridică.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autoarei excepției și concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 din titlul XIII — ăAccelerarea judecăților în
materia restituirii proprietăților funciare” al Legii nr. 247/2005
privind reforma în domeniile proprietății și justiției, precum și
unele măsuri adiacente, publicată în Monitorul Oficial al
României, Partea I, nr. 653 din 22 iulie 2005, care are următorul
cuprins:
— Art. 5: ă(1) Hotărârile pronunțate de instanțele
judecătorești în procesele funciare în primă instanță sunt supuse
numai recursului. Hotărârile definitive și irevocabile susceptibile
de înscriere în cartea funciară sunt comunicate din oficiu de
către instanța de judecată birourilor de carte funciară.
(2) Prin derogare de la art. 264 din Codul de procedură civilă,
motivarea hotărârilor pronunțate în cadrul proceselor funciare
trebuie făcută în maxim 7 zile de la pronunțare.
(3) Punerea în executare a hotărârilor judecătorești
pronunțate în procesele funciare este scutită de la plata taxelor
de timbru și a timbrului judiciar. Creditorul va achita până la 20%
din cheltuielile de executare silită, inclusiv onorariul executorului
judecătoresc, urmând ca diferența să fie obținută de executorul
judecătoresc direct de la debitor, odată cu avansul achitat.”
Din modul de formulare al excepției rezultă, însă, că
autoarea critică doar constituționalitatea prevederilor art. 5
alin. (1) teza întâi, asupra acestora urmând să exercite Curtea
controlul de constituționalitate.
De asemenea, constituie obiect al excepției și prevederile
art. 13 din Legea nr. 44/1994 privind veteranii de război, precum
și unele drepturi ale invalizilor și văduvelor de război, republicată
în Monitorul Oficial al României, Partea I, nr. 783 din
28 octombrie 2002, cu modificările și completările ulterioare,
care au următoarea redactare:

3

— Art.13: ă(1) Veteranii de război, cărora le-au fost acordate
ordine și medalii pentru faptele de arme săvârșite pe câmpul de
luptă, beneficiază de următoarele drepturi, dacă nu le-au primit
prin alte legi de împroprietărire de la data decorării până în
prezent și dovedesc cu acte legale dreptul solicitat:
a) cei decorați cu Ordinul Mihai Viteazul sau Ordinul Virtutea
Aeronautică cu spade, clasa Cavaler:
— împroprietărirea cu un lot de 5 ha teren agricol, din rezerva
creată conform Legii fondului funciar nr. 18/1991 în localitatea
de domiciliu sau un loc de casă de 500 m2 în municipiul, orașul
sau comuna în care domiciliază decoratul;
— cei decorați cu Ordinul Mihai Viteazul, de o rentă lunară
echivalentă cu solda de bază a unui sublocotenent, compusă
din solda de grad și solda de funcție la minim;
— cei decorați cu Ordinul Virtutea Aeronautică cu spade,
clasa Cavaler, de o rentă lunară echivalentă cu solda de grad a
unui sublocotenent;
b) cei decorați cu Ordinul Steaua României cu spade și
panglică de Virtute Militară sau cu Ordinul Steaua României cu
spade, Ordinul Virtutea Aeronautică cu spade, Ordinul Coroana
României cu spade și panglică de Virtute Militară sau Ordinul
Coroana României cu spade, Ordinul Crucea Regina Maria,
Medalia Virtutea Militară de Război, Medalia Virtutea Maritimă,
Medalia Virtutea Aeronautică sau Medalia Aeronautică, Medalia
Serviciul Credincios cu spade, Medalia Bărbăție și Credință cu
spade, Crucea Serviciul Credincios cu spade, Crucea Meritul
Sanitar, precum și Medalia Virtutea Ostășească, numai dacă
aceasta a fost conferită pentru fapte de arme săvârșite pe
câmpurile de luptă ale primului sau celui de-al doilea război
mondial ori pentru servicii deosebite aduse armatei în timp de
război, în conformitate cu prevederile art. 1;
— împroprietărirea cu 500 m2 pentru loc de casă în
municipiul, orașul sau comuna în care domiciliază sau, dacă
acest lucru nu este posibil, cu 1 ha teren arabil în extravilan.
(2) Cei decorați cu ordinele sau medaliile prevăzute la lit. b)
beneficiază de o rentă lunară echivalentă cu 75% din solda de
grad a unui sublocotenent.
(3) Veteranii de război care, din cauza deficitului de teren în
localitățile unde domiciliază sau în alte localități, nu au putut fi
împroprietăriți conform legii vor fi despăgubiți cu o sumă ce
reprezintă contravaloarea terenului la care erau îndreptățiți
conform legii.
(4) Cuantumul despăgubirilor se suportă din bugetul de stat
și se actualizează anual prin hotărâre a Guvernului.”
Autoarea excepției de neconstituționalitate nu precizează
care sunt dispozițiile din Constituție cărora le contravin textele
de lege criticate.
Examinând excepția de neconstituționalitate, Curtea observă
că autoarea prezentei excepții critică prevederile art. 5 alin. (1)
teza întâi din titlul XIII — ăAccelerarea judecăților în materia
restituirii proprietăților funciare” al Legii nr. 247/2005, întrucât
oferă doar posibilitatea exercitării căii de atac a recursului
împotriva hotărârilor pronunțate în primă instanță de instanțele
judecătorești în procesele funciare, iar nu și pe cea a apelului.
Cu privire la această critică, instanța de contencios
constituțional constată că nicio dispoziție din Legea
fundamentală nu prevede obligativitatea instituirii unor căi de
atac împotriva hotărârilor judecătorești, ci numai dreptul oricărei
persoane de a se adresa instanțelor de judecată pentru
apărarea drepturilor, a libertăților și a intereselor sale legitime. În
jurisprudența sa constantă, Curtea a statuat că procesul
echitabil nu presupune în mod imperios existența mai multor
grade de jurisdicție și nici exercitarea acestor căi de atac de
către toate părțile din proces, aceasta fiind și viziunea Curții
Europene a Drepturilor Omului asupra acestui concept.
De altfel, prevederile art. 5 alin. (1) teza întâi din titlul XIII al
Legii nr. 247/2005 au mai fost supuse controlului de
constituționalitate, Curtea respingând ca neîntemeiată excepția.
În acest sens sunt, de exemplu, Decizia nr. 21 din 8 ianuarie
2009, publicată în Monitorul Oficial al României, Partea I, nr. 45

4

MONITORUL OFICIAL AL ROMÂNIEI, PARTEA I, Nr. 817/27.XI.2009

din 27 ianuarie 2009, sau Decizia nr. 416 din 10 aprilie 2008,
publicată în Monitorul Oficial al României, Partea I, nr. 338 din
1 mai 2008, prin care Curtea a reținut că Legea fundamentală
statuează principial, în art. 129, că, ăîmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”, iar potrivit art. 126 alin. (2) din
Constituție, ăcompetența instanțelor judecătorești și procedura
de judecată sunt prevăzute numai prin lege”.
În ceea ce privește dispozițiile art. 13 din Legea nr. 44/1994,
Curtea constată că nu poate da curs cererii formulate de
autoarea excepției în sensul de a stabili dacă aceste prevederi
de lege ăsunt obligatorii sau au doar caracter de recomandare”.
Curtea observă că dispozițiile de lege vizate cuprind o
enumerare a drepturilor de care pot beneficia, în anumite
condiții, veteranii de război cărora le-au fost acordate ordine și
medalii pentru faptele de arme săvârșite pe câmpul de luptă,

detaliindu-le în funcție de tipul decorației. Curtea Constituțională
nu are competența de a stabili dacă, și în ce măsură, o
prevedere legală urmează să fie aplicată în soluționarea unui
anumit proces. Activitatea de interpretare și aplicare a legii la
spețe individual determinate este proprie instanțelor de
judecată, competența exclusivă fiindu-le atribuită prin chiar
Legea fundamentală, care stabilește, la art. 126 alin. (1), că
ăjustiția se realizează prin Înalta Curte de Casație și Justiție și
celelalte instanțe judecătorești stabilite prin lege”. Așadar,
Curtea Constituțională nu poate să facă o apreciere cu privire la
obligativitatea aplicării textului de lege în cauză, întrucât, dacă
ar proceda astfel, ar nesocoti atât independența judecătorilor,
consacrată de art. 124 alin. (3) din Constituție, cât și principiul
separației puterilor în stat, statuat în art. 1 alin. (4) din Legea
fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a prevederilor art. 5 alin. (1) teza întâi din titlul XIII al Legii
nr. 247/2005 privind reforma în domeniile proprietății și justiției, precum și unele măsuri adiacente, excepție ridicată de Elena Cerce
în Dosarul nr. 1.731/3/2009 al Tribunalului București — Secția a IV-a civilă.
II. Respinge, ca inadmisibilă, excepția de neconstituționalitate a prevederilor art. 13 din Legea nr. 44/1994 privind veteranii
de război, precum și unele drepturi ale invalizilor și văduvelor de război, excepție ridicată de același autor în același dosar al
aceleiași instanțe.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.265
din 8 octombrie 2009

referitoare la excepția de neconstituționalitate a dispozițiilor art. 401
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 401 din Codul de procedură penală, excepție
ridicată de Ilieș Iuga în Dosarul nr. 867/336/2008 al Judecătoriei
Rădăuți.
La apelul nominal lipsesc părțile, față de care procedura de
citare este legal îndeplinită.

Magistratul-asistent referă că autorul excepției a formulat o
cerere de amânare a cauzei în vederea angajării unui apărător.
Ministerul Public se opune amânării cauzei, arătând că, față
de data sesizării Curții Constituționale cu excepția de
neconstituționalitate, a existat timp suficient pentru angajarea
unui apărător și pregătirea apărării.
Curtea, deliberând, respinge cererea de amânare formulată.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 18 februarie 2009, pronunțată în Dosarul
nr. 867/336/2008, Judecătoria Rădăuți a sesizat Curtea
Constituțională cu excepția de neconstituționalitate a

MONITORUL OFICIAL AL ROMÂNIEI, PARTEA I, Nr. 817/27.XI.2009
dispozițiilor art. 401 din Codul de procedură penală,
excepție ridicată de Ilieș Iuga.
În motivarea excepției de neconstituționalitate se
susține, în esență, că dispozițiile art. 401 din Codul de procedură
penală sunt neconstituționale, în măsura în care se conferă
competența de a se judeca revizuirea instanței care a judecat
cauza în primă instanță, în speță judecătoria, în condițiile în care
prima hotărâre de condamnare a fost pronunțată de către o
instanță superioară în grad, respectiv tribunalul, în calea de atac
a apelului.
Judecătoria Rădăuți apreciază că excepția de
neconstituționalitate este neîntemeiată. Arată că pronunțarea
unor soluții diferite asupra fondului cauzei în cadrul celor două
grade de jurisdicție, față de natura juridică a revizuirii, nu
afectează imparțialitatea judecătorilor primei instanțe, astfel că
principiile fundamentale potrivit cărora se realizează justiția sunt
respectate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că prevederile criticate nu
încalcă dispozițiile constituționale invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

5

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 401 din Codul de procedură penală, având
următorul cuprins: ăCompetentă să judece cererea de revizuire
este instanța care a judecat cauza în prima instanță. Când
temeiul cererii de revizuire constă în existența unor hotărâri ce
nu se pot concilia, competența se determină potrivit dispozițiilor
art. 35.”
În susținerea excepției se invocă dispozițiile constituționale
ale art. 124 alin. (2), privind unicitatea, imparțialitatea și
egalitatea pentru toți a justiției.
Examinând excepția de neconstituționalitate astfel cum a fost
formulată, se constată că textul de lege criticat, care
reglementează competența instanțelor în cazul judecării
cererilor de revizuire, nu aduce nicio atingere principiilor
fundamentale potrivit cărora se realizează justiția. În plus, în
jurisprudența sa, Curtea Constituțională a mai examinat
constituționalitatea aceluiași text, statuând că instituie reguli
privind modul de soluționare a cererii de revizuire, care nu sunt
de natură să îngrădească dreptul părților de a se adresa justiției
pentru apărarea drepturilor, libertăților și intereselor lor legitime
și de a beneficia de un proces echitabil. În acest sens este, de
exemplu, Decizia nr. 579 din 7 iunie 2007, publicată în Monitorul
Oficial al României, Partea I, nr. 534 din 7 august 2007, ale căror
considerente sunt valabile și în prezenta cauză, întrucât nu au
intervenit elemente noi.

Pentru motivele mai sus arătate, în temeiul art. 146 lit. d) și art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 401 din Codul de procedură penală, excepție ridicată de Ilieș
Iuga în Dosarul nr. 867/336/2008 al Judecătoriei Rădăuți.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 1.303
din 13 octombrie 2009

referitoare la excepția de neconstituționalitate a prevederilor art. I pct. 67 și 68
din titlul I al Legii nr. 247/2005 privind reforma în domeniile proprietății și justiției,
precum și unele măsuri adiacente
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. I pct. 67 și 68 din titlul I al Legii nr. 247/2005

6

MONITORUL OFICIAL AL ROMÂNIEI, PARTEA I, Nr. 817/27.XI.2009

privind reforma în domeniile proprietății și justiției, precum și
unele măsuri adiacente, excepție ridicată de Vlad Opran în
Dosarul nr. 5.226/2/2007 al Înaltei Curți de Casație și Justiție —
Secția civilă și de proprietate intelectuală.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere, ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2008, pronunțată în Dosarul
nr. 5.226/2/2007, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. I pct. 67 și 68 din titlul I al Legii nr. 247/2005
privind reforma în domeniile proprietății și justiției, precum
și unele măsuri adiacente. Excepția a fost ridicată de Vlad
Opran într-o cauză civilă având ca obiect cererea formulată de
autor în contradictoriu cu Autoritatea pentru Privatizarea și
Administrarea Participațiilor Statului (în prezent, Autoritatea
pentru Valorificarea Activelor Statului), prin care a solicitat
instanței ca, prin hotărârea pe care o va pronunța, să oblige
A.V.A.S. de a emite o decizie prin care să-i acorde acțiuni la o
valoare actualizată cu rata inflației pe data emiterii deciziei de
acordare, reprezentând valoarea acțiunilor deținute de autorii
săi, la societățile naționalizate în baza Legii nr. 119/1948,
respectiv ăBanca Marmorosch Blank & Co”, ăBanca
Românească” și ăBanca de Credit Român”.
În motivarea excepției de neconstituționalitate autorul
acesteia arată că art. I pct. 67 și 68 din titlul I al Legii
nr. 247/2005 a modificat alin. (1) și (3) ale art. 32 din Legea
nr. 10/2001, care, după republicare, a devenit art. 31. Conform
art. 32 alin. (1) din Legea nr. 10/2001, în redactarea pe care
legea a avut-o la data intrării în vigoare, respectiv 14 februarie
2001, foștii acționari și succesorii persoanelor juridice
naționalizate prin Legea nr. 119/1948 sau prin alte acte
normative aveau dreptul la măsuri reparatorii constând în acțiuni
acordate cu precădere la societatea comercială care a preluat
patrimoniul persoanei juridice naționalizate sau cu prioritate la o
altă societate comercială tranzacționată pe piața de capital, iar
conform alin. (3), acțiunile se acordau, la cererea persoanei
îndreptățite, de către instituția publică implicată în privatizarea
societății comerciale menționate la alin. (1). Arată că, prin faptul
licit și voluntar al depunerii notificării adresate entităților
respective, acestea au devenit debitoare ale persoanelor
îndreptățite la măsurile reparatorii prevăzute de Legea
nr. 10/2001, conform art. 32, fiind obligate să emită decizii de
acordare a măsurilor reparatorii în termen de 60 de zile de la
data notificării și să acorde, efectiv, acțiuni, la valoarea
echitabilă, pentru acțiunile naționalizate în anul 1948. În
continuare, arată că la data de 22 iulie 2005 s-a adoptat Legea
nr. 247/2005 prin care s-au adus modificări Legii nr. 10/2001 și
care, susține autorul, prin art. I pct. 67 și 68 din titlul I al legii,
ăa distrus drepturile câștigate sub imperiul legii vechi”, respectiv
Legea nr. 10/2001, nemodificată. Susține că, după modificarea
art. 32, devenit art. 31 din Legea nr. 10/2001, republicată,
entitățile debitoare sunt exonerate de plata obligației prevăzute
de art. 11 alin. (1) din Legea nr. 119/1948 și de art. 32 din Legea
nr. 10/2001, nemodificate, adică de a plăti foștilor acționari
despăgubiri la valoarea reală. Arată că, prin modificarea adusă
Legii nr. 10/2001, ăs-a suprimat posibilitatea ca acțiunile
naționalizate să fie preschimbate cu acțiuni vii la societăți de pe
piață”, fiind înlocuite cu titluri de valoare la Fondul Proprietatea —
S.A., ce se pot tranzacționa pe piața de capital și care au o
valoare foarte mică față de cea a acțiunilor ce trebuie să fie
acordate persoanelor îndreptățite, conform art. 32 din Legea
nr. 10/2001, nemodificată, și care, în speță, în ceea ce îl privește

pe autorul excepției, au fost calculate conform expertizei din
dosarul instanței de fond. Consideră că textele de lege criticate
ăobstaculează derularea litigiilor începute sub legea veche,
adică sub art. 32 din Legea nr. 10/2001 nemodificată, pentru
cererile care au fost formulate în baza legii atunci în vigoare,
probatoriul fiind administrat, iar actele, pe cale administrativă și
contencioasă, din anul 2001 până în prezent fiind făcute cu
ascultarea Legii nr. 10/2001, în vigoare între 14 februarie 2001
și 22 iulie 2005”.
Înalta Curte de Casație și Justiție — Secția civilă și de
proprietate intelectuală apreciază că excepția de
neconstituționalitate este neîntemeiată. În acest sens, arată că
modificarea sau completarea unui text de lege constituie
atributul exclusiv al legiuitorului. Totodată, consideră că textele
de lege criticate nu îngrădesc dreptul părților interesate de a se
adresa justiției pentru apărarea drepturilor, libertăților și
intereselor lor legitime, nu încalcă dreptul de proprietate și nu
restrâng exercițiul unor drepturi sau libertăți, fiind edictate în
conformitate cu textele constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. Arată că instituirea unor norme prin care se
reglementează modalitatea de acordare a despăgubirilor în
condițiile legii speciale nu contravine dispozițiilor constituționale
ale art. 21, ale art. 44 alin. (1) și ale art. 53 din Constituție.
Totodată, apreciază că acestea nu conțin norme contrare
celorlalte dispoziții constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. I pct. 67 și 68 din titlul I al Legii nr. 247/2005
privind reforma în domeniile proprietății și justiției, precum și
unele măsuri adiacente, publicată în Monitorul Oficial al
României, Partea I, nr. 653 din 22 iulie 2005, având următorul
conținut:
ă67. La articolul 32, alineatul (1) se modifică și va avea
următorul cuprins:
ăArt. 32. — (1) Persoanele arătate la art. 3 alin. (1) lit. b) au
dreptul la despăgubiri în condițiile legii speciale privind regimul
de stabilire și plată a despăgubirilor aferente imobilelor preluate
în mod abuziv.”
68. La articolul 32, alineatul (3) se modifică și va avea
următorul cuprins:
ă(3) Măsurile reparatorii prin echivalent prevăzute la alin. (1)
se vor propune, după stabilirea valorii recalculate a acțiunilor,
prin decizia motivată a instituției publice implicate în privatizarea
societății comerciale care a preluat patrimoniul persoanei
juridice sau, după caz, prin ordin al ministrului finanțelor publice,
în cazul în care societatea comercială care a preluat patrimoniul
persoanei juridice naționalizate nu mai există, nu poate fi
identificată, ori nu a existat o asemenea continuitate.”
Autorul
excepției
invocă
încălcarea
dispozițiilor
constituționale ale art. 1 alin. (5) referitoare la obligația de a
respecta Constituția și legile, ale art. 11 alin. (1) privind dreptul

MONITORUL OFICIAL AL ROMÂNIEI, PARTEA I, Nr. 817/27.XI.2009
internațional și dreptul intern, ale art. 20 alin. (2) relative la
tratatele internaționale privind drepturile omului, ale art. 21
alin. (2) și (3) referitoare la accesul liber la justiție, ale art. 44
alin. (1) privind dreptul de proprietate privată și ale art. 53
alin. (1) și (2) referitoare la restrângerea exercițiului unor drepturi
sau al unor libertăți. Totodată, consideră că textele de lege
criticate contravin și următoarelor dispoziții din Convenția pentru
apărarea drepturilor omului și a libertăților fundamentale: art. 6
alin. (1) privind dreptul la un proces echitabil, art. 17 referitoare
la interzicerea abuzului de drept și ale art. 18 privind limitarea
restrângerii exercițiului drepturilor. De asemenea, invocă și
încălcarea dispozițiilor art. 1 alin. (1) din Primul Protocol adițional
la Convenția pentru apărarea drepturilor omului și a libertăților
fundamentale, referitoare la protecția proprietății.
Examinând excepția de neconstituționalitate, Curtea
constată că aceasta este neîntemeiată, urmând a fi respinsă,
pentru următoarele considerente:
Obiect al excepției de neconstituționalitate îl constituie
prevederile art. I pct. 67 și 68 din titlul I al Legii nr. 247/2005 care
au modificat alin. (1) și (3) ale art. 32 din Legea nr. 10/2001
privind regimul juridic al unor imobile preluate în mod abuziv în

7

perioada 6 martie 1945—22 decembrie 1989. După
republicarea Legii nr. 10/2001 în Monitorul Oficial al României,
Partea I, nr. 798 din 2 septembrie 2005, datorită renumerotării,
art. 32 a devenit art. 31.
Curtea constată că asupra prevederilor art. 31 din Legea
nr. 10/2001, s-a pronunțat prin Decizia nr. 144 din 5 februarie
2009, publicată în Monitorul Oficial al României, Partea I, nr. 321
din 14 mai 2009, în care a reținut că scopul Legii nr. 10/2001 a
fost acela de a institui măsuri reparatorii în interesul
proprietarilor ale căror imobile au fost preluate în mod abuziv,
nu numai prin restituirea lor în natură, ci și prin stabilirea de
măsuri reparatorii prin echivalent. De aceea, soluția de restituire
a unor asemenea categorii de imobile, precum și stabilirea
cuantumului despăgubirilor sunt rezultatul opțiunii legiuitorului
și au la bază exercitarea dreptului său de a decide asupra
modului de reparare a injustițiilor și a abuzurilor din legislația
trecută.
Pentru considerentele cuprinse în decizia menționată nu se
poate reține încălcarea dispozițiilor constituționale și din actele
internaționale invocate de autor.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. I pct. 67 și 68 din titlul I al Legii nr. 247/2005 privind reforma
în domeniile proprietății și justiției, precum și unele măsuri adiacente, excepție ridicată de Vlad Opran în Dosarul nr. 5.226/2/2007
al Înaltei Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 1.346
din 22 octombrie 2009

referitoare la excepția de neconstituționalitate a dispozițiilor art. 163 alin. 2
din Codul de procedură penală
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 163 alin. 2 din Codul de procedură penală,
excepție ridicată de Societatea Comercială ăOsiris Design” —
S.R.L. din Mărăcineni în Dosarul nr. 3.938/114/2008 al
Tribunalului Buzău — Secția penală.
La apelul nominal se constată lipsa părților, față de care
procedura de citare este legal îndeplinită.

Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 30 aprilie 2009, pronunțată în Dosarul
nr. 3.938/114/2008, Tribunalul Buzău — Secția penală a
sesizat Curtea Constituțională cu excepția de
neconstituționalitate a dispozițiilor art. 163 alin. 2 din Codul
de procedură penală, excepție ridicată de Societatea
Comercială ăOsiris Design” — S.R.L. din Mărăcineni în calitate
de parte responsabilă civilmente într-o cauză penală.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie luarea de măsuri
asigurătorii asupra bunurilor și conturilor persoanei juridice care

8

MONITORUL OFICIAL AL ROMÂNIEI, PARTEA I, Nr. 817/27.XI.2009

are calitatea de parte responsabilă civilmente, ceea ce are ca
rezultat paralizarea accesului liber al acestei persoane la
activitatea ce reprezintă obiectul său de activitate.
Tribunalul Buzău — Secția penală nu și-a exprimat opinia
asupra temeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 163 alin. 2 din Codul de procedură penală, având
următorul cuprins: ăMăsurile asiguratorii în vederea reparării
pagubei se pot lua asupra bunurilor învinuitului sau inculpatului
și ale persoanei responsabile civilmente, până la concurența
valorii probabile a pagubei.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 45 privind libertatea economică.
Examinând excepția de neconstituționalitate, Curtea
constată următoarele:
Potrivit dispozițiilor art. 163 alin. 1 din Codul de procedură
penală, măsurile asigurătorii se iau în cursul procesului penal și
constau în indisponibilizarea bunurilor mobile și imobile având
ca scop repararea pagubei produse prin infracțiune și
garantarea executării pedepsei amenzii.
Curtea constată că luarea unor astfel de măsuri asupra
bunurilor părții responsabile civilmente nu poate echivala cu o
încălcare a dreptului acesteia de a-și desfășura o activitate
economică, deoarece, potrivit dispozițiilor art. 45 din Constituție,
accesul liber al persoanei la o activitate economică este garantat
numai dacă se exercită în condițiile legii. Or, măsurile
asigurătorii au caracter provizoriu, finalitatea lor constând în
garantarea executării obligațiilor cu caracter patrimonial, în cazul
soluționării unui proces penal. Prin urmare, susținerile autorului
excepției sunt neîntemeiate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 163 alin. 2 din Codul de procedură penală, excepție ridicată
de Societatea Comercială ăOsiris Design” — S.R.L. din Mărăcineni în Dosarul nr. 3.938/114/2008 al Tribunalului Buzău — Secția
penală.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Ioana Marilena Chiorean

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 817/27.XI.2009 conține 8 pagini.

Prețul: 1,60 lei

&JUYDGY|435391]
ISSN 1453—4495

