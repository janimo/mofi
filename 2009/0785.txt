PARTEA I

Anul 177 (XXI) — Nr. 785

Miercuri, 18 noiembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE PRIMULUI-MINISTRU

760. — Decizie privind modificarea componenței Comisiei
de concurs pentru recrutarea înalților funcționari
publici ........................................................................

2–3

761. — Decizie privind modificarea componenței Comisiei
de soluționare a contestațiilor pentru recrutarea
înalților funcționari publici ..........................................

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.144. — Ordin al ministrului transporturilor și infrastructurii
pentru aprobarea Reglementării aeronautice civile
române privind licențierea personalului meteorologic
aeronautic RACR-LMET, ediția 2 ..............................

4–16

2

MONITORUL OFICIAL AL ROMÂNIEI, PARTEA I, Nr. 785/18.XI.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind modificarea componenței Comisiei de concurs pentru recrutarea
înalților funcționari publici
Având în vedere dispozițiile art. 18 alin. (1) și (3) din Legea nr. 188/1999 privind Statutul funcționarilor publici, republicată,
cu modificările și completările ulterioare, precum și dispozițiile art. 13—21 din Hotărârea Guvernului nr. 341/2007 privind intrarea
în categoria înalților funcționari publici, managementul carierei și mobilitatea înalților funcționari publici, cu modificările și
completările ulterioare,
ținând cont de propunerea viceprim-ministrului, ministrul administrației și internelor, interimar,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Art. 1. — (1) Pe data intrării în vigoare a prezentei decizii
încetează calitatea de membri în Comisia de concurs pentru
recrutarea înalților funcționari publici a următoarelor persoane:
Profiroiu Marius, profesor universitar dr., Academia de Studii
Economice, București; Dănișor Dan Claudiu, profesor
universitar dr., Universitatea Craiova, Dolj; Poede George,
profesor universitar dr., Universitatea ăAlexandru Ioan Cuza”,
Iași; Neacșu Marinela, consilier juridic, Instituția Prefectului
Județului Ialomița.
(2) Cu aceeași dată se numesc în calitate de membri ai
Comisiei de concurs pentru recrutarea înalților funcționari
publici, pentru durata rămasă a mandatului persoanelor
prevăzute la alin. (1): domnul Jîjîie Antonel, subprefect, Instituția
Prefectului Județului Dâmbovița; doamna Mantale Mioara,
subprefect, Instituția Prefectului Municipiului București; doamna
Coruț Cristina Ecaterina, subprefect, Instituția Prefectului
Municipiului București; doamna Diaconu Victorița, subprefect,
Instituția Prefectului Județului Teleorman.

(3) Cu aceeași dată se numesc în calitate de membri
supleanți ai Comisiei de concurs pentru recrutarea înalților
funcționari publici: domnul Cîrstoiu Ion, subprefect, Instituția
Prefectului Județului Argeș; domnul Panduru Virgil, subprefect,
Instituția Prefectului Județului Olt; domnul Anghel Ovidiu,
subprefect, Instituția Prefectului Județului Buzău; doamna Popa
Dana, consilier, Instituția Prefectului Județului Vâlcea; domnul
Bogdan Lucică, șef serviciu, Instituția Prefectului Județului
Călărași; doamna Bozdoacă Aura, director executiv, Instituția
Prefectului Județului Constanța; doamna Roșeț Mihaela
Luminița, secretar al orașului Târgu Ocna, județul Bacău.
Art. 2. — Anexa la Decizia primului-ministru nr. 346/2009
privind numirea Comisiei de concurs pentru recrutarea înalților
funcționari publici, publicată în Monitorul Oficial al României,
Partea I, nr. 166 din 17 martie 2009, cu modificările ulterioare,
se modifică și se înlocuiește cu anexa care face parte integrantă
din prezenta decizie.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 noiembrie 2009.
Nr. 760.
ANEXĂ
(Anexa la Decizia nr. 346/2009)

COMPONENȚA

Comisiei de concurs pentru recrutarea înalților funcționari publici
Nr.
crt.

Numele și prenumele

Funcția și instituția

Perioada de numire

1.

Jîjîie Antonel

Subprefect, Instituția Prefectului Județului Dâmbovița

10 ani și jumătate

2.

Mantale Mioara

Subprefect, Instituția Prefectului Municipiului București

9 ani

3.

Coruț Cristina Ecaterina

Subprefect, Instituția Prefectului Municipiului București

7 ani și jumătate

4.

Diaconu Victorița

Subprefect, Instituția Prefectului Județului Teleorman

6 ani

5.

Țărmure Aurora

Secretar, municipiul Cluj-Napoca, județul Cluj

4 ani și jumătate

6.

Chițu Grațiela Ileana

Director executiv, Instituția Prefectului Județului Brașov

3 ani

7.

Neagoe Ștefan

Membru al Consiliului Concurenței

un an și jumătate

8.

Cîrstoiu Ion

Subprefect, Instituția Prefectului Județului Argeș

Membru supleant

3

MONITORUL OFICIAL AL ROMÂNIEI, PARTEA I, Nr. 785/18.XI.2009
Nr.
crt.

Numele și prenumele

Funcția și instituția

Perioada de numire

9.

Panduru Virgil

Subprefect, Instituția Prefectului Județului Olt

Membru supleant

10.

Anghel Ovidiu

Subprefect, Instituția Prefectului Județului Buzău

Membru supleant

11.

Popa Dana

Consilier, Instituția Prefectului Județului Vâlcea

Membru supleant

12.

Bogdan Lucică

Șef serviciu, Instituția Prefectului Județului Călărași

Membru supleant

13.

Bozdoacă Aura

Director executiv, Instituția Prefectului Județului Constanța

Membru supleant

14.

Roșeț Mihaela Luminița

Secretar al orașului Târgu Ocna, județul Bacău

Membru supleant

GUVERNUL ROMÂNIEI
PRIMUL-MINISTRU

DECIZIE
privind modificarea componenței Comisiei de soluționare a contestațiilor
pentru recrutarea înalților funcționari publici
Având în vedere dispozițiile art. 18 alin. (1) și (3) din Legea nr. 188/1999 privind Statutul funcționarilor publici, republicată,
cu modificările și completările ulterioare, precum și dispozițiile art. 13 și următoarele din Hotărârea Guvernului nr. 341/2007 privind
intrarea în categoria înalților funcționari publici, managementul carierei și mobilitatea înalților funcționari publici, cu modificările și
completările ulterioare,
ținând cont de propunerea viceprim-ministrului, ministrul administrației și internelor, interimar,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Art. 1. — (1) Pe data intrării în vigoare a prezentei decizii
încetează calitatea de membri în Comisia de soluționare a
contestațiilor pentru recrutarea înalților funcționari publici a
următoarelor persoane: Pop Liviu, profesor universitar dr.,
Universitatea ăBabeș-Bolyai”, Cluj-Napoca; Gheorghiu Aristide,
profesor, director adjunct — Grupul Școlar Electroputere,
municipiul Craiova, județul Dolj; Teocan Lacrima Camelia,
inspector de specialitate, Consiliul Județean Satu Mare; Zara
Elena Cătălina, secretar, Consiliul Județean Bacău.
(2) Cu aceeași dată se numesc în calitate de membri ai
Comisiei de soluționare a contestațiilor pentru recrutarea înalților
funcționari publici, pentru durata rămasă a mandatului

persoanelor prevăzute la alin. (1): domnul Petre Gigi,
subprefect, Instituția Prefectului Județului Ialomița; domnul Ursu
Dorel Adrian, subprefect, Instituția Prefectului Județului CarașSeverin; doamna Ilie Lucia, director executiv, Instituția
Prefectului Județului Iași; doamna Manolache Ionela Corina,
inspector, Instituția Prefectului Județului Ilfov.
Art. 2. — Anexa la Decizia primului-ministru nr. 347/2009
privind numirea Comisiei de soluționare a contestațiilor pentru
recrutarea înalților funcționari publici, publicată în Monitorul
Oficial al României, Partea I, nr. 166 din 17 martie 2009, se
modifică și se înlocuiește cu anexa care face parte integrantă
din prezenta decizie.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 noiembrie 2009.
Nr. 761.
ANEXĂ
(Anexa la Decizia nr. 347/2009)

COMPONENȚA

Comisiei de soluționare a contestațiilor pentru recrutarea înalților funcționari publici
Nr.
crt.

Numele și prenumele

1.
2.
3.
4.
5.

Petre Gigi
Ursu Dorel Adrian
Ilie Lucia
Manolache Ionela Corina
Comșa Radu Bogdan

6.

Bîrsan Iulian

7.

Stancu Emilian

Funcția și instituția

Subprefect, Instituția Prefectului Județului Ialomița
Subprefect, Instituția Prefectului Județului Caraș-Severin
Director executiv, Instituția Prefectului Județului Iași
Inspector, Instituția Prefectului Județului Ilfov
Consilier ministru, Ministerul Dezvoltării Regionale și Locuinței
Profesor universitar dr. ing., prorector, Universitatea ăDunărea de
Jos” Galați
Profesor universitar dr., Universitatea București

Perioada de numire

10 ani și jumătate
9 ani
7 ani și jumătate
6 ani
4 ani și jumătate
3 ani
un an și jumătate

4

MONITORUL OFICIAL AL ROMÂNIEI, PARTEA I, Nr. 785/18.XI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru aprobarea Reglementării aeronautice civile române
privind licențierea personalului meteorologic aeronautic RACR-LMET, ediția 2
Pentru îndeplinirea atribuțiilor ce revin Ministerului Transporturilor și Infrastructurii ca autoritate de stat în domeniul
transporturilor,
în temeiul prevederilor art. 4 lit. b) și f) și ale art. 66 din Ordonanța Guvernului nr. 29/1997 privind Codul aerian civil,
republicată, cu modificările și completările ulterioare, ale art. 2 din Hotărârea Guvernului nr. 405/1993 privind înființarea Autorității
Aeronautice Civile Române, cu modificările ulterioare, precum și ale art. 4 alin. (1) pct. 12 și ale art. 5 alin. (4) din Hotărârea
Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările și completările
ulterioare,
ministrul transporturilor și infrastructurii emite următorul ordin:
Art. 1. — Se aprobă Reglementarea aeronautică civilă
română privind licențierea personalului meteorologic aeronautic
RACR-LMET, ediția 2, prevăzută în anexa care face parte
integrantă din prezentul ordin.
Art. 2. — În termen de 30 de zile de la publicarea prezentului
ordin, Regia Autonomă ăAutoritatea Aeronautică Civilă Română”
va emite procedurile și instrucțiunile specifice de aplicare pe
care le publică pe website-ul propriu (www.caa.ro).
Art. 3. — Autoritatea Aeronautică Civilă Română, Regia
Autonomă ăAdministrația Română a Serviciilor de Trafic
Aerian — ROMATSA”, precum și orice alți agenți aeronautici
civili certificați/autorizați să furnizeze servicii de asistență

meteorologică activităților aeronautice civile din România vor
duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I, și intră în vigoare la 30 de zile de la
publicare.
Art. 5. — La data intrării în vigoare a prezentului ordin se
abrogă Ordinul ministrului transporturilor, construcțiilor și
turismului nr. 650/2004 pentru aprobarea Reglementării
aeronautice civile române privind licențierea personalului
meteorologic aeronautic RACR-LMET, publicat în Monitorul
Oficial al României, Partea I, nr. 969 din 21 octombrie 2004.

Ministrul transporturilor și infrastructurii,
Radu Mircea Berceanu
București, 5 noiembrie 2009.
Nr. 1.144.
ANEXĂ

R E G L E M E N TA R E A A E R O N A U T I C Ă C I V I L Ă R O M Â N Ă

privind licențierea personalului meteorologic aeronautic RACR-LMET, ediția 2
PREAMBUL
(1) Activitatea aeronautică civilă pe teritoriul și în spațiul
aerian național este reglementată prin Ordonanța Guvernului
nr. 29/1997 privind Codul aerian civil, republicată, cu modificările
și completările ulterioare, prin actele normative interne din
domeniu, precum și în conformitate cu prevederile Convenției
privind aviația civilă internațională, semnată la Chicago la
7 decembrie 1944, ale altor convenții și acorduri internaționale
la care România este parte.
(2) Reglementările aeronautice civile române sunt elaborate,
emise sau adoptate în conformitate cu prevederile legislației
naționale în vigoare, precum și în conformitate cu prevederile
Convenției privind aviația civilă internațională, semnată la
Chicago la 7 decembrie 1944, cu standardele și practicile
recomandate în anexele la aceasta, precum și cu prevederile
convențiilor și acordurilor internaționale la care România este
parte, astfel încât să se asigure un caracter unitar, coerent și
modern procesului de elaborare și dezvoltare a sistemului
național de reglementări aeronautice civile române.

(3) În conformitate cu prevederile Ordonanței Guvernului
nr. 29/1997, republicată, cu modificările și completările
ulterioare, și în scopul reglementării domeniului aviației civile,
Ministerul Transporturilor și Infrastructurii, în calitatea sa de
autoritate de stat, emite sau asigură prin autorități delegate
elaborarea și/sau emiterea reglementărilor aeronautice civile
române, care au caracter obligatoriu pentru toți participanții la
activitățile aeronautice civile și conexe, precum și pentru
persoanele care își propun ori desfășoară activități în zonele
supuse servituților de aeronautică civilă.
(4) Prezenta reglementare aeronautică civilă română a fost
elaborată în baza prevederilor anexelor 1 și 3 la Convenția
privind aviația civilă internațională, semnată la Chicago la
7 decembrie 1944, ale Procedurilor de lucru dintre Organizația
Aviației Civile Internaționale (OACI) și Organizația
Meteorologică Mondială (OMM) (Working Arrangements
between the International Civil Aviation Organization and the
World Meteorological Organization), ale documentului OACI
nr. 7.475, precum și ale raportului întâlnirii comune OACI—
OMM, Montreal, 2002, cu privire la pregătirea și licențierea
personalului meteorologic aeronautic.

MONITORUL OFICIAL AL ROMÂNIEI, PARTEA I, Nr. 785/18.XI.2009
CAPITOLUL 1
Definiții și abrevieri
1.1. Definiții

Atunci când următorii termeni sunt folosiți în prezenta
reglementare, ei vor avea următorul înțeles:
— autoritate de stat — Ministerul Transporturilor și
Infrastructurii, în calitate de autoritate de stat în domeniul aviației
civile;
— autoritate de licențiere — Autoritatea Aeronautică Civilă
Română, organism tehnic specializat desemnat de către
autoritatea de stat drept responsabil pentru licențierea
personalului meteorologic aeronautic;
— autorizație specială asociată unei licențe — înscrisul
asociat unei licențe MA, constituind parte integrantă a acelei
licențe, prin care se desemnează o competență de specialist
asociată cu calificările și gradele înscrise în licența respectivă;
— autorizație de unitate — înscrisul asociat unei licențe MA,
constituind parte integrantă a acesteia, prin care se precizează
tipul unității meteorologice aeronautice și locația unde
meteorologul aeronautic este autorizat să exercite prerogativele
calificării și gradului care sunt înscrise în licența respectivă;
— calificare — înscrisul asociat unei licențe MA, constituind
parte integrantă a acelei licențe, prin care se stabilește
competența specifică în urma absolvirii unui curs de pregătire
autorizat în condițiile prevăzute în prezenta reglementare;
— certificat medical — dovada acordată de organizația
autorizată de către autoritatea de stat, care demonstrează că
deținătorul unei licențe îndeplinește cerințele specifice din
punctul de vedere al aptitudinii medicale;
— competență — cunoștințele, abilitățile și experiența
corespunzătoare, necesare pentru a furniza serviciul
meteorologic aeronautic, conform calificării și gradului înscrise
într-o licență de meteorolog aeronautic;
— furnizor de servicii meteorologice aeronautice —
organizația autorizată de către autoritatea de stat drept
responsabilă pentru furnizarea serviciilor meteorologice
aeronautice într-un spațiu aerian alocat;
— grad asociat unei calificări — înscrisul asociat unei
calificări, constituind parte integrantă a acesteia, prin care sunt
precizate anumite condiții speciale, drepturi, competențe sau
limitări referitoare la competențele conferite prin deținerea
calificării respective;
— instructor OJT — meteorologul aeronautic care are
înscrisă în licență o autorizație specială ce permite deținătorului
să asigure instruire în mediul operațional la o unitate
meteorologică aeronautică;
— licență de meteorolog aeronautic (licență MA) —
documentul oficial individual emis de către autoritatea de
licențiere, prin care se acordă deținătorului dreptul de a
desfășura activitățile aeronautice specificate în conformitate cu
prezenta reglementare și care conține detalii referitoare la
calificările, gradele, autorizațiile de unitate și/sau speciale,
precum și la termenul de valabilitate al competențelor acordate;
— licență de meteorolog aeronautic stagiar (licență MA
stagiar) — documentul oficial individual emis de către autoritatea
de licențiere, prin care se acordă deținătorului dreptul de a
participa la un curs aprobat de pregătire inițială în domeniul
meteorologic aeronautic și de a efectua pregătirea OJT în mediu
operațional real sub supravegherea unui meteorolog aeronautic
autorizat corespunzător;
— meteorolog aeronautic — personalul aeronautic
nenavigant deținător al unei licențe de meteorolog aeronautic
care îi conferă dreptul de a asigura asistență meteorologică
activităților aeronautice civile în condițiile prevăzute în prezenta
reglementare;
— reînnoire — procedeul administrativ, efectuat în
conformitate cu prezenta reglementare, după ce licența a

5

expirat, prin care se reînnoiesc competențele acordate în cadrul
calificării, gradului sau autorizației înscrise în licență, pentru o
perioadă specificată, în urma îndeplinirii cerințelor prezentei
reglementări;
— revalidare — procedeul administrativ, efectuat în
conformitate cu prezenta reglementare, în cadrul perioadei de
valabilitate a licenței, prin care se permite deținătorului să își
continue activitatea și să își exercite competențele acordate prin
calificarea, gradul sau autorizațiile înscrise în licență, pentru o
perioadă specificată, în urma îndeplinirii cerințelor prezentei
reglementări;
— revocare — retragerea definitivă de către autoritatea de
stat sau, după caz, de către autoritatea de licențiere, a unei
licențe ca urmare a neîndeplinirii de către deținător a condițiilor
care au stat la baza acordării acesteia. În urma revocării licenței
deținătorul pierde definitiv toate drepturile și competențele
acordate;
— sistem de licențiere — ansamblul activităților organizate în
conformitate cu prevederile prezentei reglementări, în scopul
selecției, pregătirii și calificării personalului meteorologic
aeronautic, în vederea emiterii, revalidării și/sau reînnoirii
licențelor MA, astfel încât serviciile de asistență meteorologică
a activităților aeronautice civile, furnizate de personalul
meteorologic aeronautic deținător de licență, să concure la
desfășurarea operațiunilor de zbor în deplină siguranță;
— suspendare — retragerea temporară de către autoritatea
de licențiere a unei licențe ca urmare a neîndeplinirii de către
deținător a condițiilor care au stat la baza acordării/revalidării
acesteia. În urma suspendării licenței deținătorul pierde
temporar competențele acordate.
Termenii utilizați în prezenta reglementare, suplimentar față
de cei menționați mai sus, sunt specificați în reglementările
aeronautice civile în vigoare.
1.2. Abrevieri

AACR — Autoritatea Aeronautică Civilă Română;
BMA — birou meteorologic de aerodrom;
CLA — climatologie aeronautică;
CVMA — centru de veghe meteorologică aeronautică;
LMET —licențierea personalului meteorologic aeronautic;
OACI — Organizația Aviației Civile Internaționale;
OMM — Organizația Meteorologică Mondială;
OJT — instruire în mediu operațional real (On-the-Job
Training);
MA — meteorolog aeronautic;
PPA —plan de pregătire aprobat;
RACR — Reglementare Aeronautică Civilă Română;
RIG — responsabil cu instruirea generală;
SMA — stație meteorologică aeronautică.
CAPITOLUL 2
Structura sistemului de licențiere
a personalului meteorologic aeronautic
2.1. Generalități

Prezenta reglementare este elaborată în conformitate cu
recomandările OACI și OMM în ceea ce privește personalul
meteorologic aeronautic și conține cerințele de pregătire și
nivelul de competență corespunzătoare standardelor
menționate în documentele OMM Nr. 258 — ăGhid
pentru formarea și calificarea personalului în meteorologie” și
Nr. 732 — ăGhid de practici pentru centrele meteorologice care
deservesc aviația”, la care au fost luate în considerare și
particularitățile specifice naționale privind asigurarea asistenței
meteorologice a activităților aeronautice civile în România, în
conformitate cu prevederile conținute în Legea nr. 139/2000
privind activitatea de meteorologie, republicată, cu modificările
ulterioare.

6

MONITORUL OFICIAL AL ROMÂNIEI, PARTEA I, Nr. 785/18.XI.2009

2.2. Autoritatea de licențiere

În România singura autoritate abilitată pentru licențierea
personalului meteorologic aeronautic din aviația civilă este
autoritatea de stat în domeniul aviației civile, care poate să
delege o parte sau în întregime atribuțiile pe care le deține în
acest domeniu. Autoritatea de licențiere desemnată de stat este
responsabilă cu aplicarea și supravegherea sistemului de
licențiere, emiterea licențelor, calificărilor, gradelor și
autorizațiilor asociate, precum și a menținerii evidențelor
acesteia.
2.3. Domeniu de aplicabilitate

2.3.1. Orice persoană care dorește să profeseze în calitate
de meteorolog aeronautic în România trebuie să dețină o licență
de meteorolog aeronautic emisă în conformitate cu prezenta
reglementare de către autoritatea de licențiere și care să conțină
calificări/grade și autorizații valabile, corespunzătoare atribuțiilor
operaționale pe care le va avea în activitatea de asistență
meteorologică a activităților aeronautice civile.
2.3.2. O persoană care dorește să obțină o licență de
meteorolog aeronautic trebuie să obțină înainte o licență de
meteorolog aeronautic stagiar emisă de către autoritatea de
licențiere pentru a putea urma un stagiu de pregătire în vederea
obținerii licenței de meteorolog aeronautic.
2.4. Scopul licenței

Licența de meteorolog aeronautic (licența MA) este emisă în
scopul reglementării exercitării funcțiilor operaționale legate de
asistența meteorologică a activităților aeronautice civile în
România. Procesul de licențiere cuprinde emiterea, menținerea
și, după caz, suspendarea și/sau revocarea licenței. Regulile de
licențiere prevăzute prin prezenta reglementare au fost
elaborate astfel încât serviciile de asistență meteorologică a
activităților aeronautice civile din România, furnizate de
personalul meteorologic aeronautic deținător de licență, să
asigure prin informațiile furnizate desfășurarea operațiunilor de
zbor în deplină siguranță.
2.5. Licența de meteorolog aeronautic stagiar

Licența de meteorolog aeronautic stagiar (licența MA stagiar)
este emisă în scopul reglementării drepturilor și obligațiilor
persoanelor aflate într-un proces de pregătire în vederea
obținerii unei licențe de meteorolog aeronautic.
2.6. Calificări acordate în cadrul licenței de meteorolog
aeronautic

2.6.1. Calificarea înscrisă într-o licență de meteorolog
aeronautic indică domeniul operațional și nivelul de complexitate
al activităților pentru care deținătorul are competența necesară,
în baza căreia meteorologul aeronautic poate furniza servicii de
asistență meteorologică aeronautică. Pentru a furniza serviciile
conform calificării deținute, un meteorolog aeronautic trebuie să
dețină, de asemenea, un grad asociat calificării și o autorizație
de unitate.
2.6.2. Prezenta reglementare stabilește pentru licența de
meteorolog aeronautic următoarele tipuri de calificări:
a) meteorolog aeronautic prognozist;
b) meteorolog aeronautic tehnician.
2.6.3. Datorită diferențelor semnificative dintre cele două
calificări în ceea ce privește pregătirea de bază (studii
medii/superioare de specialitate), licența de meteorolog
aeronautic stagiar menționează și tipul calificării pentru care se
efectuează pregătirea și este intrinsec legată de aceasta.
2.7. Grade asociate calificării

2.7.1. Gradele asociate calificărilor de meteorolog aeronautic
sunt introduse cu scopul de a diferenția activitățile operaționale
pe care le desfășoară deținătorul unei licențe MA în funcție de
gradul de responsabilitate în desfășurarea acestor activități, de
nivelul de competență și de nivelul de acces la utilizarea

echipamentelor asociate cu furnizarea unui serviciu de asistență
meteorologică aeronautică în cadrul respectivei calificări.
2.7.2. Gradele asociate calificărilor de meteorolog aeronautic
sunt următoarele:
a) meteorolog aeronautic prognozist gradul 1 (nivel superior);
b) meteorolog aeronautic prognozist gradul 2 (nivel mediu);
c) meteorolog aeronautic prognozist gradul 3 (nivel inițial);
d) meteorolog aeronautic tehnician gradul 1 (nivel superior);
e) meteorolog aeronautic tehnician gradul 2 (nivel mediu);
f) meteorolog aeronautic tehnician gradul 3 (nivel inițial).
2.8. Autorizația de unitate asociată licenței de meteorolog
aeronautic

Autorizația de unitate este asociată licenței și prin aceasta
se indică unitatea meteorologică aeronautică la care deținătorul
licenței MA este autorizat să furnizeze un serviciu meteorologic
aeronautic. Autorizația de unitate include tipul unității
meteorologice aeronautice și locația acestuia. Unitățile
meteorologice aeronautice sunt de 3 tipuri:
a) stație meteorologică aeronautică (SMA);
b) birou meteorologic de aerodrom (BMA);
c) centru de veghe meteorologică aeronautică (CVMA).
2.9. Autorizații speciale asociate licenței de meteorolog
aeronautic

Autorizațiile speciale asociate licenței de meteorolog
aeronautic reprezintă atestări înscrise în licența MA, care sunt
asociate cu calificările și gradele pe care le deține posesorul
licenței respective, în condițiile specificate în prezenta
reglementare.
2.10. Menținerea competenței

2.10.1. După emiterea licenței MA și acordarea unei
calificări/unui grad valabile/valabil, meteorologul aeronautic
trebuie să demonstreze păstrarea competenței sale, în vederea
menținerii dreptului de exercitare a prerogativelor conferite de
calificarea/gradul respectivă/respectiv în condițiile specificate de
prezenta reglementare.
2.10.2. După emiterea licenței MA — stagiar și absolvirea
cursului de pregătire teoretică și practică, meteorologul
aeronautic poate să solicite emiterea licenței MA. În cazul în
care nu solicită aceasta în condițiile stabilite prin prezenta
reglementare, licența MA — stagiar se revocă.
2.11. Suspendarea/revocarea licenței de meteorolog aeronautic

2.11.1. Autoritatea de licențiere poate să limiteze drepturile și
competențele acordate sau să suspende orice licență MA emisă
în conformitate cu prevederile prezentei reglementări în cazul
în care constată că deținătorul nu mai îndeplinește condițiile
necesare aplicabile. Limitarea sau suspendarea unei licențe MA
trebuie să fie efectuată în conformitate cu prevederile prezentei
reglementări.
2.11.2. Autoritatea de stat în domeniul aviației civile poate să
revoce orice licență MA emisă în conformitate cu prevederile
prezentei reglementări, în condițiile specificate în legislația în
vigoare. Autoritatea de licențiere poate să revoce licența de
meteorolog aeronautic stagiar în conformitate cu prevederile
prezentei reglementări.
2.12. Aptitudinea medicală

2.12.1. Solicitantul unei licențe trebuie să facă dovada
aptitudinii sale medicale pe baza unui certificat în termen de
valabilitate eliberat de instituția de specialitate autorizată de
autoritatea de licențiere pe baza unor cerințe stabilite prin
proceduri specifice.
2.12.2. Aptitudinea medicală trebuie să se încadreze în
baremele medicale stabilite de autoritatea de stat în domeniul
aviației civile.

MONITORUL OFICIAL AL ROMÂNIEI, PARTEA I, Nr. 785/18.XI.2009
CAPITOLUL 3
Selecția personalului meteorologic aeronautic
3.1. Condiții generale de înscriere a candidaților

3.1.1. Selecția candidaților în vederea obținerii unei licențe
de meteorolog aeronautic stagiar se efectuează prin concurs,
organizat de către organizația de aviație civilă furnizoare de
servicii meteorologice aeronautice, pentru numărul de locuri
disponibile anunțat.
3.1.2. Pentru a se putea înscrie la un concurs de selecție în
vederea obținerii unei licențe MA stagiar, candidații trebuie să
îndeplinească următoarele condiții generale:
3.1.2.1. Meteorolog aeronautic tehnician — stagiar:
a) sunt cel puțin absolvenți de liceu cu diplomă de
bacalaureat;
b) sunt declarați apți la examenul aptitudinilor psiho-fizice
pentru siguranța circulației aeriene efectuat în conformitate cu
reglementările în vigoare.
3.1.2.2. Meteorolog aeronautic prognozist — stagiar:
a) sunt cel puțin absolvenți de facultate cu diplomă de licență;
b) dețin specializare universitară și/sau postuniversitară în
domeniul fizicii atmosferei și/sau meteorologiei;
c) sunt declarați apți la examenul aptitudinilor psiho-fizice
pentru siguranța circulației aeriene efectuat în conformitate cu
reglementările în vigoare.
3.2. Selecția candidaților

3.2.1. Acceptarea candidaților la concurs se face în urma
înscrierii la organizația de aviație civilă care organizează
concursul, pe baza unui dosar personal, care trebuie să
cuprindă următoarele documente care atestă îndeplinirea
condițiilor de înscriere la concurs:
3.2.1.1. Meteorolog aeronautic tehnician — stagiar:
a) cerere de înscriere la concurs;
b) copie de pe diploma de bacalaureat sau diploma de
licență, după caz;
c) copie de pe documentul de identitate;
d) curriculum vitae;
e) cazier juridic;
f) certificat medical.
3.2.1.2. Meteorolog aeronautic prognozist — stagiar:
a) cerere de înscriere la concurs;
b) copie de pe diploma de licență sau studii postuniversitare,
după caz;
c) copie de pe documentul de identitate;
d) curriculum vitae;
e) cazier juridic;
f) certificat medical;
g) copie de pe foile matricole.
3.3. Organizarea și desfășurarea concursului

3.3.1. Concursul se organizează la următoarele discipline,
astfel:
3.3.1.1. Meteorolog aeronautic tehnician — stagiar:
a) Fizică – mecanica fluidelor, termodinamică (pondere 50%
în media finală);
b) Matematică – algebră, geometrie (pondere 30% în media
finală);
c) Limba engleză (pondere 20% în media finală).
3.3.1.2. Meteorolog aeronautic prognozist — stagiar:
a) Fizica atmosferei (pondere 40% în media finală);
b) Meteorologie – sinoptică și dinamică (pondere 40% în
media finală);
c) Limba engleză (pondere 20% în media finală).
Detalii privind noțiunile care constituie tematica, bibliografia
și conținutul pentru fiecare disciplină de concurs sunt stabilite
prin proceduri specifice.
3.3.2. Organizația de aviație civilă care organizează
concursul trebuie să numească o singură comisie atât pentru

7

selecția candidaților în vederea admiterii la concurs, cât și pentru
desfășurarea concursului.
3.3.3. Comisia trebuie să cuprindă:
a) președintele comisiei;
b) specialiști pentru fiecare disciplină de concurs;
c) secretarul comisiei.
3.3.4. Specialiștii numiți în comisia de selecție, organizare și
desfășurare a concursului trebuie să fie aprobați de către
autoritatea de licențiere, în conformitate cu procedurile specifice.
Aceste proceduri trebuie să specifice și responsabilitățile și
competențele fiecărui membru al comisiei.
3.3.5. Organizația de aviație civilă care organizează
concursul trebuie să comunice autorității de licențiere, cu
minimum 10 zile înainte de anunțarea concursului, data
planificată a concursului, locul desfășurării concursului și
propuneri privind componența comisiei. Autoritatea de licențiere
trebuie să transmită acordul său cu privire la componența
comisiei, în termen de 5 zile lucrătoare de la data primirii
notificării.
3.3.6. Concursul trebuie să fie anunțat prin intermediul
mijloacelor de informare în masă și în conformitate cu legislația
în vigoare.
3.3.7. Rezultatul final trebuie să fie făcut public în maximum
5 (cinci) zile lucrătoare de la data desfășurării concursului.
Acesta trebuie să fie notificat imediat autorității de licențiere în
cadrul unui proces-verbal, însoțit de documentele care atestă
îndeplinirea condițiilor de înscriere la concurs și de admitere a
candidaților în urma concursului, în conformitate cu prevederile
prezentei reglementări.
3.3.8. Candidații sunt admiși în ordinea descrescătoare a
mediilor generale și în limita locurilor disponibile. Media generală
minimă de admitere este 7 (șapte). Nota minimă pentru
promovarea unei discipline de specialitate este 5 (cinci).
Ponderea fiecărei discipline de concurs în media generală este
stabilită în prezenta reglementare pentru fiecare categorie de
personal.
3.3.9. Contestațiile concurenților trebuie să fie adresate în
scris autorității de licențiere, în termen de 2 (două) zile lucrătoare
de la data afișării rezultatelor.
3.3.10. Contestațiile sunt analizate în termen de 3 (trei) zile
lucrătoare de la data depunerii acestora de o comisie numită în
acest scop de către autoritatea de licențiere. În urma analizei,
rezultatele sunt definitive și sunt comunicate în scris în
maximum două zile lucrătoare concurenților în cauză și
organizației de aviație civilă organizatoare a concursului.
CAPITOLUL 4
Licențele personalului meteorologic
4.1. Licența de meteorolog aeronautic stagiar

4.1.1. Licența de meteorolog aeronautic stagiar conferă
deținătorului dreptul de a-și aprofunda pregătirea teoretică în
domeniul meteorologic aeronautic și de a efectua pregătire
practică necesară conform programului de pregătire aprobat,
adecvat calificării și gradului solicitate.
4.1.2. Pentru obținerea licenței de meteorolog aeronautic
stagiar trebuie îndeplinite următoarele condiții:
a) admiterea concursului de selecție corespunzător tipului de
calificare solicitată;
b) deținerea unui certificat medical în termen de valabilitate.
4.1.3. Licența de meteorolog aeronautic stagiar se emite
pentru o perioadă de timp determinată, de maximum 24 de luni
de la data procesului-verbal emis în conformitate cu prevederile
punctului 3.3.7, fără posibilitatea reînnoirii acesteia.
4.1.4. Meteorologul aeronautic stagiar poate obține licență
de meteorolog aeronautic numai după ce parcurge un curs de
pregătire aprobat și promovează toate evaluările și examinările
asociate.

8

MONITORUL OFICIAL AL ROMÂNIEI, PARTEA I, Nr. 785/18.XI.2009

4.2. Licența de meteorolog aeronautic

4.2.1. Licența de meteorolog aeronautic conferă deținătorului
dreptul de a furniza servicii de asistență meteorologică
activităților aeronautice civile din România în virtutea
cunoștințelor, experienței, competenței, abilităților, precum și a
aptitudinii medicale dovedite în condițiile prevăzute în prezenta
reglementare.
4.2.2. Pentru obținerea licenței de meteorolog aeronautic
trebuie îndeplinite următoarele condiții:
a) dovada funcționării în cadrul unei unități meteorologice
aeronautice;
b) obținerea unei calificări și a unui grad corespunzător tipului
de serviciu meteorologic aeronautic pe care îl furnizează;
c) certificatul medical în termen de valabilitate.
4.2.3. Licența MA se emite pentru o perioadă nedeterminată,
însă competențele acordate deținătorului licenței MA prin
calificarea deținută înscrisă în cadrul licenței și gradul
corespunzător tipului de serviciu meteorologic aeronautic pe
care îl furnizează sunt emise pe o perioadă de timp limitată.
Pentru ca deținătorul unei licențe MA să își exercite
prerogativele conferite de licența respectivă, licența MA trebuie
să fie revalidată în condițiile specificate în prezenta
reglementare.
4.2.4. Deținătorul unei licențe MA are dreptul să exercite
prerogativele conferite de licența respectivă numai cu
îndeplinirea următoarelor condiții:
a) calificarea și gradul asociate corespund tipului de serviciu
meteorologic aeronautic pe care îl furnizează;
b) competențele acordate prin calificarea și gradul înscrise în
licență sunt menținute în termen de valabilitate;
c) neîntreruperea activității operaționale pe o perioadă
continuă mai mare de 6 luni;
d) autorizația corespunde unității meteorologice aeronautice
în cadrul căreia se exercită tipul de serviciu respectiv;
e) certificatul medical este menținut în termen de valabilitate.
CAPITOLUL 5
Calificări și autorizări asociate licenței
5.1. Calificarea meteorolog aeronautic tehnician

5.1.1. Meteorolog aeronautic tehnician gradul III
5.1.1.1. Deținătorul unei calificări de meteorolog aeronautic
tehnician gradul III are dreptul de a participa la activitatea
operațională, sub supravegherea unui instructor OJT, la o stație
meteorologică aeronautică sau un birou meteorologic de
aerodrom.
5.1.1.2. Deținătorul unei calificări de meteorolog aeronautic
tehnician gradul III este autorizat să supravegheze evoluția
parametrilor meteorologici la aerodrom, să efectueze observații
meteorologice aeronautice, să furnizeze documentația
meteorologică de zbor și să elaboreze mesaje de observații
meteorologice aeronautice în scopul de a acumula experiența
necesară obținerii unei calificări de meteorolog aeronautic
tehnician gradul II la unitatea meteorologică aeronautică pentru
care deține autorizația.
5.1.1.3. Pentru obținerea calificării de meteorolog aeronautic
tehnician gradul III trebuie îndeplinite următoarele condiții:
a) deținerea licenței de meteorolog aeronautic stagiar în
termen de valabilitate;
b) absolvirea unui curs de pregătire aprobat de autoritatea
de licențiere, încheiat cu maximum 6 luni înainte de solicitarea
calificării și desfășurat în conformitate cu prevederile cap. 7;
c) recomandarea din partea unității meteorologice
aeronautice unde își va desfășura activitatea operațională sub
supraveghere;

d) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
calificări/respectivului grad;
e) certificatul medical în termen de valabilitate.
5.1.2. Meteorolog aeronautic tehnician gradul II
5.1.2.1. Deținătorul unei calificări de meteorolog aeronautic
tehnician gradul II are dreptul de a participa la activitatea
operațională în condiții de autonomie și responsabilitate privind
efectuarea de activități de meteorologie aeronautică specifice la
o stație meteorologică aeronautică sau un birou meteorologic
de aerodrom.
5.1.2.2. Deținătorul unei calificări de meteorolog aeronautic
tehnician gradul II este autorizat să supravegheze evoluția
parametrilor meteorologici la aerodrom, să efectueze observații
meteorologice aeronautice și să elaboreze mesaje de observații
meteorologice aeronautice, să furnizeze documentația
meteorologică pentru zbor și să asigure expozeul verbal
(briefing meteorologic) pentru informarea meteorologică a
beneficiarilor de servicii meteorologice aeronautice din aviația
civilă, la unitatea meteorologică aeronautică pentru care deține
autorizația.
5.1.2.3. Pentru obținerea calificării de meteorolog aeronautic
tehnician gradul II trebuie îndeplinite următoarele condiții:
a) deținerea licenței de meteorolog aeronautic, a calificării
de tehnician gradul III în termen de valabilitate și a autorizației
la unitatea meteorologică aeronautică pentru care solicită
gradul II;
b) dovada efectuării unei perioade cumulate de minimum
8 luni de activitate operațională, desfășurată după obținerea
calificării de tehnician gradul III, sub supravegherea unui
instructor OJT la unitatea meteorologică aeronautică pentru care
solicită gradul II;
c) recomandarea din partea instructorului OJT, din care să
rezulte abilitatea practică necesară exercitării drepturilor
conferite de deținerea acestei calificări/acestui grad;
d) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
calificări/grad;
e) certificatul medical în termen de valabilitate.
5.1.3. Meteorolog aeronautic tehnician gradul I
5.1.3.1. Deținătorul unei calificări de meteorolog aeronautic
tehnician gradul I are dreptul de a desfășura activitatea
operațională în condiții de autonomie și responsabilitate privind
efectuarea de activități de meteorologie aeronautică specifice,
inclusiv în ceea ce privește controlul, îndrumarea și instruirea
personalului meteorologic deținător al unui grad inferior, la o
stație meteorologică aeronautică sau un birou meteorologic de
aerodrom.
5.1.3.2. Deținătorul unei calificări de meteorolog aeronautic
tehnician gradul I este autorizat să supravegheze evoluția
parametrilor meteorologici la aerodrom, să întocmească tabelele
centralizatoare de date meteorologice de observație, să
efectueze observații meteorologice aeronautice și să elaboreze
mesaje de observații meteorologice aeronautice, să furnizeze
documentația meteorologică pentru zbor, să emită informări
meteorologice de aerodrom și să asigure expozeul verbal
(briefing meteorologic) pentru informarea meteorologică a
beneficiarilor de servicii meteorologice aeronautice din aviația
civilă, la unitatea meteorologică aeronautică pentru care deține
autorizația.
5.1.3.3. Pentru obținerea calificării de meteorolog aeronautic
tehnician gradul I trebuie îndeplinite următoarele condiții:
a) deținerea licenței de meteorolog aeronautic, a calificării
de tehnician gradul II în termen de valabilitate și a autorizației la
unitatea meteorologică aeronautică pentru care solicită gradul I;

MONITORUL OFICIAL AL ROMÂNIEI, PARTEA I, Nr. 785/18.XI.2009
b) dovada efectuării unei perioade cumulate de minimum
4 ani de activitate operațională, desfășurată după obținerea
calificării de tehnician gradul II, din care cel puțin un an la
unitatea meteorologică aeronautică pentru care solicită gradul I;
c) absolvirea unui curs de pregătire aprobat de autoritatea
de licențiere, încheiat cu maximum 12 luni înainte de solicitarea
calificării și desfășurat în conformitate cu prevederile cap. 7;
d) recomandarea din partea unității meteorologice
aeronautice pentru care deține autorizație, din care să rezulte
abilitatea exercitării drepturilor conferite de deținerea acestei
calificări/acestui grad;
e) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
calificări/respectivului grad;
f) certificatul medical în termen de valabilitate.
5.2. Calificarea meteorolog aeronautic prognozist

5.2.1. Meteorolog aeronautic prognozist gradul III
5.2.1.1. Deținătorul unei calificări de meteorolog aeronautic
prognozist gradul III are dreptul de a participa la activitatea
operațională, sub supravegherea unui instructor OJT, la un birou
meteorologic de aerodrom sau la un centru de veghe
meteorologică.
5.2.1.2. Deținătorul unei calificări de meteorolog aeronautic
prognozist gradul III este autorizat să supravegheze evoluția
condițiilor meteorologice de aerodrom, să elaboreze prognoze
de aerodrom, de aterizare și de decolare, să elaboreze avertizări
meteorologice pentru zona de aerodrom, să întocmească
prognoze pe rută pentru zborurile desfășurate la nivele joase și
să furnizeze documentația meteorologică pentru zbor în scopul
de a acumula experiența necesară obținerii unei calificări de
meteorolog aeronautic prognozist gradul II la unitatea
meteorologică aeronautică pentru care deține autorizația.
5.2.1.3. Pentru obținerea calificării de meteorolog aeronautic
prognozist gradul III trebuie îndeplinite următoarele condiții:
a) deținerea licenței de meteorolog aeronautic stagiar în
termen de valabilitate;
b) absolvirea unui curs de pregătire aprobat de autoritatea
de licențiere, încheiat cu maximum 6 luni înainte de solicitarea
calificării și desfășurat în conformitate cu prevederile cap. 7;
c) recomandarea din partea unității meteorologice
aeronautice unde își va desfășura activitatea operațională sub
supraveghere;
d) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
calificări/respectivului grad;
e) certificatul medical în termen de valabilitate.
5.2.2. Meteorolog aeronautic prognozist gradul II
5.2.2.1. Deținătorul unei calificări de meteorolog aeronautic
prognozist gradul II are dreptul de a desfășura activitatea
operațională în condiții de autonomie și responsabilitate privind
efectuarea de activități de meteorologie aeronautică specifice, la
un birou meteorologic de aerodrom sau la un centru de veghe
meteorologică aeronautică.
5.2.2.2. Deținătorul unei calificări de meteorolog aeronautic
prognozist gradul II este autorizat să supravegheze evoluția
condițiilor meteorologice de aerodrom, să elaboreze prognoze
de aerodrom, de aterizare și de decolare, să elaboreze avertizări
meteorologice pentru zona de aerodrom, să întocmească
prognoze pe rută pentru zborurile desfășurate la nivele joase,
să furnizeze documentația meteorologică pentru zbor și să
asigure consultanță în scopul informării meteorologice a
beneficiarilor de servicii de meteorologie aeronautică din aviația
civilă, la unitatea meteorologică aeronautică pentru care deține
autorizația.

9

5.2.2.3. Pentru obținerea calificării de meteorolog aeronautic
prognozist gradul II trebuie îndeplinite următoarele condiții:
a) deținerea licenței de meteorolog aeronautic, a calificării
de prognozist gradul III în termen de valabilitate și a autorizației
la unitatea meteorologică aeronautică pentru care solicită
gradul II;
b) dovada unei perioade cumulate de minimum 2 ani de
activitate operațională, desfășurată după obținerea calificării de
prognozist gradul III, sub supravegherea unui instructor OJT, la
unitatea meteorologică aeronautică pentru care solicită gradul II;
c) absolvirea unui curs de pregătire aprobat de autoritatea
de licențiere, încheiat cu maximum 12 luni înainte de solicitarea
calificării și desfășurat în conformitate cu prevederile cap. 7;
d) recomandarea din partea instructorului OJT, din care să
rezulte abilitatea practică necesară exercitării drepturilor
conferite de deținerea acestei calificări/acestui grad;
e) certificatul medical în termen de valabilitate.
5.2.3. Meteorolog aeronautic prognozist gradul I
5.2.3.1. Deținătorul unei calificări de meteorolog aeronautic
prognozist gradul I are dreptul de a desfășura activitatea
operațională în condiții de autonomie și responsabilitate privind
efectuarea de activități de meteorologie aeronautică specifice,
inclusiv în ceea ce privește controlul, îndrumarea și instruirea
personalului meteorologic deținător al unui grad inferior, la un
birou meteorologic de aerodrom sau la un centru de veghe
meteorologică.
5.2.3.2. Deținătorul unei calificări de meteorolog aeronautic
prognozist gradul I este autorizat să supravegheze evoluția
condițiilor meteorologice în FIR București, să elaboreze toate
tipurile de prognoze, avertizări și amendamente la prognoze și
să asigure consultanță în scopul informării meteorologice a
beneficiarilor de servicii de asistență meteorologică din aviația
civilă, la unitatea meteorologică aeronautică pentru care deține
autorizația.
5.2.3.3. Pentru obținerea calificării de meteorolog aeronautic
prognozist gradul I trebuie îndeplinite următoarele condiții:
a) deținerea licenței de meteorolog aeronautic, a calificării
de prognozist gradul II în termen de valabilitate și a autorizației
la unitatea meteorologică aeronautică pentru care solicită
gradul I;
b) dovada efectuării unei perioade cumulate de minimum
4 ani de activitate operațională, desfășurată după obținerea
calificării de prognozist gradul II, din care cel puțin un an la
unitatea meteorologică aeronautică pentru care solicită gradul I;
c) absolvirea unui curs de pregătire aprobat de autoritatea
de licențiere, încheiat cu maximum 12 luni înainte de solicitarea
calificării și desfășurat în conformitate cu prevederile cap. 7;
d) recomandarea din partea unității meteorologice
aeronautice pentru care deține autorizație, din care să rezulte
abilitatea exercitării drepturilor conferite de deținerea acestei
calificări/acestui grad;
e) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
calificări;
f) certificatul medical în termen de valabilitate.
5.3. Autorizații speciale

5.3.1. Autorizația specială de ăinstructor OJT (on-the-job
training)”:
5.3.1.1. Deținătorul unei autorizații de instructor OJT are
dreptul de a desfășura activități de instruire și supraveghere în
condiții operaționale reale și poartă responsabilitatea pentru
activitățile meteorologice aeronautice desfășurate sub
supravegherea sa.
5.3.1.2. Deținătorul unei autorizații de instructor OJT este
autorizat pentru a instrui și supraveghea în mediu operațional
real personalul deținător de licență de meteorolog aeronautic

10

MONITORUL OFICIAL AL ROMÂNIEI, PARTEA I, Nr. 785/18.XI.2009

aflat în pregătire și/sau a cărui competență asociată
calificării/gradului a fost suspendată ori aflat în pregătire prin
mutarea la un alt tip de unitate și pentru a face recomandările
corespunzătoare privind meteorologii aeronautici care s-au aflat
în instruirea și sub supravegherea sa și care sunt competenți
pentru a li se emite calificările/gradele corespunzătoare pentru
serviciul meteorologic aeronautic pentru care ei au efectuat
pregătire în mediu real.
5.3.1.3. Pentru obținerea autorizației de instructor OJT
trebuie să fie îndeplinite următoarele condiții:
a) deținerea licenței MA corespunzătoare calificării de
prognozist sau tehnician gradul I în termen de valabilitate;
b) absolvirea unui curs de pregătire OJT aprobat de
autoritatea de licențiere, încheiat cu maximum 12 luni înainte de
solicitarea calificării și desfășurat în conformitate cu prevederile
cap. 7;
c) dovada efectuării unei perioade cumulate de minimum
2 ani de activitate operațională, desfășurată după obținerea
calificării de prognozist gradul I sau tehnician gradul I;
d) recomandarea din partea unității meteorologice
aeronautice pentru care deține autorizație și unde își desfășoară
activitatea operațională, din care să rezulte necesitatea
exercitării drepturilor conferite de deținerea acestei autorizații
speciale;
e) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
autorizații speciale.
5.3.2. Autorizația specială de ăactivități de climatologie
aeronautică (CLA)”
5.3.2.1. Deținătorul unei autorizații de activități CLA are
dreptul de a desfășura activități de climatologie aeronautică în
condițiile prevăzute în prezenta reglementare. Pentru personalul
deținător de licență MA în termen de valabilitate, activitățile CLA
trebuie să fie efectuate independent de activitățile operaționale
în timp real și întreruperea activității operaționale trebuie să fie
adusă la cunoștința autorității de licențiere.
5.3.2.2. Deținătorul unei autorizații de activități CLA este
autorizat pentru a centraliza, prelucra și analiza informații
climatologice aeronautice și de a întocmi tabele și rezumate
climatologice de aerodrom, în conformitate cu reglementările în
vigoare și procedurile specifice OMM.
5.3.2.3. Pentru obținerea autorizației de activități CLA trebuie
să fie îndeplinite următoarele condiții:
a) deținerea calificării de prognozist gradul I;
b) absolvirea unui curs de pregătire de specialitate aprobat
de autoritatea de licențiere, încheiat cu maximum 12 luni înainte
de solicitarea autorizației și desfășurat în conformitate cu
prevederile cap. 7;
c) dovada efectuării unei perioade cumulate de minimum
5 ani de activitate operațională, desfășurată după obținerea
calificării de prognozist gradul I;
d) recomandarea din partea unității meteorologice
aeronautice, din care să rezulte necesitatea exercitării
drepturilor conferite de deținerea acestei autorizații speciale;
e) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
autorizații speciale.
5.4. Autorizația de unitate

5.4.1. Autorizația de unitate este asociată licenței MA și
indică unitatea meteorologică aeronautică la care deținătorul
licenței MA furnizează un serviciu meteorologic aeronautic.
Licența MA este valabilă numai dacă include și autorizația de
unitate.
5.4.2. Deținătorul unei autorizații de unitate are dreptul de a
desfășura activități de asistență meteorologică aeronautică a
aviației civile numai la unitatea meteorologică aeronautică
specificată.

5.4.3. Autorizația de unitate este înscrisă în licența MA de
către autoritatea de licențiere la recomandarea furnizorului de
servicii meteorologice aeronautice atunci când solicitantul obține
inițial licența MA și precizează tipul unității meteorologice
aeronautice și locația acesteia.
5.4.4. În cazul mutării la o unitate meteorologică aeronautică
de același tip, furnizorul de servicii meteorologice aeronautice
trebuie să notifice autorității de licențiere și deținătorul licenței
trebuie să facă dovada în fața unei comisii de examinare a
autorității de licențiere a cunoașterii particularităților
climatologice ale zonei de responsabilitate a unității la care se
efectuează mutarea.
5.4.5. În cazul mutării la o unitate meteorologică aeronautică
de alt tip, furnizorul de servicii meteorologice aeronautice trebuie
să notifice autorității de licențiere și deținătorul licenței trebuie
să îndeplinească următoarele condiții:
a) deținerea licenței de meteorolog aeronautic în termen de
valabilitate;
b) dovada efectuării unei perioade de o lună de activitate
operațională, desfășurată sub supravegherea unui instructor
OJT la unitatea meteorologică aeronautică pentru care solicită
autorizația;
c) absolvirea unui curs de pregătire de minimum două
săptămâni aprobat de autoritatea de licențiere;
d) recomandarea din partea instructorului OJT, din care să
rezulte abilitatea desfășurării activităților operaționale specifice
la noua unitate meteorologică aeronautică;
e) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
autorizații;
f) certificatul medical în termen de valabilitate.
CAPITOLUL 6
Menținerea competenței
personalului meteorologic aeronautic
6.1. Generalități

6.1.1. Pentru ca un meteorolog aeronautic să își poată
desfășura activitatea de asistență meteorologică a activităților
aeronautice civile potrivit drepturilor conferite de licența deținută,
acesta trebuie să demonstreze periodic autorității de licențiere
deținerea nivelului de competență corespunzător calificării,
gradului și autorizațiilor deținute în cadrul licenței.
6.1.2.
Valabilitatea
competențelor
acordate
prin
calificarea/gradul și autorizațiile asociate licenței MA este de
24 de luni. Pentru a-și exercita drepturile conferite de licența
respectivă la unitatea meteorologică aeronautică pentru care
deține autorizație deținătorul licenței MA trebuie să solicite
autorității de licențiere, anterior expirării perioadei de valabilitate,
prelungirea valabilității competențelor acordate prin
calificarea/gradul și autorizațiile acordate.
6.2. Revalidarea licenței

6.2.1. În scopul revalidării licenței, solicitantul trebuie să
îndeplinească următoarele condiții:
a) dovada efectuării unei perioade minime de 18 luni de
activitate operațională, desfășurată după obținerea calificării, cu
un minimum de 12 ore pe lună de activitate operațională;
b) recomandarea din partea unității meteorologice, din care
să rezulte abilitatea practică necesară exercitării drepturilor
conferite de deținerea acestei licențe;
c) absolvirea unui curs de pregătire de reîmprospătare a
cunoștințelor aprobat de autoritatea de licențiere, încheiat cu
maximum 12 luni înainte de solicitarea revalidării licenței și
desfășurat în conformitate cu prevederile cap. 7;
d) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei licențe;
e) certificatul medical în termen de valabilitate.

MONITORUL OFICIAL AL ROMÂNIEI, PARTEA I, Nr. 785/18.XI.2009
6.2.2. În scopul prelungirii autorizației de instructor OJT,
solicitantul trebuie să îndeplinească următoarele condiții:
a) deținerea licenței și a calificării și gradului asociate în
termen de valabilitate;
b) recomandarea din partea unității meteorologice, din care
să rezulte necesitatea exercitării drepturilor conferite de
deținerea acestei autorizații;
c) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
autorizații.
6.2.3. Prelungirea valabilității autorizației speciale de
instructor OJT este separată de revalidarea licenței, dar se
poate realiza și concomitent cu aceasta.
6.2.4. În scopul prelungirii autorizației CLA, solicitantul
trebuie să îndeplinească următoarele condiții:
a) deținerea autorizației CLA în termen de valabilitate;
b) recomandarea din partea unității meteorologice, din care
să rezulte necesitatea exercitării drepturilor conferite de
deținerea acestei autorizații;
c) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
autorizații.
6.3. Reînnoirea licenței

6.3.1. În cazul expirării valabilității competențelor acordate
prin calificarea și gradul asociate licenței MA deținute sau al
întreruperii activității operaționale pe o perioadă continuă mai
mare de 6 luni, solicitantul trebuie să solicite reînnoirea licenței
MA.
6.3.2. În cazul întreruperii activității operaționale până la
12 luni, dar nu mai puțin de 6 luni în cadrul termenului de
valabilitate a licenței deținute, pentru reînnoirea licenței și
reluarea activității operaționale solicitantul trebuie să
îndeplinească următoarele condiții:
a) absolvirea unui curs de pregătire practică de
reîmprospătare a cunoștințelor aprobat de autoritatea de
licențiere, sub supravegherea unui instructor OJT, și desfășurat
în conformitate cu prevederile cap. 7;
b) dovada, în fața comisiei de examinare a autorității de
licențiere, a cunoștințelor practice necesare pentru exercitarea
drepturilor conferite de deținerea respectivei calificări;
c) certificatul medical în termen de valabilitate.
6.3.3. Cazurile specifice de întrerupere a activității
operaționale în cazul nepromovării examinării teoretice și/sau
practice sunt reglementate corespunzător la cap. 8 și nu se
încadrează în prevederile specifice menționate mai sus.
6.3.4. În cazul întreruperii activității operaționale mai mult de
12 luni în cadrul termenului de valabilitate a licenței deținute,
pentru reînnoirea licenței și reluarea activității operaționale
solicitantul trebuie să îndeplinească următoarele condiții:
a) absolvirea unui curs de pregătire de reîmprospătare a
cunoștințelor aprobat de autoritatea de licențiere și desfășurat
după reluarea activității în conformitate cu prevederile cap. 7;
b) dovada, în fața comisiei de examinare a autorității de
licențiere, a cunoștințelor teoretice și practice necesare pentru
exercitarea drepturilor conferite de deținerea respectivei
calificări/respectivului grad;
c) certificatul medical în termen de valabilitate.
6.3.5. În cazul expirării valabilității competențelor acordate
prin calificarea și gradul asociate licenței MA, pentru reînnoirea
licenței și reluarea activității operaționale solicitantul trebuie să
facă dovada îndeplinirii condițiilor stabilite de autoritatea de
licențiere prin proceduri specifice.

11

CAPITOLUL 7
Pregătirea personalului meteorologic aeronautic
7.1. Generalități

7.1.1. Pregătirea profesională a personalului meteorologic
aeronautic în vederea obținerii unei licențe MA și/sau a
calificărilor/gradelor asociate trebuie să fie efectuată în
conformitate cu prevederile prezentei reglementări. Pregătirea
trebuie să furnizeze abilitățile și cunoștințele necesare la un nivel
adecvat de competență, astfel încât meteorologii aeronautici
stagiari sau aflați în pregătire să poată furniza, sub
supraveghere, serviciul corespunzător de asistență
meteorologică aeronautică a activităților aeronautice civile.
7.1.2. Pregătirea profesională a personalului meteorologic
aeronautic în vederea obținerii unei licențe MA și/sau a
calificărilor/gradelor asociate trebuie să fie efectuată în cadrul
unor centre de pregătire autorizate și prin cursuri de pregătire în
domeniul meteorologic aeronautic aprobate în conformitate cu
prevederile prezentei reglementări.
7.1.3. Pe parcursul efectuării pregătirii, personalul
meteorologic aeronautic aflat în pregătire nu trebuie să
efectueze alte activități operaționale decât cele aprobate prin
planul și tematica de pregătire.
7.2. Centre de pregătire

7.2.1. Centrul de pregătire reprezintă o organizație cu
personalitate juridică sau o structură organizatorică inclusă într-o
organizație având personalitate juridică ce oferă instruire
teoretică și/sau practică personalului meteorologic aeronautic
deținător al unei licențe sau care intenționează să obțină o
licență MA în baza unor programe și manuale de instruire și/sau
de antrenare specifice, aprobate, utilizând personal de instruire
calificat, facilități și echipamente corespunzătoare în
conformitate cu cerințele emise de autoritatea de licențiere.
7.2.2. Un centru de pregătire care intenționează să ofere
instruire teoretică și/sau practică corespunzătoare pentru a
satisface cerințele prevăzute de prezenta reglementare trebuie
să obțină în prealabil autorizarea din partea autorității de
licențiere desemnate.
7.2.3. Obținerea și menținerea autorizării
7.2.3.1. Entitatea ce intenționează să devină centru de
pregătire autorizat trebuie să înainteze către autoritatea de
licențiere o solicitare în acest sens însoțită de următoarele
documente:
a) dovada că centrul de pregătire are sediul înregistrat și
locul principal de desfășurare a activităților de instruire în
România;
b) manualul de organizare care să furnizeze informațiile
relevante, semnificative referitoare la resursele umane,
facilitățile și echipamentele utilizate în procesul de instruire,
inclusiv sistemul de asigurare a calității pentru a detecta în mod
eficient și oportun orice deficiență și a lua măsurile corective
corespunzătoare;
c) manualul de instruire pentru fiecare categorie de cursuri
și/sau activități de instruire specifice pe care centrul își propune
să le desfășoare. Acestea vor specifica standardele, obiectivele
și nivelurile de performanță în instruire pentru fiecare categorie
și fază de instruire pe care elevii trebuie să le îndeplinească;
d) programele școlare de instruire și/sau de antrenare, pe
categorii de personal instruit și activități de instruire propuse.
Programele trebuie să conțină tematica, obiectivele, nivelurile
de performanță ce se doresc a fi atinse, precum și numărul de
ore de pregătire;
e) dovada că dispune de resurse adecvate pentru activitățile
de instruire propuse în funcție de tipul, volumul și complexitatea
acestora.

12

MONITORUL OFICIAL AL ROMÂNIEI, PARTEA I, Nr. 785/18.XI.2009

7.2.3.2. După înregistrarea solicitării de obținere a aprobării,
centrul de pregătire trebuie să fie auditat de către autoritatea de
licențiere în scopul verificării conformității cu cerințele și
recomandările prezentei reglementări.
7.2.3.3. În cazul în care rezultatele inspecției sunt
satisfăcătoare, autorizarea de funcționare este acordată pentru
o perioadă de un an.
7.2.3.4. Autoritatea de licențiere trebuie să monitorizeze
permanent standardele declarate în manualele de desfășurare
a cursurilor, evidența pregătirii, documentația tehnică,
materialele de curs, precum și orice alte materialele relevante,
iar rezultatele monitorizării trebuie să fie înscrise într-un raport
de evaluare. Criteriile de evaluare în vederea autorizării și
activitatea de monitorizare ulterioară trebuie să se realizeze în
conformitate cu prevederile prezentei reglementări prin
proceduri specifice.
7.2.3.5. Orice modificare a condițiilor și criteriilor autorizate
trebuie să fie comunicată autorității de licențiere spre aprobare,
înainte de implementarea acestor modificări.
7.2.3.6. Prelungirea (revalidarea) autorizării poate fi acordată
pentru o perioadă până la maximum 3 ani, dar nu mai puțin de
un an.
7.2.3.7. Autorizarea este modificată, suspendată sau
revocată de către autoritatea de licențiere în cazul în care se
constată că nivelul cerințelor și standardelor aprobate nu este
menținut la nivelul minim autorizat.
7.2.3.8. Un centru de pregătire autorizat poate încheia
acorduri de colaborare cu alte instituții specializate în vederea
instruirii sau poate utiliza și alte locuri și/sau facilități de pregătire
decât cele pentru care a obținut autorizare, numai cu aprobarea
autorității de licențiere.
7.2.4. Management și personal de instruire
7.2.4.1. Structura organizatorică a centrului de pregătire
trebuie să asigure supravegherea personalului de instruire, care
deține calificările și experiența necesare pentru a garanta
menținerea unor standarde ridicate de pregătire. Detalii privind
structura managerială, indicând responsabilitățile individuale,
trebuie să fie incluse în manualul de organizare.
7.2.4.2. Un centru de pregătire trebuie să asigure permanent
un număr adecvat de personal calificat corespunzător, din care
cel puțin o persoană trebuie să fie angajată permanent cu
responsabilități în ceea ce privește instruirea (responsabil cu
instruirea generală).
7.2.4.3. Raportul numărului total de cursanți la numărul de
instructori, în afara responsabilului cu instruirea generală,
trebuie să fie maximum 6:1. Numărul cursanților în activitățile
de instruire practică sau care necesită un grad ridicat de
supraveghere trebuie să fie maximum 12.
7.2.4.4. Responsabilul cu instruirea generală (RIG) trebuie
să aibă responsabilitatea generală asupra proceselor de
instruire teoretică și practică, a integrării lor și asupra urmăririi
progresului individual al cursanților și trebuie să dețină o
experiență semnificativă în domeniul serviciilor meteorologice
aeronautice și calități manageriale și să dețină sau să fi deținut
în ultimii 3 ani înaintea desemnării ca RIG o licență de
meteorolog aeronautic.
7.2.4.5. Instructorii pentru instruirea practică trebuie să dețină
experiență operațională corespunzătoare tipului de cursuri pe
care le efectuează, o pregătire didactică adecvată și o autorizare
din partea autorității de licențiere pentru a efectua activitatea de
instruire practică specifică în cadrul centrului de pregătire
autorizat.
7.2.4.6. Instructorii pentru instruirea teoretică trebuie să
dețină specializare corespunzătoare tipului de cursuri pe care
le efectuează, o pregătire didactică adecvată și o autorizare din

partea autorității de licențiere pentru a efectua activitatea de
instruire teoretică specifică în cadrul centrului de pregătire
autorizat.
7.2.4.7. Centrul de pregătire autorizat trebuie să păstreze,
pe o perioadă de cel puțin 5 ani, următoarele date:
a) detalii despre instruirea teoretică și practică a fiecărui
cursant;
b) rapoarte și evaluări individuale, din partea instructorilor,
asupra progresului în procesul de instruire și rezultatele
testărilor periodice efectuate;
c) informații personale relevante (de exemplu: valabilitatea
certificatului medical, calificări etc.).
7.2.4.8. Formularele standard utilizate pentru înregistrarea
și urmărirea pregătirii cursanților trebuie să fie specificate în
manualul de instruire.
7.3. Cursuri de pregătire

7.3.1. Pregătirea personalului meteorologic aeronautic se
diferențiază în două faze:
a) pregătirea inițială;
b) pregătirea de specialitate în vederea obținerii unui grad
superior, pentru revalidarea licenței, obținerea unui nou tip de
calificare și/sau grad, precum și pentru reînnoirea licenței și/sau
reluarea activității.
7.3.2. Cursurile de pregătire trebuie să fie aprobate în
prealabil de către autoritatea de licențiere.
7.3.3. Solicitarea de aprobare a unui curs de pregătire
trebuie să fie transmisă autorității de licențiere și trebuie să
specifice minimum următoarele:
a) denumirea, scopul și obiectivele cursului de pregătire în
conformitate cu condițiile specifice privind cursul de pregătire;
b) modalități de pregătire prin care urmează a fi îndeplinite
obiectivele în conformitate cu condițiile specifice privind cursul
de pregătire;
c) disciplinele de pregătire și programele analitice cu numărul
de ore alocat și nivelul de aprofundare dorit;
d) perioada în conformitate cu condițiile specifice privind
cursul de pregătire și locația (organizația de pregătire)
planificate pentru desfășurarea pregătirii;
e) lectorii și/sau instructorii implicați în procesul de pregătire;
f) dovada îndeplinirii de către cursanți a condițiilor de
participare la curs în conformitate cu condițiile specifice privind
cursul de pregătire;
g) procesele prin care progresul pregătirii și, în final,
îndeplinirea obiectivelor pregătirii sunt apreciate și evaluate.
7.3.4. Procedurile de evaluare trebuie să asigure că
personalul aflat în pregătire cunoaște evoluția pregătirii, inclusiv
acele zone unde o îmbunătățire este necesară, precum și
obiectivele pe care trebuie să le îndeplinească în scopul
încheierii cu succes a cursului.
7.3.5. Documentația aferentă în vederea solicitării aprobării
unui curs de pregătire trebuie să fie înaintată autorității de
licențiere spre aprobare de către centrul de pregătire autorizat,
cu minimum 15 zile lucrătoare înainte de data planificată
începerii cursului.
7.3.6. Cursurile trebuie revizuite cu regularitate, în scopul de
a se asigura că pregătirea în baza lor îndeplinește cerințele
specificate în prezenta reglementare.
7.3.7. Orice amendamente aduse cursurilor în urma
proceselor de revizuire trebuie să fie documentate, cu
precizarea modificărilor și justificărilor asociate, și să fie înaintate
spre aprobare autorității de licențiere.
7.3.8. Autoritatea de licențiere poate aproba și/sau
recunoaște și cursurile de pregătire desfășurate în străinătate
la organizații de pregătire. Acestea trebuie aprobate și/sau
recunoscute în prealabil de către autoritatea de licențiere și
trebuie să facă dovada îndeplinirii condițiilor de pregătire în
conformitate cu prevederile prezentei reglementări.

MONITORUL OFICIAL AL ROMÂNIEI, PARTEA I, Nr. 785/18.XI.2009
7.4. Pregătirea inițială

7.4.1. Cursul pentru obținerea calificării de meteorolog
aeronautic tehnician gradul III trebuie să se desfășoare după
cum urmează:
a) durata pregătirii trebuie să fie de minimum 4 luni, dintre
care o lună pregătire teoretică și 3 luni pregătire practică;
b) persoanele care se pot înscrie la acest curs trebuie să
dețină o licență de meteorolog aeronautic stagiar în termen de
valabilitate;
c) cerințele privind disciplinele de pregătire teoretică,
bibliografia și conținutul pregătirii practice sunt în conformitate cu
prevederile prezentei reglementări și sunt detaliate prin
proceduri specifice.
7.4.2. Cursul pentru obținerea calificării de meteorolog
aeronautic prognozist gradul III trebuie să se desfășoare după
cum urmează:
a) durata pregătirii trebuie să fie de minimum 12 luni, dintre
care două luni pregătire teoretică și 10 luni pregătire practică;
b) persoanele care se pot înscrie la acest curs trebuie să
dețină o licență de meteorolog aeronautic stagiar în termen de
valabilitate;
c) cerințele privind disciplinele de pregătire teoretică,
bibliografia și conținutul pregătirii practice sunt în conformitate cu
prevederile prezentei reglementări și sunt detaliate prin
proceduri specifice.
7.5. Pregătirea de specialitate

7.5.1. Pregătirea în vederea obținerii unui grad superior în
cadrul aceleiași calificări
7.5.1.1. Cursurile pentru obținerea unui grad superior se
efectuează corespunzător următoarelor calificări și grade:
a) calificarea de meteorolog aeronautic tehnician gradul I;
b) calificarea de meteorolog aeronautic prognozist gradul II;
c) calificarea de meteorolog aeronautic prognozist gradul I;
d) calificarea de meteorolog aeronautic tehnician gradul II.
7.5.1.2. Cursurile pentru obținerea unui grad superior trebuie
să îndeplinească minimum următoarele condiții:
a) durata pregătirii trebuie să fie de minimum o lună și include
atât pregătire teoretică, cât și practică;
b) persoanele care se pot înscrie la acest curs trebuie să
dețină o licență de meteorolog aeronautic în termen de
valabilitate;
c) cerințele privind disciplinele de pregătire teoretică,
bibliografia și conținutul pregătirii practice sunt în conformitate cu
prevederile prezentei reglementări și sunt detaliate prin
proceduri specifice.
7.5.2. Pregătirea în vederea revalidării licenței
Durata pregătirii trebuie să fie de minimum 10 zile lucrătoare
și conținutul programului de pregătire specifică pentru
revalidarea licenței trebuie să fie stabilit de autoritatea de
licențiere prin proceduri specifice.
7.5.3. Pregătirea în vederea reînnoirii licenței
Durata pregătirii și conținutul programului de pregătire
specifică pentru reînnoirea licenței trebuie să fie stabilite de
autoritatea de licențiere prin proceduri specifice, în funcție de
perioada de întrerupere a activității operaționale, tipul activităților
desfășurate și unitatea unde își desfășoară activitatea, fără a
depăși însă conținutul programului de pregătire pentru obținerea
calificării/gradului deținute la momentul întreruperii.
7.5.4. Pregătirea în vederea obținerii autorizației de instructor
OJT
Durata pregătirii și conținutul programului de pregătire
trebuie să fie stabilite de autoritatea de licențiere prin proceduri
specifice și trebuie să țină seama de cunoștințele specifice
necesare în domeniul metodologiei instruirii, organizării
procesului de instruire, tehnicilor OJT și criteriilor de apreciere.

13

7.5.5. Pregătirea în vederea obținerii autorizației pentru
activități de climatologie aeronautică (CLA)
Durata pregătirii și conținutul programului de pregătire
trebuie să fie stabilite de autoritatea de licențiere prin proceduri
specifice și trebuie să țină seama de cunoștințele specifice
necesare în domeniul activităților de climatologie aeronautică,
în conformitate cu cerințele OMM.
7.5.6. Pregătirea în vederea trecerii de la un tip de calificare
la altul
Durata pregătirii și conținutul programului de pregătire
trebuie să fie stabilite de autoritatea de licențiere prin proceduri
specifice și trebuie să țină seama de cunoștințele teoretice și
practice deținute în cadrul calificării anterioare.
7.5.7. Pregătirea în vederea mutării la un alt tip de unitate
meteorologică aeronautică
Durata pregătirii și conținutul programului de pregătire
trebuie să fie stabilite de autoritatea de licențiere prin proceduri
specifice și trebuie să țină seama de cunoștințele teoretice și
practice deținute prin autorizația de la unitatea anterioară.
CAPITOLUL 8
Organizarea evaluării de competență
8.1. Generalități

8.1.1. Autoritatea de licențiere trebuie să realizeze periodic
evaluarea nivelului de competență pentru acordarea și/sau
menținerea unei calificări/unui grad de meteorolog aeronautic
și/sau unei autorizații necesare desfășurării activității
operaționale într-o unitate meteorologică aeronautică, prin
susținerea și promovarea de către solicitanți a unor examinări
teoretice și practice.
8.1.2. Furnizorii de servicii de meteorologie aeronautică
trebuie să transmită autorității de licențiere solicitările individuale
ale personalului din cadrul unităților meteorologice aeronautice
însoțite de dovada îndeplinirii condițiilor specifice competenței
solicitate și dovada achitării tarifelor corespunzătoare, cu cel
puțin 25 de zile lucrătoare înaintea datei sesiunii de evaluare
programate preliminar. Formularele specifice utilizate pentru
solicitările individuale trebuie să fie elaborate de autoritatea de
licențiere prin proceduri specifice.
8.1.3. Personalul meteorologic aeronautic trebuie să se
prezinte pentru evaluare la data, ora și locul stabilite pentru
acestea, având asupra lui licența de meteorolog aeronautic.
Imposibilitatea stabilirii identității unei persoane pe baza
documentului mai sus menționat conduce la neacceptarea
acesteia la examen.
8.1.4. Autoritatea de licențiere trebuie să organizeze sesiuni
de evaluare în funcție de solicitările care îi sunt adresate în acest
scop de către furnizorii de servicii de meteorologie aeronautică.
Aceste solicitări trebuie transmise de către furnizorul de servicii
de meteorologie aeronautică la fiecare sfârșit de an pentru anul
următor și cu minimum 30 de zile lucrătoare înainte de sfârșitul
anului. Autoritatea de licențiere trebuie să transmită, în termen
de 10 zile lucrătoare de la data primirii solicitărilor, o planificare
preliminară a sesiunilor de evaluare pe care le va organiza în
cursul anului următor. Autoritatea de licențiere își rezervă dreptul
de a modifica și comunica cu cel puțin 15 zile lucrătoare înainte
data sesiunilor individuale de evaluare.
8.1.5. Modul concret prin care autoritatea de licențiere
realizează evaluarea competenței trebuie să fie stabilit prin
proceduri specifice.
8.2. Examinări teoretice

8.2.1. Examinarea teoretică se efectuează în scris în cadrul
sesiunilor de evaluare stabilite de către autoritatea de licențiere.
Disciplinele de examinare teoretică sunt corespunzătoare
fiecărui tip de calificare/grad și țin seama de etapele de acordare
a competenței, respectiv obținerea calificării/gradului,
revalidarea licenței și/sau reînnoirea licenței. Subiectele de
examinare trebuie să fie prezentate sub formă de pachete de
chestionare.

14

MONITORUL OFICIAL AL ROMÂNIEI, PARTEA I, Nr. 785/18.XI.2009

8.2.2. Autoritatea de licențiere trebuie să stabilească și să
autorizeze prin proceduri specifice personalul de specialitate
pentru a desfășura examinările teoretice care sunt cerute, în
scopul de a se asigura că solicitanții sau deținătorii de licențe
MA sunt competenți și că îndeplinesc cerințele aplicabile
prevăzute în prezenta reglementare.
8.2.3. Disciplinele pentru examinarea teoretică sunt
următoarele:
8.2.3.1. Meteorolog aeronautic tehnician gradul III
8.2.3.1.1. Obținerea calificării:
a) Meteorologie aeronautică și sinoptică;
b) Instrucțiuni pentru observarea și codificarea fenomenelor
meteorologice și coduri meteorologice;
c) Cunoștințe aeronautice;
d) Instrumente și metode utilizate pentru observarea
fenomenelor meteorologice;
e) Limba engleză.
8.2.3.1.2. Revalidarea licenței:
a) Instrucțiuni pentru observarea și codificarea fenomenelor
meteorologice și coduri meteorologice;
b) Instrumente și metode utilizate pentru observarea
fenomenelor meteorologice.
8.2.3.2. Meteorolog aeronautic tehnician gradul II
8.2.3.2.1. Obținerea calificării:
a) Meteorologie aeronautică și sinoptică (inclusiv climatologie
locală);
b) Cunoștințe aeronautice;
c) Limba engleză.
8.2.3.2.2. Revalidarea licenței:
a) Instrucțiuni pentru observarea și codificarea fenomenelor
meteorologice și coduri meteorologice;
b) Instrumente și metode utilizate pentru observarea
fenomenelor meteorologice.
8.2.3.3. Meteorolog aeronautic tehnician gradul I
8.2.3.3.1. Obținerea calificării:
a) Meteorologie aeronautică;
b) Cunoștințe aeronautice;
c) Limba engleză.
8.2.3.3.2. Revalidarea licenței:
a) Instrucțiuni pentru observarea și codificarea fenomenelor
meteorologice și coduri meteorologice;
b) Instrumente și metode utilizate pentru observarea
fenomenelor meteorologice;
c) Limba engleză.
8.2.3.4. Meteorolog aeronautic prognozist gradul III
8.2.3.4.1. Obținerea calificării:
a) Meteorologie aeronautică;
b) Meteorologie sinoptică;
c) Reglementări și coduri meteorologice aeronautice;
d) Cunoștințe aeronautice;
e) Limba engleză.
8.2.3.4.2. Revalidarea licenței:
a) Reglementări și coduri meteorologice aeronautice;
b) Meteorologie aeronautică.
8.2.3.5. Meteorolog aeronautic prognozist gradul II
8.2.3.5.1. Obținerea calificării:
a) Utilizarea tehnicilor de teledetecție și a modelelor
numerice în prognoza meteorologică;
b) Climatologie aeronautică (locală);
c) Limba engleză.
8.2.3.5.2. Revalidarea licenței:
a) Reglementări și coduri meteorologice aeronautice;
b) Utilizarea tehnicilor de teledetecție și a modelelor
numerice în prognoza meteorologică;
c) Limba engleză.
8.2.3.6. Meteorolog aeronautic prognozist gradul I
8.2.3.6.1. Obținerea calificării:
a) Climatologie aeronautică (zonală);
b) Cunoștințe aeronautice;

c) Limba engleză;
d) Meteorologie aeronautică;
e) Reglementări și coduri meteorologice aeronautice.
8.2.3.6.2. Revalidarea licenței:
a) Reglementări și coduri meteorologice aeronautice;
b) Utilizarea tehnicilor de teledetecție și a modelelor
numerice în prognoza meteorologică;
c) Limba engleză.
8.2.3.7. Instructor OJT
8.2.3.7.1. Obținerea autorizației:
a) Metodologia instruirii și organizarea procesului de
instruire;
b) Tehnici OJT și criterii de apreciere.
8.2.3.7.2. Revalidarea autorizației:
— Tehnici OJT și criterii de apreciere.
8.2.3.8. Activități de climatologie aeronautică (CLA)
8.2.3.8.1. Obținerea autorizației:
a) Climatologie aeronautică;
b) Metodologia întocmirii tabelelor și rezumatelor
climatologice de aerodrom.
8.2.3.8.2. Revalidarea autorizației:
— Metodologia întocmirii tabelelor și rezumatelor
climatologice de aerodrom.
8.2.4. Disciplinele pentru examinarea teoretică, tematica,
bibliografia și documentația de referință pentru examenele
teoretice trebuie să fie stabilite de autoritatea de licențiere prin
proceduri specifice.
8.2.5. Personalul de meteorologie aeronautică este examinat
în limba română. Personalul de meteorologie aeronautică de
altă cetățenie decât cea română poate fi examinat în limba
engleză, la cererea acestuia.
8.2.6. Nota minimă pentru promovarea examenului la fiecare
disciplină este 7,00.
8.2.7. În cazul examinării în vederea obținerii
calificării/gradului, dacă nu este obținută nota minimă la una
dintre discipline, reexaminarea la disciplina respectivă se
efectuează după cel puțin două săptămâni de la prima sesiune
de examinare.
8.2.8. În cazul examinării în vederea revalidării licenței, dacă
nu este obținută nota minimă la una dintre discipline,
reexaminarea la disciplina respectivă trebuie să se efectueze
după cel puțin două săptămâni de la prima sesiune de
examinare și în această perioadă licența este suspendată,
indiferent de data la care expiră valabilitatea competențelor
acordate în cadrul licenței.
8.2.9. În cazul examinării în vederea obținerii
calificării/gradului și numărul disciplinelor nepromovate este de
două sau mai multe sau în cazul în care nu se promovează
prima reexaminare, reexaminarea la disciplinele respective
trebuie să se efectueze după cel puțin o lună de la prima
sesiune de examinare, respectiv de la ultima sesiune de
reexaminare.
8.2.10. În cazul examinării în vederea revalidării licenței și
numărul disciplinelor nepromovate este de două sau mai multe
sau în cazul în care nu se promovează prima reexaminare,
valabilitatea licenței este suspendată pe o perioadă de o lună
de la data primei sesiuni de examinare, respectiv ultimei
reexaminări, indiferent de data la care încetează valabilitatea
competențelor acordate în cadrul licenței. Pe parcursul lunii în
care licența este suspendată, personalul care nu a promovat
examenul de licență trebuie să urmeze un curs de pregătire
teoretică cu o durată de cel puțin două săptămâni, aprobat de
autoritatea de licențiere. Prezentarea la o a doua reexaminare
trebuie să fie făcută numai pe baza unui act doveditor al
absolvirii acestui curs. În cazul nepromovării celei de-a doua
reexaminări, licența este suspendată pe o perioadă de 6 luni de
la data primei reexaminări după care solicitantul trebuie să
îndeplinească cerințele specifice reînnoirii licenței.

MONITORUL OFICIAL AL ROMÂNIEI, PARTEA I, Nr. 785/18.XI.2009
8.2.11. Valabilitatea examenului teoretic la disciplinele
promovate este de 6 luni. Dacă în acest interval de timp au loc
reexaminări la disciplinele nepromovate, rezultatele la
disciplinele promovate rămân valabile.
8.3 Examinări practice

8.3.1. Examinările practice se desfășoară în cadrul aceleiași
sesiuni în care se desfășoară și examinările teoretice și ulterior
acestora. Examinarea practică se efectuează doar în cazul
promovării examinării teoretice. Examinarea practică
corespunde fiecărui tip de calificare/grad în parte și ține seama
de etapele de acordare a competenței, respectiv obținerea
calificării/gradului, revalidarea licențe și/sau reînnoirea licenței.
8.3.2. Autoritatea de licențiere trebuie să stabilească și să
autorizeze prin proceduri specifice personalul de specialitate
pentru a desfășura evaluările sau examinările practice
necesare, în scopul de a se asigura că solicitanții sau deținătorii
de licențe MA sunt competenți și că îndeplinesc cerințele
aplicabile prevăzute în prezenta reglementare.
8.3.3. Examinarea practică trebuie să urmărească aspectele
esențiale ale activității operaționale referitoare la modul de
aplicare în practică a cunoștințelor teoretice dobândite, la
aplicarea corectă a procedurilor și instrucțiunilor specifice de
lucru, precum și a întocmirii mesajelor meteorologice, a hărților
sinoptice sau a diagramelor de specialitate în conformitate cu
cerințele privind frecvența emiterii, perioada de valabilitate și
momentele emiterii produselor meteorologice aeronautice.
8.3.4. Rezultatul examinărilor practice se face prin
ADMIS/RESPINS. Rezultatul examinării practice și elementele
verificate trebuie să fie înscrise pe formulare stabilite de
autoritatea de licențiere prin proceduri specifice.
8.3.5. În cazul în care solicitantul este declarat respins la
examinarea practică, licența este suspendată pe o perioadă de
o lună de la data examinării și trebuie să parcurgă sub
supravegherea unui instructor OJT un program de pregătire
practică la unitatea meteorologică aeronautică unde acesta
funcționează. La sfârșitul perioadei de pregătire practică astfel
desfășurată, solicitantul poate fi reexaminat. În cazul în care
solicitantul este declarat respins, licența este suspendată pe o
perioadă de 6 luni de la data reexaminării, după care solicitantul
trebuie să îndeplinească cerințele specifice reînnoirii licenței.
8.4 Încheierea evaluării

8.4.1. Evidența și păstrarea rezultatelor individuale ale
examinărilor teoretice și practice trebuie să fie efectuate de
autoritatea de licențiere pe formulare stabilite de autoritatea de
licențiere prin proceduri specifice. Rezultatele examinărilor sunt
consemnate de către examinatorii autorizați sub semnătură
proprie.
8.4.2. Rezultatele finale ale examinărilor teoretice și practice,
tipul calificărilor/gradelor acordate și valabilitatea acestora,
confirmarea revalidării licenței și autorizația de unitate sunt
consemnate în procese-verbale întocmite de autoritatea de
licențiere. Procesul-verbal întocmit constituie documentul în
baza căruia se acordă calificările/gradele, autorizațiile, se
revalidează sau se reînnoiesc licențele personalului
meteorologic aeronautic.
8.4.3. Procesele-verbale trebuie să fie transmise de
autoritatea de licențiere, în copie, furnizorului de servicii
meteorologice aeronautice căruia îi aparține personalul care
solicită sau deține licența MA, în termen de cel mult 10 zile
lucrătoare de la data încheierii sesiunii de examinare.
8.4.4. Neînaintarea către autoritatea de licențiere a tuturor
documentelor necesare menționate, neprezentarea la examene
din motive obiective a unor solicitanți și/sau nerespectarea
termenului de solicitare a examinării anterior expirării perioadei
de valabilitate conduc la imposibilitatea susținerii examenelor la
datele prevăzute sau solicitate, iar autoritatea de licențiere
trebuie să stabilească proceduri specifice pentru astfel de
situații.

15

CAPITOLUL 9
Administrarea sistemului de licențiere
a personalului meteorologic aeronautic
9.1. Generalități

9.1.1. Administrarea licențelor este procesul prin care
autoritatea de licențiere trebuie să se asigure că licențele de
meteorolog aeronautic stagiar și de meteorolog aeronautic sunt
emise și menținute în conformitate cu cerințele specificate în
prezenta reglementare. Autoritatea de licențiere trebuie să
mențină evidențele la zi și cronologice privind licențele, inclusiv
datele personale, precum și experiența și calificările la data
curentă și deținute anterior, autorizările speciale asociate
licențelor și autorizările de unitate ale deținătorilor licențelor de
meteorolog aeronautic și meteorolog aeronautic stagiar.
9.1.2. Autoritatea de licențiere este singura care are dreptul
de a emite, revalida, modifica, reînnoi, suspenda sau revoca,
după caz, licențele de meteorolog aeronautic sau de meteorolog
aeronautic stagiar.
9.2. Formatul și conținutul licenței

9.2.1. Licența de meteorolog aeronautic stagiar trebuie să
conțină minimum următoarele informații:
a) statul emitent al licenței;
b) titlul licenței;
c) numărul unic de identificare al licenței;
d) numele și prenumele deținătorului;
e) data și locul nașterii titularului;
f) adresa titularului;
g) naționalitatea titularului;
h) semnătura titularului;
i) fotografia titularului (format ¾);
j) autoritatea de emitere a licenței;
k) calificarea asociată licenței pentru care se efectuează
pregătirea;
l) termenul de valabilitate al licenței;
m) semnătura emitentului licenței și data emiterii;
n) ștampila/sigiliul autorității de licențiere emitente;
o) mențiuni referitoare la limitări și privilegii (de exemplu:
asocierea cu certificatul medical).
9.2.2. Licența de meteorolog aeronautic trebuie să conțină
minimum următoarele informații:
a) statul emitent al licenței;
b) titlul licenței;
c) numărul unic de identificare al licenței;
d) numele și prenumele titularului;
e) data și locul nașterii titularului;
f) adresa titularului;
g) naționalitatea titularului;
h) semnătura titularului;
i) fotografia titularului (format ¾);
j) autoritatea de emitere a licenței;
k) calificarea/gradul și/sau autorizațiile asociate licenței;
l) termenul de valabilitate al calificărilor/gradelor și/sau
autorizațiilor asociate licenței;
m) semnătura emitentului licenței și data emiterii;
n) ștampila/sigiliul autorității de licențiere emitente;
o) mențiuni referitoare la limitări și privilegii (de exemplu:
asocierea cu certificatul medical).
9.2.3. Numerele licențelor MA și MA stagiar trebuie să fie
alocate printr-un sistem de asociere clară, a fiecăruia din aceste
numere, cu un deținător individual de licență. Sistemul trebuie să
asigure un număr de identificare unic pentru fiecare persoană și
să prevină duplicarea accidentală.
9.2.4. Înscrisurile în licențe trebuie efectuate în limba română
și în limba engleză. Hârtia sau orice alt material folosit pentru
licență trebuie să prevină sau să facă vizibile orice deteriorări
sau ștersături. Orice înscrisuri sau radieri în formularul licenței
trebuie să fie în mod clar autorizate și efectuate de către

16

MONITORUL OFICIAL AL ROMÂNIEI, PARTEA I, Nr. 785/18.XI.2009

autoritatea de licențiere. Sub sancțiunea revocării licenței este
interzisă alterarea acestuia prin modificări, adăugiri sau
ștersături.
9.2.5. Tipul de format al licențelor MA stagiar și MA trebuie să
fie stabilit de autoritatea de licențiere în conformitate cu
prevederile prezentei reglementări prin proceduri specifice.
9.2.6. Licența de meteorolog aeronautic stagiar sau licența
de meteorolog aeronautic în termen de valabilitate este un
document nominal pe care titularul trebuie să îl păstreze asupra
lui pe toată durata desfășurării activității operaționale în cadrul
centrului de pregătire sau unității meteorologice aeronautice
pentru care deține autorizație și aceasta trebuie să fie însoțită de
certificatul medical în termen de valabilitate.
9.2.7. În cazul modificării datelor personale ale titularului de
licență prevăzute la paragraful 9.2.1 și 9.2.2 trebuie să fie aduse
la cunoștința autorității de licențiere de către acesta în termen de
15 zile lucrătoare de la data efectuării modificării în documentele
de identitate.
9.2.8. În cazul pierderii, furtului, distrugerii, preschimbării
licențelor sau modificării datelor personale, autoritatea de
licențiere trebuie să elibereze un duplicat în format nou al
licenței. Pentru obținerea duplicatului, solicitantul trebuie să
prezinte următoarele documente:
a) formularul de cerere stabilit de autoritatea de licențiere
prin proceduri specifice;
b) două fotografii (format ¾) color identice;
c) dovada pierderii, furtului, distrugerii sau, după caz, a
documentului care atestă modificarea datelor personale;
d) dovada achitării duplicatului licenței.
9.2.9. Furnizorul serviciilor meteorologice aeronautice trebuie
să notifice autoritatea de licențiere asupra oricăror situații de
întrerupere a activității operaționale a personalului meteorologic
aeronautic, mai mari de două luni cumulate pe parcursul
perioadei de valabilitate a licenței, precum și la reluarea
activității operaționale.

9.2.10. Autoritatea de licențiere trebuie să mențină evidența
tuturor datelor înscrise pe licență, precum și a evidențelor
valabilității certificatului medical.
9.3. Suspendarea și revocarea licenței

9.3.1. Suspendarea licenței trebuie să fie efectuată și luată în
evidență de către autoritatea de licențiere în cazul neîndeplinirii
oricăreia dintre condițiile de deținere a licenței.
9.3.2. Furnizorii de servicii de meteorologie aeronautică
trebuie să notifice autoritatea de licențiere asupra oricăror situații
de neîndeplinire a condițiilor de deținere a licenței de personalul
meteorologic aeronautic în termen de 3 zile de la data apariției
situației respective.
9.3.3. Suspendarea licenței trebuie să fie comunicată în scris
de către autoritatea de licențiere titularului licenței și furnizorului
de servicii de meteorologie aeronautică. Suspendarea licenței
poate fi contestată în scris, în termen de 30 de zile lucrătoare de
la data primirii notificării, autorității de licențiere. Autoritatea de
licențiere trebuie să analizeze contestația și trebuie să informeze
în scris în termen de 30 de zile asupra deciziei luate.
9.3.4. Reluarea activității după suspendarea licenței trebuie
să fie efectuată în conformitate cu prevederile prezentei
reglementări.
9.3.5. Suspendarea licenței nu anulează calificarea/gradul
deținută/deținut și înscrisă/înscris în licență, dar limitează
competențele în desfășurarea activității operaționale la unitățile
meteorologice aeronautice în condițiile stabilite în prezenta
reglementare.
9.3.6. Autoritatea de licențiere trebuie să revoce licențele MA
stagiar emise la expirarea termenului de valabilitate al licenței
și/sau emiterea licenței MA.
9.4. Achitarea serviciilor

Tarifarea serviciilor prestate de către autoritatea de licențiere
trebuie să se efectueze în conformitate cu reglementările în
vigoare. Achitarea serviciilor de licențiere trebuie să fie efectuată
la data depunerii cererii/solicitării în cauză.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 785/18.XI.2009 conține 16 pagini.

Prețul: 3,20 lei

&JUYDGY|435070]
ISSN 1453—4495

