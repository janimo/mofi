Anul 177 (XXI) — Nr. 137

PARTEA I

Joi, 5 martie 2009

LEGI, DECRETE, HOTĂRÂRI ȘI ALTE ACTE

SUMAR

Pagina
ACTE ALE CURȚII EUROPENE
A DREPTURILOR OMULUI
Hotărârea din 3 iunie 2008 în Cauza Societatea Comercială
ăPilot Service” — S.A. Constanța împotriva României ....

2–15

2

MONITORUL OFICIAL AL ROMÂNIEI, PARTEA I, Nr. 137/5.III.2009

ACTE ALE CURȚII EUROPENE
A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 3 iunie 2008

în Cauza Societatea Comercială ăPilot Service” — S.A. Constanța împotriva României
(Cererea nr. 1.477/02)
Curtea Europeană a Drepturilor Omului (Secția a treia), statuând în cadrul unei camere formate din: Elisabet
Fura-Sandström, președinte, Josep Casadevall, judecător ad-hoc, Boštjan M. Zupančič, Egbert Myjer, Ineta Ziemele, Luis López
Guerra, Ann Power, judecători, și din Santiago Quesada, grefier de secție,
după ce a deliberat în camera de consiliu la data de 13 mai 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 1.477/02)
îndreptată împotriva României, prin care o societate comercială
de drept român, Societatea Comercială ăPilot Service” — S.A.
Constanța (reclamanta), a sesizat Curtea la data de 31 iulie
2001, în temeiul art. 34 din Convenția pentru apărarea
drepturilor omului și a libertăților fundamentale (Convenția).
2. Aceasta a fost reprezentată în fața Curții de doamnele
avocat A. Dăgăliță și N. Popescu, din București, iar ulterior
numai de aceasta din urmă. Guvernul român (Guvernul) a fost
reprezentat succesiv de agentul său, doamna B. Ramașcanu,
de coagentul său, doamna Ruxandra Pașoi, și de către un nou
agent, domnul Răzvan-Horațiu Radu, de la Ministerul Afacerilor
Externe.
3. La 29 martie 2006, Curtea a hotărât să îi comunice
cererea Guvernului. Invocând prevederile art. 29 § 3, aceasta a
hotărât să se analizeze în același timp admisibilitatea și
temeinicia cauzei. Deoarece domnul C. Bîrsan, judecător ales
pentru România, s-a abținut, Guvernul l-a desemnat pe domnul
J. Casadevall pentru a statua în calitate de judecător ad-hoc
(art. 27 § 2 din Convenție și art. 29 § 1 din Regulament).
ÎN FAPT

I. Circumstanțele cauzei
4. Reclamanta este o societate comercială constituită în anul
1991, în urma transformării unei foste întreprinderi de stat în
societate pe acțiuni. Sediul său social este în Constanța, iar
obiectul său principal de activitate este pilotarea navelor în
porturile maritime, pe Dunărea maritimă și fluvială și pe
canalurile navigabile.
5. Prin Ordinul ministrului transporturilor din 21 iunie 1994,
nepublicat, Ministerul Transporturilor a stabilit ca zone de pilotaj
următoarele porturi: Constanța Nord (zona 1), Constanța Sud
(zona 2), Mangalia și Midia.
6. La 27 iunie 1996, Fondul Proprietății de Stat (F.P.S.) a
vândut asociației salariaților reclamantei 51% din acțiunile
societății. În urma transmiterii ulterioare a celorlalte acțiuni către

persoane fizice, în cadrul procesului de privatizare, aceasta a
devenit o societate cu capital integral privat.
7. Prin Ordonanța Guvernului nr. 22 din 29 ianuarie 1999,
pilotajul navelor a fost declarat serviciu public portuar.
A. Anularea Ordinului ministrului transporturilor nr. 508/1999
pentru aprobarea Normelor metodologice de autorizare a agenților
economici care prestează servicii în porturi

8. Prin Ordinul ministrului transporturilor din 16 septembrie
1999 (Ordinul nr. 508/1999), Ministerul Transporturilor (Ministerul)
a aprobat normele metodologice privind desfășurarea activităților
portuare.
9. La 3 decembrie 1999, reclamanta a sesizat Curtea de Apel
Constanța cu o acțiune împotriva Ministerului în vederea anulării
art. 2 și 5 din acest ordin. Conținutul prevederilor criticate era
după cum urmează. Conform art. 2, activitatea de pilotaj era
supusă unor autorizări. Conform art. 5 (1), acordarea unei
autorizații depindea de încheierea unor contracte de asociere,
de cesiune sau a altor contracte între societățile interesate și
administrația portuară. Conform art. 5 alin. (2), autorizația era
valabilă până la concesiunea serviciului portuar. Reclamanta
s-a plâns de faptul că aceste condiții îi încălcau dreptul de
desfășurare a activității de pilotaj.
10. La scurt timp de la introducerea acțiunii de mai sus, la
27 ianuarie 2000, Inspectoratul Navigației Civile i-a eliberat
reclamantei o autorizație pentru desfășurarea activității de pilotaj
la intrarea și la ieșirea din porturi, precum și pe căile și canalurile
navigabile de acces spre porturile fluviale. Conform unei clauze
din autorizație, aceasta era valabilă până la acordarea
concesiunii serviciului de pilotaj, conform art. 5 din Ordinul
nr. 508/1999, însă cel târziu până la data de 27 ianuarie 2005.
11. La 23 mai 2000, în urma unei licitații, Ministerul a
concesionat serviciul public de pilotaj (vezi procedura D de mai
jos).
12. Prin sentința din 15 iunie 2000, Curtea de Apel a admis
acțiunea, a anulat art. 2 și 5 din ordinul menționat mai sus ca
fiind ilegale și a constatat că reclamanta avea dreptul de a
desfășura ulterior activitatea de pilotaj, în condițiile prevăzute

MONITORUL OFICIAL AL ROMÂNIEI, PARTEA I, Nr. 137/5.III.2009
de lege și fără nicio limitare sau altă condiție. Curtea de Apel a
reținut următoarele:
ăRezultă din actele constitutive ale societății «Pilot Service» —
S.A. Constanța (statut, înregistrare registrul comerțului etc.),
coroborate cu Legea nr. 15/1990 și Hotărârea de Guvern
nr. 19/1991, că aceasta a dobândit dreptul de a exercita
activitatea de pilotaj al navelor în porturile maritime, drept ce
constituie obiectul său principal de activitate, înscris la oficiul
registrului comerțului, pe care l-a exercitat încă de la înființarea
sa și până în prezent.
(...) La 27.06.1996, prin contractul de vânzare-cumpărare de
acțiuni (...), s-a transmis dreptul de proprietate asupra a 51%
din acțiuni, cu toate drepturile ce decurg de aici, printre care și
valorificarea fondului de comerț prin continuarea activității de
pilotaj, activitate ce constituie obiectul principal al societății,
autorizat conform textelor de lege amintite (...).
Ca urmare privatizării, s-a transmis de fapt dreptul de
proprietate asupra societății ca întreprindere și toate drepturile
pe care societatea le avea la data respectivă.
Evident că cel mai important drept a fost cel de a efectua, în
condițiile legii, serviciul de pilotaj valorificând fondul de comerț
cu componentele sale (clientela, firma), elemente de o
neîndoielnică valoare patrimonială, avute în vedere la stabilirea
valorii acțiunilor ce au constituit obiectul și cauza actului juridic
încheiat.
De la data constituirii ca societate comercială cu capital de
stat și până la privatizarea sa totală (prin contractul de vânzarecumpărare din 27 iunie 1996), statul nu a dispus potrivit art. 40
din Legea nr. 15/1990, prin lege specială, ca activitatea de pilotaj
să constituie monopol de stat.
Obiectul de activitate ce consta în prestarea de servicii de
pilotaj al navelor poate fi definit ca un drept incorporal ce
constituie un element al fondului de comerț, cu efecte
patrimoniale.
Deși aparent Ordinul ministrului transporturilor nr. 508/1999
vizează acest bun mobil incorporal, consecințele aplicării lui
pentru societatea comercială în cauză afectează patrimoniul
acesteia, întrucât la o societate comercială patrimoniul este
echivalent cu fondul de comerț, putând să fie definite unul prin
celălalt, constituite dintr-o universalitate de bunuri mobile și
imobile, corporale și incorporale, active și pasive.
Prin urmare, protejarea serviciului de pilotaj nave, ca obiect
de activitate al societății comerciale «Pilot Service» — S.A.,
dobândit prin legea de înființare, nu urmărește să instituie un
drept de monopol, ci să conserve însuși patrimoniul societății.
În consecință, orice atingeri care se aduc obiectului de
activitate au efecte asupra patrimoniului și echivalează în fapt cu
o expropriere, încălcând astfel prevederile (...) Constituției.
Protecția pe care legiuitorul o conferă noțiunii de patrimoniu
trebuie privită (...) nu numai în sensul protecției bunurilor mobile
și imobile, ci și în sensul protecției drepturilor incorporale.
(...) Curtea constată că reclamanta a dobândit dreptul de
proprietate prin lege, astfel încât ea nu mai are nevoie de alte
autorizații în sensul art. 5 din ordin (...) și nici nu i se poate
impune să participe la licitație pentru concesionare, câtă vreme
este proprietara unui astfel de serviciu.”
13. Ministerul a formulat un recurs dedus în fața Curții
Supreme de Justiție.

3

14. La 16 iulie 2000, la cererea reclamantei, Curtea de Apel
Constanța a dispus ca Ministerul să suspende aplicarea
ordinului contestat și să îi permită reclamantei să își desfășoare
activitatea până la soluționarea recursului. În urma unei plângeri
pe care reclamanta a introdus-o la Parchetul General al
României, Ministerul i-a permis să își desfășoare temporar
activitatea.
15. Reclamanta afirmă că a fost obligată de autorități să își
întrerupă activitatea la 12 august 2000 și că și-a reluat-o la
22 august 2000.
16. La 23 august 2000, Ministerul a emis un nou ordin (vezi
procedura B de mai jos).
17. La 1 septembrie 2000, reclamanta și-a încetat activitatea
în urma unei scrisori a conducerii portului Constanța (vezi
paragraful 27 de mai jos).
18. Prin decizia din 6 februarie 2001, Curtea Supremă a
admis recursul Ministerului, a casat sentința din 15 iunie 2000 și
a anulat art. 5 din ordin. Curtea Supremă a reținut că art. 2 din
ordin era conform cu legea, nu și art. 5. Decizia era redactată
astfel în părțile sale relevante:
ăÎn ceea ce privește prevederile art. 5 din ordinul contestat,
Curtea Supremă de Justiție constată că acestea adaugă în mod
nepermis la lege, instituind practic o nouă categorie de
autorizații. Este vorba de autorizațiile necesare prestării de
servicii publice portuare care, conform aceluiași text, se acordă
numai agenților economici care la data solicitării autorizației au
încheiat contracte de asociere, de cesiune sau altele asemenea
cu administrațiile portuare.
Ordonanța Guvernului nr. 22/1999 nu conține nicio prevedere
specială și derogatorie referitoare la necesitatea de a obține o
altă autorizație decât cea prevăzută de art. 11 alin. 1 pentru
efectuarea serviciilor publice portuare.
Tot un adaos la lege îl constituie prevederile art. 5 alin. 2 din
ordin, prin care autorizațiile (...) își păstrează valabilitatea până
la concesionarea, în condițiile prevăzute de lege, a serviciilor
publice portuare respective.
Or, atât Ordonanța Guvernului nr. 22/1999 (...), cât și art. 82
din Ordonanța Guvernului nr. 42/1997 (...) nu cuprind nicio
dispoziție referitoare la încetarea valabilității autorizației în cazul
concesiunii serviciului public portuar către alte persoane.
(...) În ordonanța menționată mai sus nu se regăsește o astfel
de condiție și, indiscutabil, aplicarea ei ar conduce la
desființarea autorizațiilor de pilotaj acordate societăților
comerciale care, întocmai reclamantei, au ca obiect de activitate
pilotajul maritim.
(...) S-a dovedit cu probele administrate în cauză că urmare
a aplicării actului administrativ normativ, Societatea Comercială
«Pilot Service» — S.A. Constanța a fost oprită să mai efectueze
activitatea de pilotaj de aproximativ șase luni, ajungând în pragul
falimentului.
Așa cum corect a reținut prima instanță, acest agent
economic a dobândit dreptul de a desfășura activitatea de pilotaj
maritim în condiții de concurență, prin adoptarea statutului
propriu și conform legilor speciale în vigoare.
Statul nu a instituit prin lege un monopol de stat cu privire la
o astfel de activitate, acordând drepturi exclusive în urma

4

MONITORUL OFICIAL AL ROMÂNIEI, PARTEA I, Nr. 137/5.III.2009

concesionării serviciului public în beneficiul unuia sau mai multor
agenți economici precis determinați.
(...) Nu trebuie acceptat un monopol în domeniu, cu atât mai
mult cu cât art. 82 din Ordonanța Guvernului nr. 42/1997 a
prevăzut că această activitate poate fi concesionată la una sau
maximum două societăți — persoane juridice.
Prezintă semnificație și faptul că legislația altor țări europene
a condiționat desfășurarea activității de pilotaj numai de
respectarea cerinței privind pregătirea de specialitate și
experiența piloților în acest domeniu, precum și de existența
mijloacelor cu care aceștia să-și desfășoare efectiv activitatea.
Oral, reprezentantul Ministerului Transporturilor a invocat
abrogarea ulterioară a Ordinului nr. 508/1999 prin Ordinul
nr. 595/2000.
Apărarea respectivă este lipsită de relevanță, deoarece
procedeul utilizat de autoritatea emitentă era prin el însuși
inadmisibil.
Singură instanța de judecată, legal învestită cu cererea
reclamantei, putea să anuleze actul administrativ supus
controlului său (...), făcând astfel să înceteze efectele sale
juridice.”
19. La 7 februarie 2001, reclamanta a solicitat
comandamentului portului Constanța să îi permită desfășurarea
activității, în baza deciziei din data de 6 februarie 2001 a Curții
Supreme.
20. La 6 martie 2001, aceasta a adresat aceeași cerere
Ministerului.
21. La 14 martie 2001, sentința din 15 iunie 2000 a Curții de
Apel Constanța a fost învestită cu formulă executorie în partea
referitoare la anularea art. 5.
22. Prin scrisoarea din 21 martie 2001, Ministerul i-a adus la
cunoștință reclamantei că nu îi putea satisface cererea,
deoarece dreptul de a desfășura activitatea de pilotaj nu îl aveau
decât societățile care au fost selecționate în urma licitației din
23 mai 2000 (vezi procedura D de mai jos). Prin aceeași
scrisoare, Ministerul a precizat următoarele:
ăÎn urma deciziei Curții Supreme, agenții economici trebuie
să solicite o autorizație pentru activitățile de pilotaj în temeiul
dreptului aplicabil, și anume Ordinul nr. 595/2000.
Decizia Curții Supreme, în dispozitivul său, nu face nicio
mențiune a unei obligații a autorității competente de a permite
desfășurarea activității de pilotaj în zonele ce fac obiectul
concesiunii, spre deosebire de decizia Curții de Apel (...)”.
23. La o dată neprecizată, procurorul general al României a
formulat, la cererea Ministerului, un recurs în anulare împotriva
deciziei menționate mai sus a Curții Supreme, arătând că
Ordinul nr. 508/1999 al Ministerului a fost abrogat prin Ordinul
ministrului transporturilor nr. 595 din 23 august 2000 și că, prin
urmare, recursul împotriva deciziei din 15 iunie 2000 ar fi trebuit
respins ca lipsit de obiect.
24. Prin decizia din 5 noiembrie 2001, Curtea Supremă a
respins recursul în anulare ca neîntemeiat. Aceasta a statuat că
autorizația din 27 ianuarie 2000 eliberată reclamantei constituia
un drept dobândit în patrimoniul său și că, prin urmare, el trebuia
să fie protejat pe toată durata valabilității autorizației. De
asemenea, Curtea Supremă a reținut că limitarea adusă

autorizației, în perioada sa de valabilitate, nu era conformă cu
legea.
B. Anularea Ordinului ministrului transporturilor nr. 595/2000

25. Prin Ordinul ministrului transporturilor din 23 august 2000
(Ordinul nr. 595/2000), Ministerul a stabilit noi norme metodologice
pentru prestarea de servicii portuare, care abroga Ordinul
precedent nr. 508/1999.
26. Art. 2 alin. (2) din normele metodologice și art. 6 din
Ordinul nr. 595/2000 prevedeau că numai concesionarul unui
serviciu public portuar poate presta acest serviciu și, respectiv,
că autorizațiile eliberate în temeiul Ordinului nr. 508/1999 nu
sunt valabile decât până la expirarea vizei anuale.
27. Prin scrisoarea din 1 septembrie 2000, conducerea
portului Constanța a informat-o pe reclamantă că, începând cu
acea dată, exercitarea dreptului său de pilotaj era suspendat.
28. La 6 octombrie 2000, reclamanta a sesizat Curtea de
Apel Constanța cu o acțiune împotriva Ministerului pentru a
anula prevederile menționate mai sus ale Ordinului nr. 595/2000
și ale normelor metodologice aferente și pentru a i se acorda
daune-interese pentru prejudiciul pe care i l-a produs acest
ordin.
29. În timp ce procedura se afla pe rol, la 19 ianuarie 2001,
Inspectoratul Navigației Civile i-a eliberat reclamantei o
autorizație referitoare la pilotajul navelor la intrarea și la ieșirea
din porturi. Conform mențiunilor autorizației, ea era valabilă
numai pentru zonele neconcesionate și numai până la data de
19 ianuarie 2006.
30. Prin sentința din 22 noiembrie 2001, Curtea de Apel a
admis acțiunea, a anulat prevederile în cauză și a statuat că
reclamanta avea dreptul de a desfășura activitatea de pilotaj în
baza autorizației din 27 ianuarie 2000. Prin aceeași hotărâre,
Curtea de Apel a anulat scrisoarea conducerii portului Constanța
menționată anterior (vezi paragraful 27 de mai sus) și a
constatat, în plus, că reclamanta renunțase la cererea sa cu
privire la acordarea de daune-interese. Curtea de Apel a reținut
în special următoarele:
ăDin actele dosarului rezultă că așa-zisele noi reglementări
ale Ordinului nr. 595/2000 sunt, de fapt, preluate din vechile
reglementări conținute în Ordinul nr. 508/1999, care fuseseră
anulate prin sentința din 15 iunie 2000 a Curții de Apel (...) și
prin decizia din 6 februarie 2001 a Curții Supreme.
(...) Prevederile art. 6 din Ordinul nr. 595/2000 și ale art. 2
alin. (2) din normele metodologice adaugă nepermis la lege,
instituind practic o categorie nouă de autorizații, limitează
valabilitatea celor emise anterior și condiționează nelegal
emiterea acestora, acordând dreptul de a efectua serviciul de
pilotaj numai agenților economici concesionari ai serviciilor
publice.
(...) Prin emiterea Ordinului nr. 595/2000 și a adresei (...)
transmise societății, începând cu data de 1 septembrie 2000,
activitatea societății reclamante a încetat, aceasta ajungând în
pragul falimentului, deoarece nu mai poate desfășura activitatea
de pilotaj (...), singura sa sursă de venituri.”
31. Această hotărâre a fost confirmată prin decizia din
22 octombrie 2002 a Curții Supreme, care a respins recursul
Ministerului. Decizia era redactată astfel în părțile sale relevante:

MONITORUL OFICIAL AL ROMÂNIEI, PARTEA I, Nr. 137/5.III.2009
ă(...) Curtea Supremă constată că instanța de fond a
examinat detaliat cele două ordine, reținând că unele dintre
prevederile primului ordin, anulate, au fost reluate în cel de-al
doilea ordin.
Un astfel de procedeu poate fi considerat, cu drept temei, o
modalitate de a eluda hotărârile judecătorești intrate în puterea
de lucru judecat, constituind, în ultimă analiză, o nesocotire a
principiului constituțional (...) al separației puterilor.
(...) Prin încălcarea condițiilor rezultând din autorizația
emisă reclamantei s-a încălcat un drept constituit în favoarea
acesteia (...).”
32. În aceeași decizie, Curtea Supremă a făcut trimitere la
decizia sa din 5 noiembrie 2001 (vezi paragraful 24 de mai sus)
cu privire la ilegalitatea limitărilor aduse autorizației în cauză.
Referitor la acest lucru, Curtea Supremă a reținut următoarele:
ăEste adevărat că decizia menționată mai sus s-a dat în
soluționarea unui alt litigiu, dar problema este una și aceeași în
ambele cauze, iar principiul autorității de lucru judecat nu
operează doar în ipoteza întrunirii triplei identități — persoane,
obiect, cauză —, ci (...) și în situațiile în care prin soluția
pronunțată în cel de-al doilea proces s-ar ajunge la negarea
punctului de vedere care a fundamentat și pe baza căruia s-a
dezlegat prima cauză, făcând deci inoperantă hotărârea din
acea cauză.”
33. La 23 octombrie 2002, reclamanta a solicitat Ministerului
și autorităților portului Constanța permisiunea de a-și relua
activitatea de pilotaj, invocând decizia menționată mai sus.
34. La 29 octombrie 2002, sentința Curții de Apel Constanța
a fost învestită cu formulă executorie.
35. La 30 octombrie 2002, la cererea reclamantei, un
executor judecătoresc le-a cerut autorităților portului Constanța
și Ministerului să execute sentința menționată mai sus.
36. Prin scrisoarea din 6 noiembrie 2002, Ministerul a
informat-o pe reclamantă că urmează să adopte un nou ordin
pentru a anula prevederile menționate mai sus ale Ordinului
nr. 595/2000. De asemenea, i-a precizat că ea nu putea totuși
să desfășoare activitatea de pilotaj, deoarece nu solicitase o
nouă autorizație. Ministerul a considerat că o astfel de
autorizație era necesară din moment ce hotărârea în cauză nu
anulase prevederile privind autorizațiile.
37. Prin Ordinul ministrului lucrărilor publice, transporturilor și
locuinței nr. 1.867/2002 pentru abrogarea art. 6 din Ordinul
ministrului transporturilor nr. 595/2000 pentru aprobarea
Normelor metodologice de autorizare a agenților economici care
prestează servicii în porturi, pe căi și canale navigabile, cu
modificările ulterioare, și a alin. (2) al art. 2 din normele
metodologice prevăzute în anexa la Ordinul transporturilor
nr. 595/2000 (Ordinul nr. 1.867/2002), Ministerul a abrogat
art. 2 alin. (2) din normele metodologice și art. 6 din Ordinul
nr. 595/2000.
38. Prin Ordinul ministrului lucrărilor publice, transporturilor și
locuinței nr. 287/2003 privind autorizarea agenților economici
care desfășoară activități de transport naval (Ordinul
nr. 287/2003), Ministerul a stabilit că autorizațiile emise agenților
economici ce prestau servicii de pilotaj vor fi valabile până la
data concesionării serviciilor respective și că, dacă serviciul

5

public făcea obiectul unei concesiuni, concesionarul era singurul
care putea să presteze acest serviciu.
C. Anularea Hotărârii Guvernului nr. 167/2000

39. Prin Hotărârea Guvernului nr. 167/2000, Guvernul a
aprobat concesionarea serviciului public portuar de pilotaj în
porturile maritime românești.
40. La 3 mai 2000, reclamanta a sesizat Curtea de Apel
Constanța cu o acțiune împotriva Guvernului, pentru a anula
Hotărârea Guvernului nr. 167/2000.
41. Prin decizia din 6 decembrie 2000, Curtea de Apel a
respins acțiunea.
42. Această decizie a fost confirmată prin decizia din
26 octombrie 2001 a Curții Supreme de Justiție, care a respins
recursul reclamantei, reținând că, prin hotărârea criticată, statul
nu instituise un monopol asupra activității de pilotaj maritim, în
măsura în care reclamantei i s-a acordat dreptul de a candida la
licitația destinată concesionării serviciului de pilotaj.
D. Anularea procedurii de licitație din 23 mai 2000

43. La 23 mai 2000, în urma unei licitații, Ministerul a
concesionat serviciul public de pilotaj al navelor pentru porturile
maritime din Constanța Nord (zona 1), Constanța Sud (zona 2),
Midia și Mangalia, pentru o durată de 10 ani. Reclamanta a
participat la licitație, prezentând o ofertă pentru zona 2, însă a
fost declarată câștigătoare o altă societate (societatea V.).
44. La 25 mai 2000, reclamanta a sesizat Tribunalul
București cu o acțiune introdusă împotriva Ministerului în
vederea anulării procedurii pentru zona 2.
45. La 12 iulie 2000, Ministerul a încheiat un contract de
concesiune cu societatea V.
46. Prin sentința din 2 noiembrie 2001, tribunalul a admis
acțiunea și a anulat procedura pentru zona 2, din cauza unor
neregularități procedurale.
47. La 22 ianuarie 2002, reclamanta i-a solicitat Ministerului,
prin intermediul unui executor judecătoresc, permisiunea de a
desfășura activitatea de pilotaj.
48. La 18 februarie 2002, reclamanta și-a reluat activitatea în
zona 2.
49. În urma exercitării căii de atac a recursului de către
Minister, sentința din 2 noiembrie 2001 a fost confirmată prin
decizia din 10 iunie 2002 a Curții de Apel Ploiești.
50. La 24 decembrie 2002, reclamanta, în calitate de
mandatară, a încheiat un contract de mandat cu Administrația
Porturilor Maritime Constanța (Administrația), în baza căruia
putea să efectueze, în numele acesteia, pilotajul navelor în zona 2
a portului Constanța. Contractul era valabil până la 30 iunie
2003.
E. Recursul în anulare împotriva hotărârilor din 2 noiembrie
2001 și 10 iunie 2002

51. La 11 iunie 2003, la solicitarea Ministerului, procurorul
general al României a formulat un recurs în anulare împotriva
hotărârilor din 2 noiembrie 2001 și 10 iunie 2002 menționate mai
sus, susținând o interpretare greșită a dreptului intern.
52. La 26 iunie 2003, reclamanta și Administrația au convenit
prelungirea contractului de mandat până la încheierea unui
contract de concesiune, în urma unei noi licitații publice.
53. La 25 ianuarie 2004, Autoritatea Navală Constanța i-a
eliberat reclamantei o autorizație referitoare la pilotajul navelor

6

MONITORUL OFICIAL AL ROMÂNIEI, PARTEA I, Nr. 137/5.III.2009

la intrarea și la ieșirea din porturi și între cheiurile aceluiași port.
Conform mențiunilor autorizației, aceasta era valabilă numai
pentru zona 2 a portului Constanța și numai până la data de
24 ianuarie 2009.
54. Prin decizia din 2 februarie 2005, Înalta Curte de Casație
și Justiție (actuala Curte Supremă de Justiție) a admis recursul
în anulare al procurorului general și a respins acțiunea
reclamantei, statuând că procedura de licitație respectase
cerințele legale. Decizia a fost pronunțată cu o majoritate de
2 la 1. Judecătorul cu opinie minoritară a arătat în opinia sa
separată că recursul în anulare ar fi trebuit să fie respins, potrivit
considerațiilor sale.
55. Prin scrisoarea din 14 februarie 2005, Autoritatea Navală
Constanța l-a informat pe G.C., expert contabil desemnat de
reclamantă, despre următoarele:
ă(...) Societatea «Pilot Service» — S.A. deținea în februarie
2002 o autorizație eliberată în temeiul Ordinului nr. 595/2000,
supusă următoarei condiții: autorizația este valabilă numai
pentru zonele nesupuse concesiunii.
Începând cu anul 2000 și până în februarie 2002, activitatea
de pilotaj este trecută la regimul de concesiune în toate porturile
maritime române.
Prin sentința din data de 2 noiembrie 2001, Tribunalul
București a anulat licitația publică din 23 mai 2000 inițiată de
Ministerul Transporturilor în vederea concesionării serviciului
public de pilotaj al navelor în zona 2 a portului Constanța.
În urma acestei sentințe, Ministerul Transporturilor a informat
societatea V. că, începând cu 1 februarie 2002, contractul de
concesiune din 12 iulie 2000 a încetat temporar să mai fie
aplicabil, până la analiza recursului formulat de minister.
Ținând cont de suspendarea contractului de concesiune al
societății V. și, pe de altă parte, de autorizația deținută de
societatea Pilot Service, rezultă că, începând cu această dată,
ea putea desfășura activitatea de pilotaj în zona 2 a portului
Constanța.
Așadar, vă informăm că nu există un document clar conform
căruia societății «Pilot Service» — S.A. să i se fi precizat faptul
că poate efectua pilotajul navelor maritime în zona 2 a portului
Constanța. Totuși, ea era în cunoștință de cauză în această
privință, ca urmare a anunțurilor făcute în ședințele zilnice ale
comisiei de coordonare a mișcării navelor în porturile maritime.”
56. La 28 februarie 2005, Autoritatea Navală i-a trimis
reclamantei o notificare ale cărei părți relevante sunt
următoarele:
ăAvând în vedere decizia din data de 2 februarie 2005
pronunțată de Înalta Curte de Casație și Justiție (...) sunteți
informați că, începând cu data prezentei notificări, autorizația
[din 25 ianuarie 2004] (...) eliberată pe numele societății «Pilot
Service» — S.A. încetează a mai fi valabilă, activitatea
nemaiputând fi desfășurată decât de către concesionar, în baza
contractului de concesiune.”
57. Prin notificarea din 28 februarie 2005, Administrația a
notificat-o pe reclamantă asupra următoarelor aspecte:
ăAvând în vedere decizia din data de 2 februarie 2005 a
Înaltei Curți de Casație și Justiție (...), vă notificăm cu privire la
rezilierea contractului de mandat din 24 decembrie 2002
începând cu data de 28 februarie 2005.

Prin urmare, sunteți obligați să încetați (...) să mai prestați
serviciul de pilotaj în zona 2 a portului Constanța.”
58. În urma unei plângeri a reclamantei, Autoritatea Navală
a reluat, prin scrisoarea din 31 martie 2005, conținutul notificării
din 28 februarie 2005, informând-o că nu putea desfășura
activitatea de pilotaj decât după obținerea unei autorizații și
numai pentru zonele ce nu făceau obiectul concesiunii.
59. La 20 aprilie 2005, Ministerul Transporturilor i-a
comunicat reclamantei că nu avea competență în materie de
eliberare de autorizații pentru activitatea de pilotaj și a invitat-o,
așadar, să adreseze o cerere în acest sens Autorității Navale.
F. Procedurile având ca obiect daune-interese

60. La 8 ianuarie 2003, reclamanta a sesizat Curtea de Apel
Constanța cu o acțiune împotriva Ministerului pentru a i se
acorda daune-interese pentru neexecutarea hotărârii din data
de 22 noiembrie 2001 (vezi paragraful 30 de mai sus).
61. Prin sentința din 17 februarie 2003, Curtea de Apel a
respins acțiunea, reținând următoarele:
ăDin dispozitivul hotărârii [din 22 noiembrie 2001] reiese că în
sarcina pârâtei nu a fost stabilită nicio obligație și că nu a fost
stabilit niciun termen pentru executare (...).
Numai dispozitivul unei hotărâri judecătorești poate face
obiectul executării silite.
(...) În aceste condiții, acțiunea reclamantei este
inadmisibilă.”
62. Reclamanta nu a formulat nicio cale de atac împotriva
acestei sentințe.
63. O nouă acțiune în despăgubire introdusă de reclamantă
împotriva Ministerului a fost respinsă prin sentința din 26 iulie
2005 a Curții de Apel Constanța. Reclamanta a formulat recurs
în fața Înaltei Curți de Casație și Justiție. A avut loc o ședință de
judecată la 11 octombrie 2006, însă reclamanta nu a mai
prezentat alte informații despre soluționarea procedurii.
G. Situația actuală a reclamantei

64. Prin faxul din 28 februarie 2008, avocatul reclamantei a
informat Grefa despre faptul că Registrul comerțului a sesizat
Tribunalul Constanța cu o cerere de dizolvare a societății
reclamante din cauză că aceasta nu a procedat la majorarea
capitalului social prevăzută de lege, cerere care a fost respinsă
prin sentința din 19 decembrie 2007 a tribunalului menționat,
ținând cont de faptul că reclamanta își majorase capitalul între
timp.
65. Prin același fax, avocatul reclamantei a precizat că
aceasta nu desfășura activitate nici la momentul respectiv și că
era expusă falimentului în orice moment. Avocatul a furnizat în
acest sens copia hotărârii din 30 octombrie 2006 a Tribunalului
Constanța care respinsese o cerere a administrației portuare de
deschidere a unei proceduri de reorganizare judiciară împotriva
sa.
II. Dreptul intern pertinent
A. Legea nr. 15/1990 privind reorganizarea unităților economice
de stat ca regii autonome și societăți comerciale

66. Această lege a prevăzut transformarea fostelor
întreprinderi de stat în regii autonome și societăți comerciale.
Conform art. 40 din lege, statul poate institui monopoluri asupra
anumitor activități economice, însă orice monopoluri, precum și

MONITORUL OFICIAL AL ROMÂNIEI, PARTEA I, Nr. 137/5.III.2009
modalitățile lor de administrare trebuie stabilite prin lege
specială.
B. Hotărârea Guvernului nr. 19/1991 privind înființarea unor
administrații cu statut de regie autonomă și societăți comerciale
pe acțiuni din domeniul transporturilor navale

67. Prin această hotărâre, Guvernul a aprobat înființarea
anumitor societăți comerciale pe acțiuni, printre care și
reclamanta, în domeniul transportului naval. Această hotărâre a
stabilit într-o anexă că obiectul principal de activitate al
reclamantei era pilotajul navelor în porturile maritime, Dunărea
maritimă și fluvială și canalurile navigabile.
C. Ordonanța Guvernului nr. 42/1997 privind navigația civilă

68. Conform art. 82 din această ordonanță, Ministerul
Transporturilor stabilește zone de pilotaj obligatoriu. Această
activitate poate face obiectul unei concesiuni în beneficiul uneia
sau cel mult a două societăți.
D. Ordonanța Guvernului nr. 22/1999 privind administrarea
porturilor și serviciile prestate în porturi

69. Prevederile relevante ale acestei ordonanțe sunt
următoarele:
ARTICOLUL 10

ăServiciile prestate în porturi se clasifică astfel:
a) servicii publice portuare:
1. pilotajul navelor (...).”
ARTICOLUL 11

ă(1) Pentru prestarea și desfășurarea serviciilor portuare, se
instituie sistemul de acordare de autorizații (...).
(2) Serviciile pentru care operatorii portuari sunt supuși
autorizării și procedura de autorizare se stabilesc de Ministerul
Transporturilor.”
70. Prin Decizia nr. 37 din 7 martie 2000, Curtea
Constituțională a statuat că prevederile art. 10 din Ordonanța
Guvernului nr. 22/1999 erau conforme cu Constituția.
E. Ordinul ministrului transporturilor nr. 508/1999

71. Prevederile relevante din acest ordin sunt următoarele:
ARTICOLUL 2

ăServiciile prestate în porturi (...) pentru care agenții
economici care le efectuează sunt supuși autorizării Ministerului
Transporturilor sunt următoarele: (...) a) pilotajul navelor (...).”

7

(3) Începând cu data încheierii contractului de concesiune se
va acorda autorizație pentru prestarea serviciilor portuare numai
agentului economic concesionar.”
F. Hotărârea Guvernului nr. 167/2000 pentru aprobarea
concesionării serviciului public portuar de pilotaj în porturile
maritime românești

72. Această hotărâre prevede următoarele în părțile sale
relevante:
ARTICOLUL 1

ăSe aprobă concesionarea de către Ministerul Transporturilor
(...) a serviciului public portuar de pilotaj în porturile maritime
românești pe o durată de 10 ani.”
ARTICOLUL 3

ă(...) Ministerul Transporturilor va organiza, în condițiile legii,
licitația publică deschisă pentru concesionarea serviciului public
portuar de pilotaj în porturile maritime românești (...).”
G. Ordinul ministrului transporturilor nr. 595/2000 pentru
aprobarea Normelor metodologice de autorizare a agenților
economici care prestează servicii în porturi, pe căi și canale
navigabile

73. Prevederile relevante din acest ordin sunt următoarele:
ARTICOLUL 3

ă(2) În cazul încredințării unui serviciu public prin contract de
concesiune, serviciul public respectiv poate fi efectuat numai de
agentul economic concesionar, posesor al unei autorizații
valabile.”
ARTICOLUL 5

ăLa data intrării în vigoare a prezentului ordin se abrogă
Ordinul ministrului transporturilor nr. 508/1999 (...).”
ARTICOLUL 6

ăAutorizațiile emise în temeiul Ordinului ministrului
transporturilor nr. 508/1999 sunt și rămân valabile până la
expirarea vizei anuale, cu respectarea prevederilor art. 2
alin. (2) din normele metodologice aprobate prin prezentul ordin.”
H. Normă metodologică de autorizare a agenților economici
care prestează servicii în porturi, aprobată prin Ordinul ministrului
transporturilor nr. 595/2000

74. Prevederea relevantă din această normă metodologică
este următoarea:

ARTICOLUL 4

ă(1) Autorizația pentru prestarea serviciilor portuare se
acordă agenților economici de către Inspectoratul Navigației
Civile — I.N.C., pentru o perioadă de 5 ani de la data eliberării,
cu condiția avizării anuale a acesteia.”
ARTICOLUL 5

ă(1) Autorizațiile pentru prestarea serviciilor publice portuare
(...) se acordă, la cerere, numai agenților economici care la data
solicitării autorizației au încheiat contracte de asociere, de
cesiune sau alte asemenea cu administrațiile portuare (...).
(2) Autorizațiile prevăzute la art. 4 își păstrează valabilitatea
până la concesionarea, în condițiile legii, a serviciilor publice
portuare pentru care aceste autorizații au fost eliberate.

ARTICOLUL 2

ă(2) În cazul concesionării unui serviciu public (...), dreptul de
a efectua serviciul îl are numai agentul economic concesionar.”
75. Art. 6 din Ordinul nr. 595/2000 și art. 2 alin. (2) din
normele metodologice au fost abrogate prin Ordinul ministrului
lucrărilor publice, transporturilor și locuinței nr. 1.867/2002.
76. Ordinul ministrului lucrărilor publice, transporturilor și
locuinței nr. 287/2003 a prevăzut în art. 7 alin. (3) că autorizațiile
emise agenților economici care prestează servicii de pilotaj sunt
valabile până la data concesionării serviciilor respective.
Conform art. 8 din acest ordin, dacă serviciul public făcea
obiectul unei concesiuni, concesionarul era singurul care îl putea
presta.

8

MONITORUL OFICIAL AL ROMÂNIEI, PARTEA I, Nr. 137/5.III.2009

I. Codul de procedură civilă

77. Prevederile relevante din Codul de procedură civilă sunt
următoarele:
ARTICOLUL 330

ăProcurorul general, din oficiu sau la cererea Ministrului
Justiției, poate ataca cu recurs în anulare, la Curtea Supremă de
Justiție, hotărârile judecătorești irevocabile pentru următoarele
motive:
1. când instanța a depășit atribuțiile puterii judecătorești;
2. când prin hotărârea atacată s-a produs o încălcare
esențială a legii, ce a determinat o soluționare greșită a cauzei
pe fond, ori această hotărâre este vădit netemeinică (...).”
ARTICOLUL 3301

ăÎn cazurile prevăzute de art. 330 pct. 1 și 2, recursul în
anulare se poate declara în termen de 1 an de la data când
hotărârea judecătorească a rămas irevocabilă.”
78. Art. 330 și 3301 au fost abrogate prin Ordonanța de
urgență a Guvernului nr. 58 din 25 iunie 2003, intrată în vigoare
la 27 august 2003.
ÎN DREPT

I. Asupra pretinsei încălcări a art. 6 § 1 din Convenție din
cauza neexecutării deciziilor definitive din 6 februarie 2001
și 22 octombrie 2002 ale Curții Supreme de Justiție
79. Reclamanta se plânge de neexecutarea deciziilor
definitive din 6 februarie 2001 și 22 octombrie 2002 ale Curții
Supreme de Justiție. Ea citează art. 6 § 1 din Convenție, care
prevede următoarele:
ăOrice persoană are dreptul la judecarea în mod echitabil (...)
a cauzei sale, de către o instanță (...) care va hotărî (...) asupra
încălcării drepturilor și obligațiilor sale cu caracter civil (...).”
A. Asupra admisibilității

80. Curtea constată că acest capăt de cerere nu este vădit
neîntemeiat în sensul art. 35 § 3 din Convenție. Mai mult, Curtea
observă că nu este lovit de niciun alt motiv de inadmisibilitate.
Prin urmare, acesta trebuie declarat admisibil.
B. Asupra fondului
1. Argumentele părților
a) Guvernul

81. Guvernul admite că prevederile în litigiu ale ordinelor
nr. 508/1999 și 595/2000 au fost anulate de instanțele naționale
și că, prin urmare, ele nu trebuiau să se mai aplice. Totuși, el
consideră că cele două decizii au constatat doar nulitatea
limitărilor suplimentare aduse autorizației deja emise
reclamantei, fără a stabili o altă obligație în sarcina autorităților
publice. În continuare, el susține că dreptul la executarea
hotărârilor judecătorești definitive nu a fost încălcat în speță.
82. În ceea ce privește pretinsa neexecutare a deciziei din
6 februarie 2001, Guvernul arată că, în cazul de față, nu era
vorba decât de o neexecutare parțială în speță, pe care Curtea
Supremă a cenzurat-o în orice caz prin decizia sa din
22 octombrie 2002 (vezi paragrafele 31 și 32 de mai sus). În
plus, lipsa unei reparații pecuniare în beneficiul reclamantei s-a
datorat faptului că ea a renunțat la această cerere (vezi
paragraful 30 de mai sus). Mai mult, el observă că în perioada

ianuarie 2001—februarie 2002, partea interesată a putut să își
desfășoare activitatea în zona portuară, care nu făcea obiectul
unui contract de concesiune.
83. În ceea ce privește decizia din 22 octombrie 2002,
Guvernul apreciază că această decizie a constatat doar
nulitatea anumitor prevederi ale Ordinului nr. 595/2000, fără a
stabili alte obligații în sarcina autorităților decât aceea de a nu
mai aplica prevederile anulate. El adaugă că prin Ordinul
nr. 1.867/2002 din 14 noiembrie 2002 Ministerul Transporturilor
a abrogat prevederile a căror nulitate a fost constatată de Curtea
Supremă. Mai mult, reclamanta și-a desfășurat activitatea în
perioada 18 februarie 2002—28 februarie 2005 în condiții de
liberă concurență cu alți agenți economici.
84. Având în vedere aceste considerente, Guvernul
consideră că justul echilibru între interesele de față nu a fost
afectat.
b) Reclamanta

85. Reclamanta arată că, deși cele două decizii i-au
recunoscut dreptul de a desfășura activitatea de pilotaj fără alte
restricții și limitări, aceste decizii au rămas inoperante,
autoritățile impunându-i să înceteze activitatea începând cu
1 septembrie 2000. În plus, Ordinul nr. 508/1999 a fost înlocuit
cu un alt ordin care a reluat prevederile anulate, modalitate de
a acționa pe care Curtea Supremă a considerat-o, în decizia sa
din 22 octombrie 2002, ca fiind o încălcare a autorității de lucru
judecat și o nerespectare a principiului separației puterilor.
Această din urmă hotărâre a rămas și ea inoperantă, având în
vedere faptul că Ordinul nr. 1.867/2002 a abrogat formal
prevederile litigioase, care au fost totuși reconfirmate prin
Ordinul nr. 287/2003.
86. Reclamanta se opune argumentului Guvernului conform
căruia deciziile în cauză au constatat numai nulitatea limitărilor
suplimentare cu privire la autorizația sa, fără a stabili totuși o
altă obligație în sarcina autorităților (vezi paragrafele 81 și 83
de mai sus). Într-un stat de drept este de neconceput să se
considere că o hotărâre judecătorească care anulează un act
administrativ nu stabilește obligații în sarcina autorităților
publice, care ar putea astfel să o ignore. Dimpotrivă, ea
consideră că anularea de către o instanță națională a
prevederilor unui ordin al ministerului presupune ca autoritățile
să nu mai aplice aceste prevederi. Or, în speță, autoritățile
administrative au continuat să i le impună, ceea ce i-a blocat în
mod ilegal activitatea.
87. În măsura în care Guvernul face trimitere, pe de altă
parte, la o executare parțială a deciziei din 6 februarie 2001 (vezi
paragraful 82 de mai sus), reclamanta consideră că o astfel de
executare nu este conformă cu art. 6 din Convenție. În ceea ce
privește argumentul conform căruia reclamanta a renunțat la
reparația materială, aceasta consideră că un astfel de element
nu este relevant în speță, deoarece ea nu era obligată să facă
niciun demers suplimentar pentru a asigura respectarea unei
hotărâri judecătorești definitive pronunțate împotriva organelor
administrației.
88. Mai mult, reclamanta observă că Guvernul nu a precizat
care era zona portuară în care ar fi putut să își desfășoare
activitatea în perioada ianuarie 2001—februarie 2002 (vezi

MONITORUL OFICIAL AL ROMÂNIEI, PARTEA I, Nr. 137/5.III.2009
paragraful 82 de mai sus), în măsura în care, după licitația din
luna mai 2000, serviciul de pilotaj a fost trecut în regim de
concesiune în toate zonele portuare. Ea adaugă că, prin
scrisoarea din 21 martie 2001, Ministerul Transporturilor a
refuzat să îi acorde permisiunea de a-și relua activitatea (vezi
paragraful 22 de mai sus). În ceea ce privește perioada
18 februarie 2002—28 februarie 2005 (vezi paragraful 83 de
mai sus), ea precizează că nu i s-a permis să își desfășoare
activitatea decât pentru zona portuară 2 (Constanța Sud), deși
autorizația din 27 ianuarie 2000 nu era limitată la această zonă.
Mai mult, reluarea activității sale la data de 18 februarie 2002,
limitată la această zonă, nu avea nicio legătură cu hotărârile
judecătorești menționate mai sus, ci era consecința câștigului
său de cauză în procedura de anulare a licitației din luna mai
2000.
89. Conform afirmațiilor reclamantei, reluarea parțială a
pilotajului maritim, limitat la zona portuară Constanța Sud, după
un an și 5 luni de încetare completă a activității, nu-i poate afecta
calitatea de victimă, în măsura în care dreptul său de
desfășurare a activității de pilotaj maritim, așa cum reieșea
acesta din hotărârea din data de 15 iunie 2000, și anume fără
restricțiile impuse prin ordinele ministeriale invalidate pe cale
judiciară, nu a fost respectat.
90. Ea adaugă că a fost obligată să își înceteze complet
activitatea din 28 ianuarie 2005, cu toate că dispunea de o
autorizație valabilă până la data de 19 ianuarie 2006 și de două
decizii în favoarea sa, care nu au fost niciodată anulate.
2. Aprecierea Curții

91. Curtea reamintește că executarea unei sentințe sau a
unei decizii, indiferent de la ce instanță ar emana, trebuie
considerată ca făcând parte integrantă din ăproces” în sensul
art. 6 din Convenție (Hornsby împotriva Greciei, hotărârea din
19 martie 1997, Culegere de hotărâri și decizii 1997-II, pp. 510—
511, § 40). Dreptul de acces la o instanță ar fi iluzoriu dacă
ordinea juridică internă a unui stat contractant ar permite ca o
hotărâre judecătorească definitivă și obligatorie să rămână
inoperantă în detrimentul unei părți (vezi, printre altele, Hornsby,
menționată mai sus, și Immobiliare Saffi împotriva Italiei [MC],
nr. 22.774/93, § 63, CEDO 1999-V).
92. În acest sens, în Cauza Hornsby, menționată mai sus,
§§ 41, 42 și 45, ea a reținut următoarele:
ă41. Aceste afirmații capătă o importanță și mai mare în
contextul contenciosului administrativ, cu ocazia unui diferend
a cărui soluționare este hotărâtoare pentru drepturile civile ale
justițiabilului. Introducând o acțiune în anulare în fața celei mai
înalte instanțe administrative a statului, acesta urmărește să
obțină nu numai dispariția actului litigios, dar și, mai ales,
înlăturarea efectelor sale. Or, protecția efectivă a justițiabilului
și restabilirea legalității presupun obligația administrației de a
se conforma unei sentințe sau decizii pronunțate de o astfel de
instanță. Curtea reamintește în acest sens că administrația
constituie un element al statului de drept și că interesul său se
identifică, așadar, cu cel al unei bune administrări a justiției.
Dacă administrația refuză sau omite să se conformeze sau
întârzie să o facă, garanțiile art. 6 de care a beneficiat
justițiabilul în timpul fazei judiciare a procedurii își pierd orice
rațiune de a fi.

9

42. Curtea observă că (...) Consiliul de Stat a anulat cele
două decizii ale directorului din învățământul secundar care le
refuzau reclamanților – doar pe considerentul naționalității lor –
permisul solicitat (...). Ținând cont de aceste decizii, părțile
interesate puteau să pretindă că au dreptul ca cererile lor să
aibă succes; reiterându-le la data de 8 august 1989 (...), ei nu au
făcut decât să îi reamintească administrației obligația pe care o
avea de a lua o decizie în conformitate cu regulile de drept a
căror nerespectare a atras după sine anularea. Totuși, ea a
rămas în pasivitate până la data de 20 octombrie 1994.
(...) 45. Omițând timp de peste cinci ani să ia măsurile
necesare pentru a se conforma unei hotărâri judecătorești
definitive și executorii, autoritățile naționale au lipsit, în cazul de
față, prevederile art. 6 § 1 din Convenție de orice efect util.”
93. Pe de altă parte, Curtea a reținut următoarele în Cauza
Iera Moni Profitou Iliou Thiras împotriva Greciei (nr. 32.259/02,
§ 35, 22 decembrie 2005):
ăArt. 6 § 1 din Convenție nu face nicio distincție între
hotărârile care admit și cele care resping o cale de atac formulat
în fața instanțelor interne. Într-adevăr, indiferent de rezultat, este
vorba mereu de o hotărâre judecătorească care trebuie
respectată și aplicată.”
94. În speță, Curtea observă că, prin decizia sa din data de
6 februarie 2001, Curtea Supremă a anulat definitiv prevederile
art. 5 din Ordinul nr. 508/1999, statuând că sunt ilegale,
deoarece aduceau modificări nepermise legii prin înființarea
unei noi categorii de autorizații și deoarece limitau valabilitatea
autorizațiilor până la concesionarea serviciilor publice portuare.
Instanța supremă a reținut și că reclamanta dobândise dreptul
de a desfășura activitatea de pilotaj maritim în condiții de
concurență și că statul nu instituise prin lege un monopol cu
privire la această activitate. Mai mult, ea a precizat că nu exista
nicio prevedere legală care să prevadă că autorizațiile eliberate
își pierdeau valabilitatea în caz de concesiune a serviciului
public portuar în beneficiul altor persoane (vezi paragraful 18 de
mai sus).
95. Mai mult, prin decizia sa din 22 octombrie 2002, instanța
supremă a statuat că reluarea în Ordinul nr. 595/2000 a
prevederilor deja anulate din Ordinul nr. 508/1999 constituia un
mod de a eluda hotărârile judecătorești care au dobândit
autoritate de lucru judecat și încălca principiul constituțional al
separației puterilor. În plus, ea a statuat că dreptul reclamantei
a fost încălcat, cu încălcarea condițiilor care reieșeau din
autorizația sa (vezi paragraful 31 de mai sus).
96. În măsura în care Guvernul susține că deciziile în discuție
nu au stabilit alte obligații în sarcina autorităților decât aceea de
a nu aplica prevederile anulate (vezi paragrafele 81 și 83 de mai
sus), Curtea reamintește că a statuat deja următoarele în Cauza
Zazanis și alții împotriva Greciei (nr. 68.138/01, § 36 și 38,
18 noiembrie 2004):
ă36. (...) Obligația de a executa o hotărâre judecătorească
nu se limitează la dispozitivul acesteia; de fapt, fondul hotărârii
este în același timp cel care trebuie respectat și aplicat. Rezultă
că, în ceea ce privește comportamentul administrației în urma
unei hotărâri definitive și executorii a justiției administrative,
acesta nu poate împiedica sau, cu atât mai puțin, repune sub
semnul întrebării fondul acestei hotărâri.

10

MONITORUL OFICIAL AL ROMÂNIEI, PARTEA I, Nr. 137/5.III.2009

(...) 38. În speță, este adevărat că Consiliul de Stat a anulat
numai refuzul tacit al administrației de a acorda permisiunea de
tăiere și i-a trimis administrației cauza pentru ca aceasta să ia o
hotărâre. Totuși, Consiliul de Stat a afirmat în Decizia sa
nr. 2.563/2000 că dosarul trimis administrației de către
societatea «Loutrakat» era complet și indica cu claritate situația
imobilului, dar și numărul, tipul și poziția copacilor care trebuiau
tăiați. Cu toate acestea, în ciuda constatărilor Consiliului de Stat,
direcția de urbanism a invitat societatea, la fel cum o mai făcuse
în mai multe rânduri înainte de sesizarea acestei instanțe, să
completeze suplimentar dosarul (...).”
97. Curtea observă, în speță, că cele două decizii în discuție
erau suficient de clare și nu se pretau la discuții în ceea ce
privește conținutul lor. Într-adevăr, ele stabileau foarte clar în
sarcina autorităților obligația de a nu se mai întemeia pe
prevederile în cauză și de a-i permite reclamantei să își
desfășoare activitatea în baza autorizației ce îi fusese acordată
la data de 27 ianuarie 2000 – ceea ce era, de altfel, obiectivul
urmărit de ea prin introducerea acțiunilor în anulare a
prevederilor celor două ordine în litigiu. În măsura în care
instanțele au constatat prin deciziile definitive că prevederile
litigioase ale ordinelor în discuție erau ilegale, autoritățile publice
aveau datoria de nu le mai invoca.
98. Or, în ciuda deciziei din 6 februarie 2001, Ministerul
Transporturilor a refuzat să îi permită reclamantei să își
desfășoare activitatea, pe motivul că acest drept nu le aparținea
decât societăților care au fost alese la finalul licitației din 23 mai
2000 și că această decizie nu a stabilit în dispozitivul ei nicio
obligație în sarcina autorității competente (vezi paragraful 22 de
mai sus). De asemenea, el i-a refuzat dreptul de desfășurare a
activității sale după decizia din 22 octombrie 2002, cu motivarea
că nu a solicitat o nouă autorizație (vezi paragraful 36 de mai
sus).
99. Curtea observă că Ordinul nr. 508/1999 a fost abrogat
prin Ordinul nr. 595/2000, ale cărui prevederi litigioase au fost și
ele abrogate prin Ordinul nr. 1.867/2000. Totuși, aceste
prevederi au fost reluate în Ordinul nr. 287/2003.
100. În măsura în care Guvernul pretinde că reclamanta
și-a desfășurat activitatea în perioada 18 februarie 2002—
28 februarie 2005 (vezi paragraful 83 de mai sus), Curtea
constată că autorizația din 27 ianuarie 2000 nu era limitată la
anumite zone portuare (vezi paragraful 10 de mai sus), în timp
ce activitatea reclamantei în această perioadă nu s-a desfășurat
decât în zona 2, și aceasta abia în urma unei noi acțiuni
introduse de reclamantă împotriva Ministerului (vezi paragrafele 48
și 55 de mai sus).
101. Având în vedere cele de mai sus, Curtea constată că, în
speță, a avut loc încălcarea art. 6 § 1 din Convenție.
II. Asupra pretinsei încălcări a art. 6 § 1 din Convenție
din cauza anulării deciziei din 10 iunie 2002 a Curții de Apel
Ploiești
102. Din perspectiva art. 6 § 1 din Convenție, reclamanta se
plânge de anularea deciziei definitive din 10 iunie 2002 a Curții
de Apel Ploiești, în urma recursului în anulare formulat de
procurorul general al României.

A. Asupra admisibilității
1. Argumentele părților
a) Guvernul

103. Guvernul ridică excepția de incompatibilitate ratione
materiae a acestui capăt de cerere cu art. 6 § 1 din Convenție,
considerând că procedura în anulare a licitației nu era
hotărâtoare pentru un drept cu caracter civil al reclamantei. El
citează Cauza S.A.R.L. din Parcul de activități din Blotzheim și
S.C.I. Haselaecker împotriva Franței (dec.) (nr. 48.897/99,
CEDO 2003-III), conform căreia, pentru ca art. 6 § 1 să se
poată aplica pe latura sa ăcivilă”, trebuie să existe o
ăcontestație” a unui ădrept” cu ăcaracter civil” despre care să se
poată susține, cel puțin într-un mod justificabil, că este
recunoscut în dreptul intern. Soluția procedurii trebuie să fie
direct determinantă pentru dreptul în discuție: o legătură slabă
sau niște repercusiuni îndepărtate nu sunt suficiente pentru a
face să intre în joc art. 6 § 1.
104. Guvernul consideră că procedura în cauză nu putea
conduce direct la modificarea unui drept cu caracter civil al
reclamantei, deoarece anularea licitației din motive procedurale
nu avea nicio altă semnificație decât reluarea ulterioară a
procedurii. Concesionarea serviciilor publice portuare fusese
deja hotărâtă printr-o hotărâre a Guvernului pe care reclamanta
încercase să o anuleze, însă cererea i-a fost respinsă printr-o
decizie definitivă (vezi procedura C de mai sus). Prin urmare, el
consideră că anularea licitației nu presupunea abandonarea
principiului concesiunii serviciilor publice portuare și nu îi
conferea reclamantei niciun beneficiu. Singurul efect al anulării
era să îi confere reclamantei statutul de potențial candidat în
cadrul unei eventuale noi licitanții. Or, o astfel de participare ar
fi supusă anumitor condiții și, pe deasupra, îndeplinirea lor nu ar
garanta încheierea contractului de concesiune, deoarece numai
clauzele diferitelor oferte primite, care sunt confidențiale,
stabilesc viitorul concesionar.
105. Apoi, Guvernul afirmă că acțiunea însăși nu avea un
obiect patrimonial, deoarece ea nu urmărea decât anularea unei
proceduri de selecție. După părerea sa, eventuala încheiere a
unui contract de concesiune la finalul unei astfel de proceduri
poate antrena efecte economice pentru un agent economic, însă
acest lucru nu este suficient pentru ca procedura respectivă să
capete în sine un caracter ăcivil”.
b) Reclamanta

106. Reclamanta constată că ea era titulara a două
autorizații (vezi paragrafele 29 și 53 de mai sus), care au fost
invalidate în urma anulării deciziei definitive din 10 iunie 2002.
În opinia sa, cauza citată de Guvern (vezi paragraful 103 de mai
sus) nu este relevantă, deoarece, în cauza de față, nulitatea sau
valabilitatea procedurii de licitației avea consecințe directe
asupra situației sale patrimoniale. Prin urmare, ea consideră că
art. 6 este aplicabil în speță.
2. Aprecierea Curții

107. Curtea apreciază că excepția Guvernului este strâns
legată de substanța cererii reclamantei, astfel încât ea trebuie
conexată cu fondul.
108. De asemenea, Curtea constată, în lumina tuturor
elementelor aflate în posesia sa, că acest capăt de cerere nu
este vădit neîntemeiat în sensul art. 35 § 3 din Convenție. Pe de

MONITORUL OFICIAL AL ROMÂNIEI, PARTEA I, Nr. 137/5.III.2009
altă parte, constată că acesta nu este lovit de niciun alt motiv
de inadmisibilitate. Așadar, trebuie declarat admisibil.
B. Asupra fondului
1. Argumentele părților
a) Guvernul

109. Guvernul reamintește că, în urma Cauzei Brumărescu
împotriva României ([MC], nr. 28.342/95, CEDO 1999-VII),
Codul de procedură civilă a fost modificat, cu abrogarea
ărecursului în anulare”, astfel încât, de atunci înainte, procurorul
general nu a mai avut posibilitatea să supună unei noi judecăți
o decizie definitivă și irevocabilă.
110. De asemenea, Guvernul observă că, în speță,
admiterea recursului în anulare nu are nicio influență asupra
drepturilor reclamantei, în măsura în care, la data de 2 februarie
2005, autorizația care îi fusese eliberată în anul 2000 nu mai
era valabilă. El adaugă faptul că deciziile din 6 februarie 2001 și
din 22 octombrie 2002 ale Curții Supreme de Justiție au
recunoscut necesitatea eliberării unei autorizații și faptul că
autorizația avea o valabilitate limitată în timp prin efectul legii. În
aceste condiții, el consideră că eventualele drepturi pe care
reclamanta le dobândea prin existența autorizației nu mai aveau
temei și că, prin urmare, procedura respectivă nu mai putea
afecta situația reclamantei.
111. Guvernul distinge situația în speță de cea din Cauza
Brumărescu, în care reclamantul era titularul unui drept de
proprietate efectiv, real și valabil, recunoscut necondiționat de
instanțele interne, drept care nu era însoțit de limitări temporale.
b) Reclamanta

112. Reclamanta subliniază că, prin decizia din 2 februarie
2005, Înalta Curte, admițând recursul în anulare al procurorului
general, a anulat o procedură judiciară finalizată cu o sentință
definitivă și care dobândise autoritate de lucru judecat, cu
încălcarea principiului securității raporturilor juridice și a dreptului
la un proces echitabil. În acest sens, ea citează drept exemple
cauzele Androne împotriva României (nr. 54.062/00, § 44,
22 decembrie 2004), Stere și alții împotriva României
(nr. 25.632/02, § 53, 23 februarie 2006) și Pravednaya
împotriva Rusiei (nr. 69.529/01, § 24, 18 noiembrie 2004).
2. Aprecierea Curții

113. Curtea observă că la data de 18 februarie 2002
reclamanta și-a reluat activitatea în zona 2, în urma anulării pe
cale judiciară a procedurii de licitație (vezi paragrafele 46 și 48
de mai sus). De altfel, la 25 ianuarie 2004, acesteia i s-a eliberat
o autorizație valabilă pentru zona menționată mai sus până la
data de 24 ianuarie 2009 (vezi paragraful 53 de mai sus).
114. De asemenea, Curtea constată că Înalta Curte a admis
recursul în anulare al procurorului general și, prin urmare, a
respins acțiunea, în condițiile în care procedura fusese deja
soluționată prin decizia definitivă din 10 iunie 2002 (vezi
paragrafele 49 și 54 de mai sus). Reclamanta a fost informată
ulterior că valabilitatea autorizației sale din 25 ianuarie 2004
înceta și că era nevoită să înceteze să mai presteze serviciul de
pilotaj în zona 2 în baza deciziei Înaltei Curți (vezi paragrafele 56
și 57 de mai sus).
115. Prin urmare, autorizația deținută de reclamantă pentru
zona 2, deși valabilă până în 2009, a fost invalidată prin efectul

11

admiterii recursului în anulare și, ulterior, reclamanta a fost
obligată să își înceteze activitatea în zona menționată mai sus.
116. În aceste condiții, Curtea nu are cum să subscrie la
argumentul Guvernului conform căruia soluția procedurii nu era
direct hotărâtoare pentru un drept civil al reclamantei (vezi
paragraful 103 de mai sus).
117. Curtea observă, așadar, că o decizie definitivă
favorabilă reclamantei, care îi permitea să își desfășoare
activitatea în zona 2, a fost anulată și că întreaga procedură care
s-a încheiat cu această decizie a fost anulată prin admiterea
unei căi extraordinare de recurs.
118. Or, dreptul la un proces echitabil în fața unei instanțe,
garantat de art. 6 § 1 din Convenție, trebuie să se interpreteze
în lumina preambulului Convenției, care enunță supremația
dreptului ca element al patrimoniului comun al statelor
contractante.
119. Unul dintre elementele fundamentale ale supremației
dreptului este principiul securității raporturilor juridice, care
prevede, printre altele, ca soluția dată în mod definitiv oricărui
litigiu de către instanțele judecătorești să nu mai poată fi supusă
rejudecării (Brumărescu, citată anterior, § 61; Societatea
Comercială Mașinexportimport Industrial Group S.A. împotriva
României, nr. 22.687/03, § 32, 1 decembrie 2005), deoarece
securitatea juridică presupune respectarea principiului autorității
de lucru judecat, și anume a caracterului definitiv al hotărârilor
judecătorești (Riabykh împotriva Rusiei, nr. 52.854/99, § 52,
CEDO 2003-IX).
120. Curtea reamintește că în Cauza Brumărescu a
constatat o încălcare a art. 6 § 1 din Convenție din cauza
intervenției într-un litigiu civil a procurorului general, care nu era
parte în procedură, și din cauza rejudecării unei sentințe
definitive care a dobândit autoritate de lucru judecat. Or, aceste
elemente se regăsesc în cauza de față.
121. Având în vedere cele de mai sus, trebuie respinsă
excepția invocată de Guvern și constatat faptul că anularea
deciziei definitive din 10 iunie 2002 a Curții de Apel Ploiești i-a
încălcat reclamantei dreptul la un proces echitabil.
122. Prin urmare, a avut loc încălcarea art. 6 § 1 din
Convenție.
III. Asupra pretinselor încălcări ale art. 1 din Protocolul
nr. 1
123. Reclamanta susține o încălcare a dreptului său la
respectarea bunurilor din cauza refuzului autorităților interne de
a executa deciziile din 6 februarie 2001 și din 22 octombrie 2002
ale Curții Supreme de Justiție. De asemenea, aceasta susține o
încălcare a acestei prevederi din cauza admiterii recursului în
anulare. Ea invocă art. 1 din Protocolul nr. 1, care prevede
următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.”

12

MONITORUL OFICIAL AL ROMÂNIEI, PARTEA I, Nr. 137/5.III.2009

A. Asupra admisibilității

124. Curtea constată că aceste capete de cerere nu sunt
vădit neîntemeiate în sensul art. 35 § 3 din Convenție. Pe de
altă parte, Curtea observă că acestea nu sunt lovite de niciun alt
motiv de inadmisibilitate. Prin urmare, trebuie declarate
admisibile.
B. Asupra fondului
1. Argumentele părților
a) Guvernul

125. Guvernul observă că reclamanta atribuie pretinsul
obstacol aflat în calea dreptului său de a desfășura activitatea
de pilotaj următoarelor două cauze: neexecutarea deciziilor din
6 februarie 2001 și din 22 octombrie 2002 ale Curții Supreme, pe
de o parte, și, pe de altă parte, admiterea recursului în anulare.
El reiterează aici observațiile sale făcute cu privire la art. 6 din
Convenție în ceea ce privește executarea celor două decizii și
constată că, în temeiul unui contract de mandat încheiat cu
Administrația Porturilor Maritime, reclamanta și-a desfășurat
activitatea în mod continuu și fără obstacole, cu excepția celor
rezultate din jocul concurenței.
126. Guvernul admite că autorizația eliberată reclamantei
constituia un bun în sensul art. 1 din Protocolul nr. 1, însă
adaugă că dreptul care rezulta din această autorizație era însoțit
de o limitare a duratei sale. Or, în perioada de valabilitate a
autorizației reclamanta a putut să își desfășoare activitatea.
Prin urmare, în opinia Guvernului, perioada ulterioară nu este
relevantă în speță.
127. În ceea ce privește capătul de cerere întemeiat pe
încălcarea dreptului reclamantei de a-și desfășura activitatea în
urma admiterii recursului în anulare, Guvernul subliniază că în
momentul în care a fost admis recursul în anulare deja
autorizația reclamantei nu mai era valabilă.
128. Guvernul consideră că stabilirea unei limite temporale a
valabilității unei autorizații nu este, în sine, contrară art. 1 din
Protocolul nr. 1. El apreciază că, în conformitate cu jurisprudența
Curții ( Tre Traktörer AB împotriva Suediei, hotărârea din 7 iulie
1989, seria A, nr. 159, pp. 23—24, §§ 61—62; Posti și Rahko
împotriva Finlandei, nr. 27.824/95, §§ 76—77, CEDO 2002-VII),
o retragere inopinată, imprevizibilă a autorizației sau a licenței
este contrară Convenției, dar că, dimpotrivă, prelungirea ei,
chiar cu modificarea condițiilor, este compatibilă cu cerințele
Convenției, în măsura în care ele sunt previzibile pentru
beneficiar.
129. Guvernul reiterează că anularea procedurii din 23 mai
2000 nu însemna abandonarea concesiunii serviciilor publice
portuare și nu îi conferea reclamantei dreptul să desfășoare
activitatea de pilotaj în deplină libertate.
b) Reclamanta

130. Reclamanta consideră că ingerința în dreptul său la
respectarea bunurilor rezultă din refuzul autorităților de a îi
permite să desfășoare activitatea de pilotaj, prin neexecutarea
celor două hotărâri definitive și prin anularea unei alte hotărâri
definitive, în urma admiterii recursului în anulare. Ea subliniază
că autorizațiile sale aveau o valoare economică, deoarece îi
permiteau să desfășoare această activitate. Ele reprezentau,
așadar, un element esențial al fondului său de comerț.

131. Reclamanta adaugă că, în speță, justul echilibru care
trebuie păstrat între protecția proprietății și cerințele interesului
general a fost afectat. Deși Hotărârea Guvernului nr. 22/1999
nu a creat un monopol de jure asupra activității de pilotaj
maritim, ea consideră că actele și omisiunile statului au dus la
instituirea unui monopol de fapt. Printr-o succesiune de ordine,
Ministerul i-a limitat în mod ilegal activitatea, ceea ce Curtea
Supremă a constatat prin deciziile sale din 6 februarie 2001 și
22 octombrie 2002. Cu încălcarea acestor hotărâri, Ministerul a
continuat să condiționeze desfășurarea activității de pilotaj de
către reclamantă de absența unei concesionări.
132. În opinia reclamantei, imposibilitatea de a-și desfășura
activitatea din cauza instituirii unui monopol de fapt în domeniul
pilotajului ar putea să fie considerată ca o reglementare a
folosinței bunurilor în sensul alin. 2 al art. 1 din Protocolul nr. 1.
Ea arată că acest monopol nu era prevăzut de lege.
133. Reclamanta mai observă că în Cauza Iatridis împotriva
Greciei ([MC], nr. 31.107/96, § 61, CEDO 1999-II) Curtea a
statuat că anularea actelor administrative ilegale și refuzul
ulterior al autorităților de a se conforma consecințelor unei
sentințe pronunțate împotriva lor determinau o încălcare a art. 1
din Protocolul nr. 1.
134. Reclamanta subliniază în speță că, prin ordinele
litigioase, Ministerul a modificat legea într-un mod nepermis, fără
a ține cont de cele două decizii definitive ale Curții Supreme,
care a statuat că Ordonanța nr. 22/1999 nu condiționa
valabilitatea autorizațiilor de existența unei concesionări. Un
astfel de mod de a acționa este contrar legii, astfel cum a fost el
interpretat cu autoritate de lucru judecat de către instanța
supremă.
135. În continuare, reclamanta consideră că această
constatare ar putea să scutească Curtea de a verifica dacă a
fost păstrat un just echilibru între cerințele interesului general al
comunității și imperativele apărării drepturilor individuale. Totuși,
ea arată că acest echilibru a fost încălcat și că a fost obligată să
suporte o sarcină disproporționată și excesivă.
2. Aprecierea Curții

136. Curtea observă că reclamanta a formulat două capete
de cerere întemeiate pe art. 1 din Protocolul nr. 1: unul legat de
neexecutarea celor două decizii definitive, celălalt referitor la
anularea unei a treia decizii definitive în urma unui ărecurs în
anulare”.
a) Neexecutarea deciziilor din 6 februarie 2001 și 22 octombrie 2002
ale Curții Supreme de Justiție

137. Curtea observă că instanța națională supremă a statuat,
în decizia sa din 6 februarie 2001, că reclamanta a dobândit
dreptul de desfășurare a activității de pilotaj maritim în condiții de
liberă concurență și că, din cauza aplicării prevederilor primului
ordin, i s-a interzis dreptul de a desfășura această activitate (vezi
paragraful 18 de mai sus). Această decizie a confirmat de altfel
sentința din 15 iunie 2000 a Curții de Apel în ceea ce privește
anularea art. 5 din ordinul în cauză. Or, sentința pronunțată în
prima instanță reținuse că toate încălcările aduse obiectului de
activitate al reclamantei au efecte asupra patrimoniului său și
sunt echivalente unei exproprieri, încălcând astfel prevederile
Constituției (vezi paragraful 12 de mai sus). Pe de altă parte,
Curtea Supremă, în decizia sa din 5 noiembrie 2001, care

MONITORUL OFICIAL AL ROMÂNIEI, PARTEA I, Nr. 137/5.III.2009
respingea un recurs în anulare introdus împotriva acestor două
decizii, a subliniat că autorizația din 27 ianuarie 2000 era un
drept dobândit în patrimoniul reclamantei, drept ce trebuia
așadar să fie protejat pe toată durata valabilității autorizației; mai
mult, limitarea adusă autorizației în perioada sa de valabilitate
nu era conformă cu legea (vezi paragraful 24 de mai sus).
138. Instanța supremă a mai reținut, în decizia sa definitivă
din 22 octombrie 2002, că dreptul reclamantei a fost încălcat
prin aplicarea prevederilor celui de al doilea ordin, cu încălcarea
condițiilor care reies din autorizația sa (vezi paragraful 31 de mai
sus), această decizie confirmând sentința din 22 noiembrie 2001
a Curții de Apel, care, la rândul său, a reținut că reclamanta avea
dreptul să își desfășoare activitatea în baza autorizației din
27 ianuarie 2000 (vezi paragraful 30 de mai sus).
139. Astfel, rezultă că instanțele naționale au statuat că
reclamanta avea, în baza autorizației menționate mai sus,
dreptul de a desfășura activitatea de pilotaj și că limitarea adusă
autorizației respective în timpul valabilității sale nu era legală.
140. În acest sens, Curtea reamintește că noțiunea de
ăbunuri” din art. 1 din Protocolul nr. 1 are sferă de aplicare
autonomă, care nu se limitează la proprietatea unor bunuri
corporale: anumite alte drepturi și interese care constituie active
pot fi de asemenea considerate ădrepturi de proprietate” și,
așadar, ăbunuri” în sensul acestei prevederi (Gasus Dosier-und
Fördertechnik GmbH împotriva Olandei, hotărârea din 23
februarie 1995, seria A, nr. 306-B, p. 46, § 53; Iatridis, citată
anterior, § 54).
141. Așadar, Curtea admite, alături de reclamantă, că în
speță exista o valoare patrimonială prin autorizația însăși, în
baza căreia ea putea să aibă speranța legitimă de a-și desfășura
activitatea economică. Guvernul recunoaște de altfel el însuși
că autorizația în discuție putea constitui un bun în sensul art. 1
din Protocolul nr. 1 (vezi paragraful 126 de mai sus). Rezultă că
reclamanta avea un ăbun” în sensul art. 1 din Protocolul nr. 1.
142. Curtea nu poate subscrie la argumentul Guvernului
conform căruia reclamanta a putut să își desfășoare activitatea
în perioada de valabilitate a autorizației. În acest sens, ea arată
că partea interesată a fost obligată să își înceteze activitatea la
data de 1 septembrie 2000 și că nu a reluat-o decât de la
18 februarie 2002 până la 28 februarie 2005, și aceasta numai
în zona portuară 2, deși autorizația din 27 ianuarie 2000 nu
prevedea această limitare. În plus, ea observă că încetarea
activității reclamantei, urmată de o reluare parțială, a fost
consecința încălcării celor două hotărâri definitive pronunțate de
instanța supremă.
143. Reclamanta a suferit astfel o ingerință în dreptul său la
respectarea bunurilor.
144. Prin urmare, trebuie stabilit în primul rând dacă această
ingerință era prevăzută de lege, ținând cont de faptul că
supremația dreptului, unul dintre principiile fundamentale ale
unei societăți democratice, este inerentă tuturor articolelor
Convenției. Necesitatea de a cerceta dacă s-a păstrat un just
echilibru între cerințele interesului general al comunității și
imperativele de apărare a drepturilor fundamentale ale omului
nu poate interveni decât subsecvent, după ce s-a stabilit că
ingerința litigioasă a respectat principiul legalității și nu era
arbitrară (Iatridis, citată anterior, § 58).

13

145. În speță, Curtea reamintește că instanța supremă
națională a reținut ilegalitatea oricărei limitări aduse autorizației
reclamantei în perioada sa de valabilitate. O astfel de constatare
determină Curtea să constate că ingerința în cauză nu era
conformă cu legea internă și o scutește de a mai analiza dacă
ea urmărea un scop legitim și dacă era proporțională cu acest
scop.
146. Prin urmare, Curtea apreciază că art. 1 din Protocolul
nr. 1 a fost încălcat din cauza neexecutării deciziilor din 6 februarie
2001 și 22 octombrie 2002 ale Curții Supreme de Justiție.
b) Anularea deciziei din 10 iunie 2002 a Curții de Apel Pitești

147. Curtea arată că la data de 25 ianuarie 2004 reclamantei
i s-a eliberat o autorizație care îi permitea să desfășoare
activitatea de pilotaj în zona 2 și care era valabilă până la data
de 24 ianuarie 2009.
148. În baza acestei autorizații, reclamanta putea să aibă o
speranță legitimă de a desfășura activitatea de pilotaj pe
perioada sa de valabilitate. Rezultă că ea avea și în această
privință un ăbun” în sensul art. 1 din Protocolul nr. 1.
149. Or, această autorizație a fost invalidată în urma admiterii
recursului în anulare prin decizia din 2 februarie 2005 a Înaltei
Curți, iar reclamanta a fost ulterior obligată să își înceteze
activitatea în zona menționată mai sus.
150. Așadar, Curtea apreciază că a avut loc o ingerință în
dreptul reclamantei la respectarea bunurilor sale, prin faptul că
decizia menționată mai sus a Înaltei Curți a anulat decizia
definitivă din 10 iunie 2002 a Curții de Apel Ploiești.
151. Având în vedere concluzia de la paragraful 122 de mai
sus, Curtea apreciază că în cazul de față justul echilibru dintre
cerințele interesului general și imperativele de apărare a
drepturilor individuale a fost afectat.
152. Prin urmare, a avut loc încălcarea art. 1 din Protocolul
nr. 1 și din cauza admiterii recursului în anulare prin decizia din
2 februarie 2005 a Înaltei Curți de Casație și Justiție.
IV. Asupra aplicării art. 41 din Convenție
153. Conform art. 41 din Convenție:
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

154. Reclamanta solicită suma de 3.884.798,57 dolari
americani (USD) cu titlu de daune materiale pe care le-ar fi
suferit din cauza pierderii veniturilor aferente contractelor în curs
de executare (damnum emergens) și beneficiul nerealizat
(lucrum cessans). Ea arată că actele și omisiunile autorităților
naționale au avut consecințe de ordin patrimonial în ceea ce o
privește, ținând cont de faptul că este un agent economic a cărui
continuitate a activității este esențială pentru existența sa și de
faptul că ea se află ăîn încetare completă a activității, lipsită
de venituri și încărcată de datorii”. În acest sens, ea citează
Cauza Iatridis împotriva Greciei (satisfacție echitabilă) ([MC],
nr. 31.107/96, §§ 40—45, CEDO 2000-XI).
155. Reclamanta prezintă un raport de expertiză contabilă,
precum și documente financiare și contabile și arată că experții
au luat în calcul cifra sa de afaceri pe ultimii 3 ani de activitate

14

MONITORUL OFICIAL AL ROMÂNIEI, PARTEA I, Nr. 137/5.III.2009

normală, adică 1998, 1999 și 2000, contractele în curs de
executare în momentul încetării activității și datele statistice
referitoare la fluxul transporturilor maritime în porturile în care
și-ar fi desfășurat activitatea dacă nu ar fi fost împiedicată de
administrație.
156. Părțile relevante din raportul de expertiză sunt
următoarele:
ăVeniturile pierdute de societate, astfel cum sunt ele estimate
de experți, se pot calcula în felul următor:
Pentru perioada august 2000—ianuarie 2002, având în
vedere că societății i s-a interzis să desfășoare activitatea de
pilotaj, pierderile sunt reprezentate de întreaga sumă previzibilă
conform funcției de regresie:
Pierderea totală pentru perioada august 2000—ianuarie
2002 se ridică la 941.551,08 USD.
Pentru perioada februarie 2002—februarie 2005, având în
vedere că societății i s-a permis să desfășoare parțial activitatea
de pilotaj în zona 2, pierderile sunt reprezentate de diferența
dintre suma previzibilă conform funcției de regresie și vânzările
realizate efectiv:
Pierderea parțială pentru perioada februarie 2002—februarie
2005 este de 1.709.849,05 USD.
Pentru perioada februarie 2005—iulie 2006, având în vedere
că societății nu i s-a permis să desfășoare activitatea de pilotaj,
pierderile sunt reprezentate de suma previzibilă conform funcției
de regresie:
Pierderea totală pentru perioada februarie 2005—iulie 2006
este de 1.233.398,44 USD.”
157. Concluzia raportului de expertiză este că pierderea
totală estimată pentru perioada august 2000—iulie 2006 se
ridică la 3.884.798,57 USD.
158. Reclamanta mai solicită și suma de 100.000 EUR
pentru daune morale, considerând că a suferit ăun prejudiciu
moral incontestabil”. Ea citează cauzele Sovtransavto Holding
împotriva Ucrainei (satisfacție echitabilă) (nr. 48.553/99, § 80,
2 octombrie 2003) și Comingersoll S.A. împotriva Portugaliei
([MC], nr. 35.382/97, §§ 35—36, CEDO 2000-IV), considerând
că, în conformitate cu jurisprudența Curții, criteriile luate în
considerare pentru evaluarea prejudiciului moral sunt bunul
renume al întreprinderii, incertitudinea în planificarea deciziilor
care trebuiau luate, tulburările cauzate gestiunii sale, angoasa
și neplăcerile suferite de membrii organelor de conducere ale
societății.
159. Ținând cont de aceste criterii, reclamanta arată că, în
ciuda vechimii sale și a poziției sale inițiale foarte avantajoase pe
piața serviciilor portuare, ea a fost redusă la o situație extrem
de precară, în pragul falimentului, fiind în imposibilitatea de a-și
prevedea viitorul.
160. Guvernul contestă raportul de expertiză prezentat de
reclamantă, în măsura în care el nu face trimitere decât la
veniturile brute, fără a ține seama de cheltuielile aferente oricărei
activități economice, cum sunt cheltuielile curente, cheltuielile
cu investițiile sau taxele și alte impozite. În lipsa oricărei estimări
în această privință, raportul de expertiză nu prezintă pentru
Guvern un fundament economic serios, deoarece există multe
societăți comerciale care au încasări importante, însă un profit
infim sau inexistent.

161. Guvernul subliniază în continuare că în Cauza Iatridis,
menționată mai sus, Curtea a luat în considerare numai
veniturile nete ale părții interesate. Prin urmare, el consideră că
simpla trimitere la cifra de afaceri previzionată este lipsită de
orice relevanță și prezintă în acest sens opinia detaliată a unei
societăți de expertiză contabilă, conform căreia profitul
previzionat al reclamantei pentru perioada septembrie 2000—
iunie 2006 nu ar depăși 325.217 USD, având în vedere costurile
pe care trebuia să le suporte pentru a-și desfășura activitatea,
și care subliniază și faptul că ea și-a reluat activitatea în mai
multe rânduri, obținând astfel venituri.
162. În opinia Guvernului, expertiza prezentată de
reclamantă este în plus criticabilă, deoarece nu oferă anumite
informații importante, cum ar fi durata contractelor luate în
considerare, prețurile serviciilor, porturile și zonele portuare la
care se referă.
163. În ceea ce privește prejudiciul moral, Guvernul
consideră că o eventuală hotărâre de condamnare ar putea
constitui, în sine, o reparație suficientă a prejudiciului moral pe
care reclamanta pretinde că l-a suferit. În subsidiar, consideră că
suma solicitată cu acest titlu este excesivă. El citează în acest
sens cauzele IZA Ltd și Makrakhidze împotriva Georgiei
(nr. 28.537/02, § 63, 27 septembrie 2005) și S.C. Mașinexportimport
Industrial Group S.A. (citată anterior, § 57). Totuși, el subliniază
că acordarea unei sume pentru prejudiciul moral în această
ultimă cauză, ca și în Cauza Sovtransavto Holding, menționată
mai sus, a luat în considerare incertitudinea juridică care a
planat asupra părților interesate timp de mai mulți ani.
164. În plus, Guvernul atrage atenția asupra faptului că, dacă
diferitele elemente care constituie prejudiciul nu se pretează la
un calcul exact sau dacă distincția dintre prejudiciul material și
prejudiciul moral se dovedește a fi dificilă, Curtea ar putea fi
determinată să le analizeze global.
165. Reclamanta contestă cu fermitate ăpunctul de vedere
de specialitate” prezentat de Guvern, considerând că acest
document nu ar putea fi considerat drept o expertiză.
B. Cheltuieli de judecată

166. Reclamanta solicită suma de 10.142,51 EUR drept
cheltuieli de judecată angajate în fața instanțelor interne și suma
de 7.175 EUR pentru cheltuielile angajate în fața Curții.
167. Cu privire la cheltuielile angajate la nivel național,
reclamanta prezintă în copie următoarele documente
justificative:
a) 7 chitanțe care atestă plata unor onorarii de avocat în
perioada 6 iunie 2001 — 2 aprilie 2002, a căror valoare totală se
ridică la 65 milioane lei vechi românești (ROL); chitanțele
respective se referă totuși la dosare care nu se regăsesc printre
procedurile care fac obiectul cererii, cu excepția a două chitanțe
în valoare totală de 23 milioane ROL, referitoare la dosarele
soluționate prin deciziile din 5 noiembrie 2001 și 22 octombrie
2002 ale Curții Supreme;
b) 8 ordine de plată emise de reclamantă în perioada 20 iunie
2002 — 18 septembrie 2003 în beneficiul a două cabinete de
avocatură, a căror valoare totală este de 260 milioane ROL;
6 dintre cele 8 ordine de plată conțin mențiunea ăonorarii de
avocat”, însă fără a preciza procedurile la care se referă; un alt
ordin de plată face trimitere la un număr de dosar care nu se

MONITORUL OFICIAL AL ROMÂNIEI, PARTEA I, Nr. 137/5.III.2009
regăsește printre procedurile care au făcut obiectul cererii;
dimpotrivă, un alt ordin de plată, pentru o sumă de 30 milioane
ROL, se referă la dosarul soluționat prin decizia din 2 februarie
2005 a Înaltei Curți.
168. Pentru cheltuielile angajate în fața Curții, reclamanta
prezintă în copie următoarele documente:
a) o convenție din data de 28 noiembrie 2005, încheiată între
avocat A. Dăgăliță și avocat N. Popescu, pe de o parte, și
reclamanta, pe de altă parte; această convenție stabilea tarifele
pe oră și preciza că cheltuielile legate de munca prestată de
avocate trebuia să le fie achitate direct; de asemenea, se
menționa că avocatele nu își vor recupera creanța atât timp cât
situația financiară a reclamantei nu îi permitea să plătească
onorariile;
b) o notă de onorarii de avocat din 28 noiembrie 2005 pentru
suma de 7.175 EUR;
c) două facturi fiscale care atestă plata de către o terță
societate a unei sume totale de 130 milioane ROL în beneficiul
celor două avocate menționate mai sus pentru consultații
juridice.
169. Guvernul nu se opune ca reclamantei să i se aloce o
sumă care să corespundă cheltuielilor de judecată legate de
procedura în fața Curții, cu condiția să fie dovedite, necesare și
să aibă legătură cu cauza.
170. În ceea ce privește cheltuielile angajate în procedurile
interne, Guvernul observă că o parte dintre chitanțe se referă la
proceduri soluționate prin decizii favorabile reclamantei sau la
alte proceduri decât cele care fac obiectul cauzei de față. În

15

acest sens, el face trimitere la 3 chitanțe în valoare totală de
32 milioane ROL și constată, în plus, că ordinele de plată nu
precizează la care proceduri interne se referă.
171. Cât privește suma referitoare la procedura în fața Curții,
Guvernul consideră că suma solicitată cu acest titlu nu reflectă
realitatea asistenței juridice furnizate de avocată reclamantei,
având în vedere în special numărul de ore de muncă înscrise în
nota de onorarii.
172. Dintr-o scrisoare a Grefei din 26 octombrie 2006,
Guvernul mai constată că observațiile reclamantei, redactate de
avocat D.B., nu au fost depuse la dosar, deși facturile prezentate
de reclamantă acoperă și redactarea acestor observații. Mai
adaugă faptul că, în măsura în care aceste observații sunt
identice cu cele care i-au fost transmise prin scrisoarea Grefei
din data de 19 decembrie 2006, reclamanta nu poate cere de
două ori rambursarea onorariilor aferente redactării lor.
173. În orice caz, Guvernul consideră că suma solicitată cu
titlu de onorarii de avocat este excesivă.
C. Concluzia Curții

174. În circumstanțele speței, Curtea consideră că problema
aplicării art. 41 din Convenție nu se află în stare de judecată.
Prin urmare, se impune să fie rezervată și să se stabilească
procedura ulterioară ținând cont de eventualitatea unui acord
între statul pârât și reclamantă (art. 75 § 1 din Regulament).

PENTRU ACESTE MOTIVE,

În unanimitate,
CURTEA

1. unește cu fondul excepția preliminară a Guvernului întemeiată pe necompetența ratione materiae și o respinge;
2. declară cererea admisibilă;
3. hotărăște că a avut loc încălcarea art. 6 § 1 din Convenție și art. 1 din Protocolul nr. 1 din cauza neexecutării deciziilor
din 6 februarie 2001 și 22 octombrie 2002 ale Curții Supreme de Justiție;
4. hotărăște că a avut loc încălcarea art. 6 § 1 din Convenție și art. 1 din Protocolul nr. 1 din cauza anulării deciziei din
10 iunie 2002 a Curții de Apel Ploiești;
5. hotărăște că problema aplicării art. 41 din Convenție nu se află în stare de judecată; prin urmare:
a) o rezervă în întregime;
b) invită Guvernul și societatea reclamantă să îi adreseze în scris, în cel mult 3 luni de la data rămânerii definitive a
prezentei hotărâri, conform art. 44 § 2 din Convenție, observațiile lor cu privire la această chestiune și, în special, să îi aducă la
cunoștință orice acord la care ar putea eventual să ajungă;
c) rezervă procedura ulterioară și îi deleagă președintelui camerei sarcina de a o stabili în funcție de necesități.
Întocmită în limba franceză, apoi comunicată în scris la data de 3 iunie 2008, în aplicarea art. 77 §§ 2 și 3 din Regulament.
Elisabet Fura-Sandström,
președinte

Santiago Quesada,
grefier

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 137/5.III.2009 conține 16 pagini.

Prețul: 3,20 lei

&JUYDGY|428591]
ISSN 1453—4495

