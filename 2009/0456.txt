Anul 177 (XXI) — Nr. 456

PARTEA I

LEGI, DECRETE, HOTĂRÂRI ȘI ALTE ACTE

Miercuri, 1 iulie 2009

SUMAR
Nr.

Pagina

Nr.

Pagina

ORDONANȚE ALE GUVERNULUI ROMÂNIEI
83.

național al surselor pentru materiale forestiere de

— Ordonanță de urgență privind ratificarea
Contractului de finanțare dintre România și Banca
Europeană de Investiții referitor la Proiectul privind
infrastructura municipală în domeniul protecției
mediului, faza B, semnat la București la 30 octombrie
2008 și la Luxemburg la 10 noiembrie 2008 ..............

reproducere din România — 2001, aprobat prin
Ordinul ministrului agriculturii, alimentației și pădurilor
nr. 269/2001 ..............................................................
1–15

407.

— Ordin al ministrului agriculturii, pădurilor și
dezvoltării rurale privind modificarea și completarea

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
366.

15

Ordinului ministrului agriculturii, pădurilor și dezvoltării
rurale nr. 219/2007 pentru aprobarea regulilor privind

— Ordin al ministrului agriculturii, pădurilor și
dezvoltării rurale privind modificarea Catalogului

înregistrarea operatorilor în agricultura ecologică ......

16

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind ratificarea Contractului de finanțare dintre România și Banca Europeană de Investiții
referitor la Proiectul privind infrastructura municipală în domeniul protecției mediului, faza B,
semnat la București la 30 octombrie 2008 și la Luxemburg la 10 noiembrie 2008
În vederea:
— asigurării absorbției în bune condiții a fondurilor acordate prin Programul ISPA pentru măsura ex-ISPA
2004/RO/16/P/PE/005 — ăModernizarea sistemelor de apă potabilă și canalizare și construirea unei noi stații de epurare a apelor
uzate Galați”, precum și pentru măsura ex-ISPA 2005/RO/16/P/PE/003 — ăÎmbunătățirea sistemelor de alimentare cu apă potabilă,
de canalizare și de epurare a apelor uzate în județul Caraș-Severin” (pachetul ăProiect privind infrastructura municipală în domeniul
protecției mediului, faza B), prin asigurarea resurselor complementare necesare finanțării celor două măsuri;
— evitării anulării fondurilor nerambursabile comunitare;
— diminuării efortului bugetar pe care îl presupune asigurarea resurselor pentru efectuarea plăților pentru cele două
măsuri din Fondul de indisponibilități temporare până la ratificarea Contractului de finanțare cu Banca Europeană de Investiții;
— disponibilizării cât mai rapide a finanțării de la Banca Europeană de Investiții,
luând în considerare faptul că toate aceste elemente constituie o situație extraordinară, a cărei reglementare nu poate fi
amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se ratifică Contractul de finanțare dintre România
și Banca Europeană de Investiții, în valoare de 31.101.415 euro,
semnat la București la 30 octombrie 2008 și la Luxemburg la
10 noiembrie 2008, pentru cofinanțarea Proiectului privind
infrastructura municipală în domeniul protecției mediului, faza B,
(Proiectul), denumit în continuare contract de finanțare.

Art. 2. — (1) Finanțarea Proiectului, în valoare netă de
113.133.660 euro, se va asigura, cu respectarea planului de
finanțare cuprins în preambulul contractului de finanțare, din:
grant ISPA, împrumutul de la Banca Europeană de Investiții,
sume alocate de la bugetul de stat, prin bugetul Ministerului
Finanțelor Publice, și sume alocate de la bugetele locale ale
beneficiarilor finali ai împrumutului, prevăzuți la alin. (2).

2

MONITORUL OFICIAL AL ROMÂNIEI, PARTEA I, Nr. 456/1.VII.2009

(2) Beneficiarii finali ai împrumutului de la Banca Europeană
de Investiții sunt:
a) municipiul Galați, pentru suma de 18.000.000 euro; și
b) municipiul Reșița, municipiul Caransebeș și orașele Anina,
Băile Herculane, Bocșa, Moldova Nouă, Oravița, Oțelul Roșu,
pentru suma de 13.101.415 euro.
(3) Beneficiarii Proiectului, care acționează în calitate de
agenții de implementare, sunt: Societatea Comercială ăApă
Canal” — S.A. Galați și, respectiv, Societatea Comercială
ăAQUACARAȘ” — S.A.
(4) Oficiul de Plăți și Contractare PHARE din cadrul
Ministerului Finanțelor Publice este desemnat ca unitate de
monitorizare a Proiectului, responsabilă cu urmărirea, raportarea
și efectuarea tragerilor aferente împrumutului de la Banca
Europeană de Investiții.
(5) Ministerul Finanțelor Publice va încheia cu beneficiarii
finali ai împrumutului și cu beneficiarii proiectului acorduri de
împrumut subsidiar, prin care se vor stabili drepturile și obligațiile
părților în aplicarea prevederilor contractului de finanțare și în
realizarea Proiectului.
Art. 3. — (1) Contribuția părții române la finanțarea valorii
nete a Proiectului se asigură, pe toată perioada de
implementare a acestuia, din bugetul Ministerului Finanțelor
Publice și din bugetele locale ale beneficiarilor finali ai
împrumutului, conform planului de finanțare cuprins în
preambulul contractului de finanțare.
(2) Contravaloarea taxelor și impozitelor aferente plăților
efectuate din împrumutul acordat de Banca Europeană de
Investiții, datorate și plătibile pe teritoriul României, se va
asigura, proporțional cu suma ce le revine din împrumut, din
bugetele locale ale unităților administrativ-teritoriale prevăzute la
art. 2 alin. (2), care au calitatea de beneficiari finali ai
împrumutului.

(3) Orice alte cheltuieli neeligibile, efectuate în legătură cu
împrumutul acordat de Banca Europeană de Investiții, vor fi
suportate din bugetele locale ale beneficiarilor finali ai
împrumutului.
Art. 4. — (1) Plata ratelor de capital, dobânzilor și a oricăror
altor costuri aferente împrumutului acordat de Banca Europeană
de Investiții va fi asigurată din sume prevăzute anual cu această
destinație, din bugetele proprii ale beneficiarilor finali ai
împrumutului acordat de Banca Europeană de Investiții.
(2) În vederea asigurării fondurilor necesare efectuării plăților
prevăzute la alin. (1), beneficiarii finali ai împrumutului acordat
de Banca Europeană de Investiții au obligația de a constitui,
conform prevederilor contractului de finanțare și în condițiile
legii, fondul de întreținere, înlocuire și dezvoltare.
Art. 5. — Pentru scopurile Proiectului se aprobă ca, din
sumele și în limita împrumutului, beneficiarii finali ai proiectului
să efectueze, dacă este cazul, plăți în valută aferente
contractelor atribuite persoanelor fizice și juridice române.
Art. 6. — (1) Se autorizează Guvernul României ca, de
comun acord cu Banca Europeană de Investiții, să introducă pe
parcursul utilizării împrumutului, în raport cu condițiile concrete
de derulare a contractului de finanțare prevăzut la art. 1,
amendamente la conținutul acestuia, care privesc modificări în
descrierea tehnică, modificări de termene, realocări de sume
între beneficiarii împrumutului, modificarea surselor de acoperire
a contribuției părții române corespunzătoare creditului și a
surselor de acoperire a plății serviciului datoriei publice, precum
și orice alte modificări care nu sunt de natură să majoreze
valoarea împrumutului contractat de la Banca Europeană de
Investiții.
(2) Amendamentele la contractul de finanțare, convenite
potrivit alin. (1), se vor aproba prin hotărâre a Guvernului.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
Viceprim-ministrul, ministrul administrației și internelor,
Dan Nica
p. Ministrul mediului,
Dan Cârlan,
secretar de stat
Ministrul afacerilor externe,
Cristian Diaconescu
București, 30 iunie 2009.
Nr. 83.
Împrumut FI nr. 24.664 (RO)
SERAPIS Nr. 2005—0379
PROIECT

privind infrastructura municipală în domeniul protecției mediului, faza B
(Contract de finanțare între România și Banca Europeană de Investiții, semnat la București la 30 octombrie 2008 și la Luxemburg la
10 noiembrie 2008)
Acest contract se încheie între:
România, prin Ministerul Economiei și Finanțelor, cu sediul în str. Apolodor nr. 17, sectorul 5, RO-70060 București, România,
reprezentată de domnul Varujan Vosganian, ministrul economiei și finanțelor (numită în continuare Împrumutatul),
ca primă parte, și
Banca Europeană de Investiții, cu sediul în bd. Konrad Adenauer nr. 100, Luxemburg, L-2950 Luxemburg, reprezentată de domnul
Cormac Murphy, director, și domnul Fulceri Bruni Roccia, director adjunct (numită în continuare Banca),
ca a doua parte.
Având în vedere că:
(1) Împrumutatul a propus să implementeze un proiect (numit în continuare Proiectul), ce urmează a fi implementat prin intermediul unor
autorități locale și companii de utilități municipale (numite în continuare beneficiari finali), cuprinzând: (i) Schema de management al deșeurilor
în municipiul Galați; (ii) Schema de management al apei și canalizării în municipiul Galați; (iii) Schema de management al deșeurilor în județul
Dâmbovița; și (iv) Schema de management al apei și canalizării în județul Caraș-Severin, având drept scop îmbunătățirea calității și eficienței
serviciilor în sectorul apei (alimentarea cu apă și infrastructura apei reziduale) și în sectorul de management al deșeurilor, așa cum sunt detaliate
în descrierea tehnică prezentată în anexa A (denumită în continuare descriere tehnică).
(2) faza B (numită în continuare faza B) a Proiectului cuprinde investiții în sectorul de apă și al apei reziduale în municipiul Galați și județul
Caraș-Severin (fiecare dintre ele fiind numit în continuare subproiect) și identificate ca măsuri descrise în memorandumurile de finanțare ISPA

MONITORUL OFICIAL AL ROMÂNIEI, PARTEA I, Nr. 456/1.VII.2009

3

2004/RO/16/P/PE/005 și 2005/RO/16/P/PE/003 pentru municipiul Galați și, respectiv, județul Caraș-Severin (fiecare dintre ele fiind numit în
continuare Memorandum de finanțare și împreună fiind numite memorandumuri de finanțare), încheiate între România și Comunitatea Europeană
în contextul cadrului ISPA pentru cofinanțarea Proiectului,
(3) costul total al Proiectului, așa cum a fost estimat de către Bancă, este de 162.936.660 euro (o sută șaizeci și două de milioane nouă
sute treizeci și șase mii șase sute șaizeci euro),
(4) Împrumutatul a declarat că intenționează să finanțeze faza B a Proiectului, după cum urmează:
EUR
Grant ISPA

77.111.792

Împrumut de la Bancă

31.101.415

Contribuția Împrumutatului (prin OPCP)

4.192.453

Bugete locale

728.000

TOTAL:

113.133.660

(5) pentru realizarea planului de finanțare descris în pct. (4) din preambul, Împrumutatul a solicitat Băncii un împrumut în valoare de
31.101.415 (treizeci și unu milioane o sută unu mii patru sute cincisprezece euro),
(6) drept răspuns la solicitarea Împrumutatului, fiind satisfăcută de faptul că finanțarea Proiectului se realizează în conformitate cu
scopul pentru care funcționează și bazându-se, printre altele, pe declarațiile și faptele citate în preambul, Banca consimte să acorde
Împrumutatului un împrumut de 31.101.415 euro (treizeci și unu milioane o sută unu mii patru sute cincisprezece euro) în baza prezentului
contract (numit în continuare contract).
(7) Împrumutatul a stabilit ca Oficiul de Plăți și Contractare PHARE (numit în continuare OPCP) din cadrul Ministerului Economiei și
Finanțelor să fie unitate de monitorizare a Proiectului pentru procedurile de monitorizare, raportare și efectuare a tragerilor legate de acest
împrumut; OPCP a instituit proceduri de monitorizare, raportare și efectuare a tragerilor, în condiții satisfăcătoare pentru Bancă.
(8) Semnarea prezentului contract în numele Împrumutatului a fost autorizată oficial în termenii stabiliți în anexa I, atașat.
(9) Referirile din prezentul contract la articole, paragrafe, subparagrafe, puncte din preambul, anexe și documente atașate sunt, cu
excepția cazurilor în care se stipulează în mod explicit altfel, trimiteri la articolele, paragrafele, subparagrafele, puncte din preambul, anexele și
documentele atașate prezentului contract și următorii termeni au înțelesurile atribuite acestora în preambulurile și articolele de mai jos:

Termeni definiți în cuprinsul contractului:

Articol sau preambul

— data-limită de acceptare

4.02C

— subproiect afectat

4.03A

— OPCP

pct. (7) din preambul

— Bancă

Pagina de titlu

— Împrumutat

Pagina de titlu

— zi lucrătoare

1.02C

— contract

pct. (6) din preambul

— împrumut

1.01

— înștiințare de plată

1.02C

— cerere de tragere

1.02B

— rata BEI de redistribuire

4.02B

— mediu

6.05

— legislație în domeniul mediului

6.05

— instrument de datorie externă

Art. 7.01

— beneficiari finali

pct. (1) din preambul

— Memorandum de finanțare

pct. (2) din preambul

— rată fixă

3.01

— eveniment de rambursare anticipată

4.03C

— împrumut

2.01

— schimbare materială adversă

10.01A

— data scadenței

4.01

— tranșa notificată

1.05B

— data plății

5.01

4

MONITORUL OFICIAL AL ROMÂNIEI, PARTEA I, Nr. 456/1.VII.2009
— faza B

pct. (2) din preambul

— suma rambursării anticipate

4.02A

— data rambursării anticipate

4.02A

— notificare de rambursare anticipată

4.02A

— Proiect

pct. (1) din preambul

— R1

1.05B

— R2

1.05B

— zi lucrătoare relevantă

5.01

— rată interbancară relevantă

1.05B

— data de disponibilizare planificată

1.02B

— subproiect(e)

pct. (2) din preambul

— descriere tehnică

pct. (1) din preambul

— împrumut la termen

4.03A

— tranșă

1.02A

Termeni definiți în anexe:

Anexa

— EURIBOR

C

— LIBOR

C

— zi lucrătoare în Londra

C

— zi lucrătoare în New York

C

— bănci de referință

C

— perioadă reprezentativă

C

— dată de restabilire

C

Drept care, s-a convenit prin prezentul contract după cum urmează:
ARTICOLUL 1
Împrumutul și tragerile

1.01. Suma împrumutului
Prin prezentul contract, Banca acordă Împrumutatului și
Împrumutatul acceptă un împrumut (numit în continuare Împrumut) în
sumă de 31.101.415 euro echivalent (treizeci și unu milioane o sută
unu mii patru sute cincisprezece euro) pentru finanțarea costului
fazei B a Proiectului.
1.02. Procedura de tragere
1.02A. Tranșe

Banca va disponibiliza creditul până la 31 decembrie 2011 în nu
mai mult de 10 (zece) tranșe. Suma fiecărei tranșe, dacă nu este soldul
netras al creditului, va avea o valoare minimă de 3.000.000 euro (trei
milioane euro) sau echivalentul acesteia. O tranșă solicitată de
Împrumutat în conformitate cu art. 1.02B este denumită în continuare
tranșă.
1.02B. Cererea de tragere

Periodic, până la data de 31 septembrie 2011, Împrumutatul poate
prezenta Băncii o solicitare scrisă (cerere de tragere), în forma stabilită
în anexa D, pentru tragerea unei tranșe.
Cererea de tragere trebuie să ajungă la Bancă cu cel puțin
cincisprezece (15) zile calendaristice înaintea datei de tragere dorite.
În cererea de tragere se vor preciza:
a) suma și valuta în care se trage tranșa;
b) data preferată pentru efectuarea tragerii, care va fi o zi de lucru
relevantă (așa cum este definită în art. 5.01), fiind înțeles că Banca
poate disponibiliza tranșa în termen de până la patru (4) luni
calendaristice de la data cererii de tragere;

c) codul IBAN (sau un format corespunzător pentru valuta
relevantă) și Swift BIC al contului Împrumutatului în care tranșa va fi
trasă; și
d) la alegerea Împrumutatului, rata fixă a dobânzii, așa cum a fost
anterior indicată de Bancă, aplicabilă tranșei până la maturitate.
Fiind supusă prevederilor celui de-al doilea paragraf al art. 1.02C,
fiecare cerere de tragere este irevocabilă.
1.02C. Înștiințare de plată

Cu zece (10)—cincisprezece (15) zile înainte de data tragerii unei
tranșe, Banca, în cazul în care cererea de tragere este conformă cu
prevederile art. 1.02B, va transmite Împrumutatului o înștiințare (numită
înștiințare de plată), în care va specifica:
a) suma și valuta tragerii;
b) rata fixă a dobânzii aplicabilă până la maturitate; și
c) data la care tranșa este programată a fi trasă (numită în
continuare data programată a tragerii), tragerea fiind în orice caz
supusă condițiilor relevante enumerate în art. 1.04.
Dacă unul sau mai multe elemente specificate în înștiințarea de
plată nu sunt conforme cu elementele corespunzătoare, dacă este
cazul, în cererea de tragere, Împrumutatul poate, în termen de trei (3)
zile lucrătoare de la primirea înștiințării de plată să revoce cererea de
tragere printr-o notificare adresată Băncii și cererea de tragere și
înștiințarea de plată nu vor mai avea efect.
Pentru scopurile acestui contract, zi lucrătoare înseamnă o zi în
care băncile comerciale sunt deschise pentru afaceri în Luxemburg.
1.03. Valuta tragerii
Sub rezerva disponibilității, tragerea fiecărei tranșe se va face în
euro, dolari SUA ori lire sterline sau orice altă valută care este
tranzacționată pe scară largă pe principalele piețe valutare.
Pentru calcularea sumelor disponibile ce urmează a fi trase în altă
valută decât euro și pentru determinarea echivalentului lor în euro,
Banca va aplica rata de schimb publicată de către Banca Centrală
Europeană din Frankfurt la acea dată, cu cincisprezece (15) zile înainte
de data tragerii, așa cum va decide Banca.

MONITORUL OFICIAL AL ROMÂNIEI, PARTEA I, Nr. 456/1.VII.2009
1.04. Condiții de validare a cererilor de tragere și a tragerii
1.04A. Cererea de tragere pentru prima tranșă

Cererea de tragere pentru prima tranșă este considerată validă
dacă Banca va primi la data sau înainte de data cererii de tragere
relevantă următoarele documente, dovezi sau confirmări în formă și
conținut satisfăcătoare pentru aceasta:
a) un aviz juridic, în limba engleză, privind semnarea
corespunzătoare a prezentului contract de către Împrumutat și a
documentației relevante; acest aviz trebuie să fie acceptabil Băncii sub
toate aspectele;
b) o împuternicire, în limba engleză, prin care se autorizează
ministrul economiei și finanțelor, domnul Varujan Vosganian, să
semneze prezentul contract în numele Împrumutatului;
c) dovada, în limba engleză, a autorizării persoanei sau persoanelor
de a semna cererile de tragere în numele Împrumutatului și
specimenele de semnătură autentificate ale acestei sau acestor
persoane.
1.04B. Cererea de tragere pentru toate tranșele, inclusiv pentru prima

Cererea de tragere pentru fiecare tranșă, întocmită în conformitate
cu art. 1.02, inclusiv pentru prima tranșă, este considerată validă dacă
Banca va primi în formă și conținut satisfăcătoare pentru aceasta, la
data sau înainte de data cererii de tragere relevante:
a) dovada că au fost încheiate acorduri de împrumut subsidiar între
Împrumutat și beneficiarii finali relevanți, în legătură cu subproiectul(ele)
ce urmează a fi finanțat(e) cu sumele tranșei relevante, specificând
obligațiile acestor beneficiari finali, așa cum este descris în
Memorandumul de finanțare ISPA/memorandumurile de finanțare ISPA;
și
b) un certificat din partea Ministerului Economiei și Finanțelor din
țara Împrumutatului în forma prevăzută în anexa E.
1.04C. Cererea de tragere pentru toate tragerile ce urmează primei
tranșe

Cererea de tragere pentru fiecare tranșă, întocmită în conformitate
cu art. 1.02, care urmează primei tranșe, va fi considerată validă dacă
Banca va primi în formă și conținut satisfăcătoare pentru aceasta, la
data sau înainte de data cererii de tragere relevantă:
a) o declarație din partea Împrumutatului prin care acesta să ateste
faptul că au fost efectuate cheltuieli pentru articolele ce se finanțează
de către Bancă, în conformitate cu descrierea tehnică (fără taxele și
impozitele plătibile pe teritoriul României) pentru o sumă egală cu toate
tranșele trase înainte, cu excepția ultimei trageri din care vor rămâne
necheltuiți 1.000.000 euro echivalent (un milion euro); și
b) copiile autentificate ale contractului sau contractelor ce a fost/au
fost finanțate din toate tranșele anterior trase, contract sau contracte
care a fost/au fost încheiate în termeni satisfăcători Băncii.
1.04D. Prevederi generale privind condițiile de tragere

Condițiile stipulate în art. 1.04 trebuie îndeplinite la data sau înainte
de data transmiterii unei cereri de tragere. În cazul în care o cerere de
tragere este făcută fără îndeplinirea condițiilor stipulate în art. 1.04,
această cerere de tragere se va considera ca primită de către Bancă la
data la care aceasta se declară satisfăcută de îndeplinirea acestora.
1.05. Amânarea tragerii
1.05A. Motive de amânare

La solicitarea Împrumutatului, Banca va amâna tragerea oricărei
tranșe, în totalitate sau în parte, până la o dată specificată de
Împrumutat, aceasta fiind o dată care nu va surveni în mai târziu de
șase (6) luni de la data de tragere planificată. Într-un astfel de caz,
Împrumutatul va plăti un comision de amânare, așa cum este
determinat în art. 1.05B. Orice solicitare de amânare va avea efect
asupra unei tranșe numai dacă va fi făcută cu cel puțin cinci (5) zile
lucrătoare înainte de data de tragere planificată.
1.05B. Comisionul de amânare

Dacă tragerea oricărei tranșe notificate este amânată fie la cererea
Împrumutatului, fie din cauza neîndeplinirii unor condiții de tragere,
Împrumutatul va plăti, la cererea Băncii, un comision corespunzător
sumei a cărei tragere a fost amânată. Un astfel de comision se va
aplica începând cu data de tragere planificată și până la data actuală

5

de tragere sau, după caz, până la data anulării tranșei, la o rată egală
cu R1 minus R2, unde:
R 1 înseamnă rata dobânzii care s-ar aplica periodic conform
art. 3.01 și înștiințarea de plată relevantă, dacă tranșa a fost trasă la
data de tragere planificată; și
R2 înseamnă rata interbancară relevantă, mai puțin 0,125%
(douăsprezece virgulă cinci puncte de bază); cu condiția ca în scopul
determinării ratei interbancare relevante în conformitate cu art. 1.05,
perioadele relevante evidențiate în anexa C să fie perioade succesive
de o (1) lună începând cu data de tragere planificată.
Pentru scopurile prezentului contract, rata interbancară relevantă
înseamnă:
(1) EURIBOR (așa cum este definit în anexa C), în cazul unei tranșe
denominate în euro;
(2) LIBOR (așa cum este definit în anexa C), în cazul unei tranșe
denominate în lire sterline sau dolari SUA; și
(3) rata pe piață și definiția acesteia aleasă de Bancă și comunicată
separat Împrumutatului, în cazul în care o tranșă este denominată în
oricare altă valută.
În plus, comisionul:
a) dacă amânarea depășește ca durată o (1) lună, va începe să se
acumuleze la sfârșitul fiecărei luni;
b) va fi calculat utilizându-se numărul de zile convenit aplicabil lui R1;
c) unde R2 depășește R1, va fi stabilit la zero; și
d) se va plăti în conformitate cu art. 1.07.
În prezentul contract, termenul tranșa notificată înseamnă o tranșă
pentru care Banca a emis o înștiințare de plată și această tranșă nu a
fost anulată de către Împrumutat, așa cum este prevăzut în art. 1.02C.
1.05C. Anularea tragerii amânată cu șase luni

Banca poate, prin înștiințarea Împrumutatului, să anuleze o tragere
care a fost amânată în baza art. 1.05A cu mai mult de șase (6) luni în
total. Suma anulată va rămâne disponibilă pentru tragere conform art. 1.02.
1.06. Anularea și suspendarea
1.06A. Dreptul Împrumutatului de a anula

Împrumutatul poate, în orice moment, printr-o înștiințare transmisă
Băncii, să anuleze, în totalitate sau parțial, cu efect imediat, porțiunea
netrasă din împrumut. Oricum, înștiințarea nu va avea efect asupra unei
tranșe notificate a cărei dată de tragere planificată cade în decursul
celor cinci (5) zile lucrătoare care urmează datei notificării.
1.06B. Dreptul Băncii de a suspenda și anula

Banca poate, prin înștiințarea Împrumutatului, să suspende și/sau
să anuleze parțial sau în totalitate porțiunea netrasă din împrumut în
orice moment și cu efect imediat:
a) după ce a survenit un eveniment menționat în art. 10.01; sau
b) în circumstanțe excepționale care afectează în mod negativ
accesul Băncii la piața de capital, cu excepția unei tranșe notificate.
În plus, în măsura în care Banca poate anula creditul în
conformitate cu art. 4.03A, Banca poate, de asemenea, să îl și
suspende. Orice suspendare va rămâne în vigoare până când va
decide Banca sau până când aceasta anulează suma suspendată.
1.06C. Despăgubire pentru suspendarea și anularea unei tranșe

a) Suspendarea
Dacă Banca suspendă o tranșă notificată fie datorită unui
eveniment de rambursare anticipată compensatorie (așa cum este
definit în art. 4.03C), fie datorită unui eveniment menționat în art. 10.01,
dar nu altfel, Împrumutatul va despăgubi Banca conform prevederilor
art. 1.05B.
b) Anularea
Dacă, urmare a art. 1.06A, Împrumutatul anulează o tranșă
notificată, acesta va despăgubi Banca conform prevederilor art. 4.02B.
Dacă Împrumutatul anulează orice porțiune a împrumutului, alta
decât o tranșă notificată, nu se plătește niciun comision.
Dacă Banca anulează o tranșă notificată, ca urmare a unui
eveniment de rambursare anticipată compensatorie, sau anulează

6

MONITORUL OFICIAL AL ROMÂNIEI, PARTEA I, Nr. 456/1.VII.2009

tragerea unei tranșe notificate, ca urmare a art. 1.05C, Împrumutatul
va înștiința Banca conform prevederilor art. 4.02B.
Dacă Banca anulează o tranșă notificată ca urmare a unui
eveniment menționat în art. 10.01 sau 10.02, Împrumutatul va înștiința
Banca conform art. 10.03.
Cu excepția acestor cazuri, nu se plătește niciun comision ca
urmare a anulării de către Bancă.
Se va calcula un comision în baza faptului că suma anulată este
considerată ca fiind trasă și rambursată la data de tragere planificată
sau, în măsura în care tragerea tranșei este în acel moment amânată
ori suspendată, la data avizului de anulare.
c) Anularea după expirarea împrumutului
În orice moment după termenul-limită pentru prezentarea de către
Împrumutat a unei cereri de tragere conform art. 1.02B, Banca poate,
prin înștiințarea Împrumutatului și fără vreo obligație față de vreuna
dintre părți, să anuleze orice parte a împrumutului, alta decât o tranșă
notificată.
1.07. Sume datorate conform art. 1
Sumele datorate conform art. 1.05 și 1.06 se vor plăti în valuta
tranșei respective. Ele vor fi plătibile în termen de șapte (7) zile
calendaristice de la primirea de către Împrumutat a solicitării din partea
Băncii sau în cadrul unei perioade mai lungi, specificată în solicitarea
Băncii.
ARTICOLUL 2
Împrumutul

2.01. Suma împrumutului
Împrumutul acordat în cadrul acestui credit (numit în continuare
împrumut) va cuprinde totalul sumelor disponibilizate de către Bancă în
valutele în care se efectuează tragerile, așa cum este făcută
comunicarea de către Bancă la momentul tragerii fiecărei tranșe.
2.02. Valuta în care se face rambursarea
Rambursarea unei tranșe, conform art. 4 sau, după caz, conform
art. 10, se va face în valuta tranșei respective.
2.03. Valuta dobânzii și a altor costuri
Dobânda și oricare alte costuri plătibile de către Împrumutat,
conform art. 1, 3, 4 și, acolo unde este cazul, art. 10, se vor calcula și
plăti pentru fiecare tranșă în valuta tranșei respective.
Orice altă plată se va efectua în valuta specificată de către Bancă,
avându-se în vedere valuta în care s-au efectuat cheltuielile ce
urmează să fie rambursate prin acea plată.
2.04. Confirmarea de către Bancă
După tragerea unei tranșe, Banca va transmite Împrumutatului o
situație rezumativă cuprinzând data tragerii, valuta, suma, termenii de
rambursare și rata dobânzii ale și pentru acea tranșă. O astfel de
confirmare va cuprinde un grafic de rambursare.
ARTICOLUL 3
Dobânda

3.01. Rata dobânzii
Împrumutatul va plăti dobândă la soldul nerambursat al fiecărei
tranșe semianual sau anual, în tranșe, la datele de plată relevante, așa
cum se specifică în înștiințarea de plată conform art. 5.01, începând cu
prima astfel de dată de plată următoare celei de tragere a tranșei.
Dobânda se va calcula în baza art. 5.02 a) la o rată fixă.
În prezentul contract, rată fixă însemnă o rată anuală a dobânzii
determinată de Bancă în conformitate cu principiile aplicabile periodic,
așa cum sunt stabilite de organismele de conducere ale Băncii, pentru
împrumuturile efectuate la o rată fixă a dobânzii, denominate în valuta
tranșei, și care este purtătoare de termeni echivalenți pentru
rambursarea capitalului și plata dobânzii.
3.02. Dobânda la sumele cu scadență depășită
Fără a aduce prejudicii art. 10 și prin excepție de la art. 3.01,
dobânda se va acumula pentru orice sumă restantă plătibilă în condițiile
prezentului contract de la data scadenței până la data plății la o rată
anuală egală cu rata interbancară relevantă, plus 2% (două sute puncte
de bază), și se va plăti conform solicitării Băncii. Cu scopul de a

determina rata interbancară relevantă, conform art. 3.02, perioadele
relevate în înțelesul anexei C vor fi perioade succesive de o (1) lună
începând cu data scadenței.
În orice caz, dobânda pentru o tranșă va fi calculată la o rată anuală
care este suma ratei dobânzii definite în art. 3.01A plus 0.25%
(douăzeci și cinci puncte de bază), dacă acea rată anuală depășește,
pentru oricare dintre perioadele relevante, rata specificată în paragraful
precedent.
Dacă suma restantă este exprimată într-o valută, alta față de valuta
tranșei relevante, se va aplica următoarea rată anuală, respectiv rata
interbancară relevantă (partea corespunzătoare ofertei), care este în
general percepută de către Bancă pentru tranzacții în acea valută, plus
2% (două sute puncte de bază), calculate în conformitate cu practica
pieței pentru o astfel de rată.
ARTICOLUL 4
Rambursarea

4.01. Rambursarea normală
4.01A. Graficul de rambursare

Împrumutatul va rambursa fiecare tranșă a împrumutului în 40 de
rate egale; prima rată a fiecărei tranșe va fi scadentă la 15 noiembrie
2012 și ultima rată a fiecărei tranșe va fi scadentă la 15 mai 2032, în
conformitate cu graficul de rambursare prezentat în anexa B.
4.01B. Definirea datei scadente

Ultima dată de rambursare a unei tranșe conform art. 4.01
reprezintă data scadenței.
4.02. Rambursarea anticipată voluntară
4.02A. Opțiunea de rambursare anticipată

Cu referire la art. 4.02B și 4.04, Împrumutatul poate rambursa
anticipat parțial sau integral orice tranșă, împreună cu dobânda
acumulată, cu până la o (1) lună înainte de primirea înștiințării scrise
(numită în continuare notificare de rambursare anticipată), prin care se
precizează suma ce urmează a fi rambursată anticipat (suma
rambursată anticipat) și data la care Împrumutatul propune să
efectueze rambursarea anticipată (data rambursării anticipate), dată
care va deveni dată de plată pentru tranșa respectivă.
Notificarea de rambursare anticipată va deveni obligatorie și
irevocabilă.
4.02B. Despăgubire pentru rambursare anticipată

Referitor la suma rambursată anticipat dintr-o tranșă, Împrumutatul
va plăti Băncii la data rambursării anticipate o despăgubire egală cu
valoarea prezentă (valabilă la data rambursării anticipate) a ceea ce
depășește, dacă este cazul:
(i) dobânda care s-ar fi acumulat ulterior pentru suma rambursată
anticipat, pe perioada dintre data rambursării anticipate și data
scadenței, dacă aceasta nu ar fi fost plătită anticipat; față de
(ii) dobânda care astfel s-ar fi acumulat pentru acea perioadă,
dacă aceasta ar fi fost calculată la rata BEI de redistribuire (așa
cum este definită mai jos), mai puțin 0.15% (cincisprezece
puncte de bază).
Valoarea prezentă menționată va fi calculată la o rată a scontului
egală cu rata BEI de redistribuire, aplicată la fiecare dată de plată
relevantă.
În prezentul contract rata BEI de redistribuire înseamnă rata fixă
aplicată cu o (1) lună înaintea datei rambursării anticipate și care are
aceiași termeni pentru plata dobânzii și aceleași condiții de rambursare
la data scadenței ca și suma rambursată anticipat.
4.02C. Mecanisme de rambursare anticipată

Banca va înștiința Împrumutatul, cu nu mai târziu de cincisprezece
(15) zile înainte de data rambursării anticipate, asupra sumei
rambursate anticipat, dobânzii datorate pentru aceasta și despăgubirii
plătibile conform art. 4.02B sau, dacă este cazul, că nu se datorează
nicio despăgubire.
Nu mai târziu de termenul-limită de acceptare (așa cum este definit
mai jos), Împrumutatul va înștiința Banca:
a) fie că el confirmă notificarea de rambursare anticipată în termenii
menționați de Bancă;

MONITORUL OFICIAL AL ROMÂNIEI, PARTEA I, Nr. 456/1.VII.2009
b) fie că el retrage notificarea de rambursare anticipată.
Dacă împrumutatul confirmă, așa cum se specifică la lit. a), acesta
va efectua rambursarea anticipată. Dacă Împrumutatul retrage
notificarea de rambursare anticipată sau nu o confirmă în timp util,
acesta poate să nu efectueze rambursarea anticipată. Cu excepția
celor anterior menționate, notificarea de rambursare anticipată va fi
irevocabilă și obligatorie.
Împrumutatul va plăti odată cu rambursarea anticipată dobânda
acumulată și despăgubirea, dacă este cazul, datorate pentru suma
rambursării anticipate.
Pentru scopul prezentului articol data-limită de acceptare pentru o
notificare este:
(i) ora 16,00 a Luxemburgului în ziua de transmitere, dacă
notificarea este transmisă într-o zi lucrătoare până la ora 14,00;
sau
(ii) ora 11,00 a zilei imediat următoare, care este o zi lucrătoare,
dacă notificarea este transmisă după ora 14,00 a
Luxemburgului sau dacă este transmisă într-o zi care nu este
zi lucrătoare.
4.03. Rambursare anticipată obligatorie
4.03A. Motive pentru rambursare anticipată

a) Reducerea costului Proiectului
Dacă costul total al fazei B a Proiectului ar trebui redus de la
valoarea specificată în preambul până la un nivel la care suma totală a
creditului depășește 50% din costul său, Banca poate, proporțional cu
reducerea aplicată, să înștiințeze Împrumutatul legat de anularea
creditului sau a solicitării de rambursare anticipate a împrumutului.
b) Principiul pari passu față de un alt împrumut la termen
Dacă Împrumutatul rambursează anticipat în mod voluntar, în parte
sau în întregime, alt împrumut sau orice altă datorie financiară, inițial
contractată de acesta pe un termen mai lung de cinci (5) ani (numit în
continuare împrumut la termen), altfel decât din sumele unui nou
împrumut cu o durată cel puțin egală cu durata neexpirată a
împrumutului rambursat anticipat, Banca poate, după înștiințarea
Împrumutatului, să anuleze creditul și/sau să solicite rambursarea
anticipată a împrumutului într-o proporție egală cu cea reprezentată de
suma rambursată din împrumutul la termen în sumă totală
nerambursată a tuturor împrumuturilor la termen.
Banca va transmite înștiințarea Împrumutatului în termen de treizeci
(30) de zile de la primirea înștiințării conform art. 8.02.
c) Încălcarea anumitor acorduri
Dacă Banca își dă seama că Împrumutatul încalcă angajamentele
asumate conform art. 6.05 în ceea ce privește un subproiect (numit în
continuare subproiect afectat), aceasta poate notifica în mod
corespunzător Împrumutatul. Dacă, într-o perioadă de 30 de zile
următoare acelei notificări, Împrumutatul nu întreprinde măsuri pentru
remedierea respectivei încălcări într-o manieră acceptabilă pentru
Bancă, aceasta poate, printr-o altă notificare, să anuleze creditul sau să
solicite ca, în următoarea perioadă de treizeci de zile, Împrumutatul să
ramburseze anticipat o parte din împrumut, într-o proporție egală cu
cea reprezentată de valoarea declarată a subproiectului afectat și
valoarea declarată totală a Proiectului, împreună cu dobânda
acumulată la suma rambursată anticipat, precum și o despăgubire
calculată în conformitate cu prevederile art. 4.02B, dacă este cazul.
4.03B. Mecanisme de rambursare anticipată

Orice sumă solicitată de Bancă, ca urmare a art. 4.03A, împreună
cu a) orice dobândă acumulată și b) orice despăgubire datorată ca
urmare a art. 4.03C; și c) orice altă sumă plătibilă ulterior în cadrul
prezentului contract legat de suma rambursată anticipat, va fi plătită la
o dată indicată de Bancă, dată care va cădea la nu mai puțin de treizeci
(30) de zile de la data solicitării cererii Băncii.
4.03C. Despăgubire pentru rambursarea anticipată

În cazul rambursării anticipate datorate unui eveniment menționat în
cadrul art. 4.03A lit. c) (astfel de eveniment(e) fiind denumit(e)
eveniment(e) de rambursare anticipată cu despăgubire), despăgubirea,
dacă este cazul, va fi determinată în conformitate cu art. 4.02B.

7

4.04. Aplicarea rambursărilor anticipate parțiale

Dacă Împrumutatul rambursează anticipat parțial o tranșă, suma
rambursată anticipat va fi aplicată pro rata sau, la opțiunea sa, în
ordinea inversă a scadențelor la fiecare rată restantă.
Dacă Banca solicită rambursarea anticipată parțială a împrumutului,
Împrumutatul, respectând solicitarea, poate, prin notificarea Băncii,
transmisă în termen de cinci (5) zile lucrătoare de la primirea cererii
Băncii, să aleagă tranșele care se rambursează anticipat și să își
exercite opțiunea pentru sumele care vor fi rambursate anticipat.
Prezentul art. 4 nu va prejudicia art. 10.
ARTICOLUL 5
Plăți

5.01. Definiția datei plății
În prezentul contract:
a) data plății înseamnă:
— 15 mai și 15 noiembrie ale fiecărui an, cu excepția în care orice
astfel de dată nu cade într-o zi lucrătoare relevantă, aceasta înseamnă
următoarea zi lucrătoare relevantă, fără a se ajusta în vreun fel
calcularea dobânzii; și
(b) zi lucrătoare relevantă înseamnă:
(i) pentru euro, o zi în care operează sistemul de plată transfer
expres al tranzacției brute în timp real automat transeuropean
(TARGET); și
(ii) pentru orice altă valută, o zi în care băncile funcționează în
mod normal în principalul centru financiar de origine al valutei
respective.
5.02. Convenția de calcul a numărului de zile
Orice sumă datorată de Împrumutat în cadrul prezentului contract
sub formă de dobândă, despăgubire sau comision, calculată pentru o
fracțiune dintr-un an, va fi determinată pe baza unui an format din
360 de zile și a unei luni de 30 de zile.
5.03. Momentul și locul plății
Toate sumele, cu excepția dobânzii, despăgubirii și a sumei
împrumutului, se achită într-un interval de 7 (șapte) zile de la primirea
de către Împrumutat a solicitării Băncii.
Fiecare sumă plătibilă de către Împrumutat în cadrul prezentului
contract va fi plătită în contul comunicat Împrumutatului de către Bancă.
Banca va indica contul cu cel puțin 15 (cincisprezece) zile înainte de
data scadenței pentru prima plată efectuată de către Împrumutat și va
aduce la cunoștința Împrumutatului orice schimbare a contului cu cel
puțin 15 (cincisprezece) zile înaintea primei plăți pentru care se aplică
schimbarea. Perioada de notificare nu se aplică în cazul plăților
efectuate în temeiul art. 10.
O sumă datorată de Împrumutat va fi considerată ca fiind plătită
atunci când aceasta este primită de către Bancă.
ARTICOLUL 6
Angajamentele Împrumutatului

6.01. Utilizarea împrumutului și disponibilitatea altor fonduri
Împrumutatul va utiliza împrumutul exclusiv pentru execuția
Proiectului.
Împrumutatul se va asigura că are la dispoziție celelalte fonduri
precizate în alin. (7) din preambul și că aceste fonduri sunt cheltuite, în
limita necesarului, la finanțarea Proiectului.
6.02. Finalizarea Proiectului
Împrumutatul va solicita beneficiarilor finali să realizeze
subproiectele în conformitate cu descrierea tehnică și să le finalizeze
până la data specificată în aceasta, dată care poate fi modificată din
când în când, cu acordul Băncii.
6.03. Costul majorat al Proiectului
Dacă costul total al fazei B a Proiectului depășește valoarea inițial
estimată, menționată în pct. (5) din preambul, Împrumutatul va obține
fondurile necesare finanțării costului majorat fără a apela la Bancă,
astfel încât să finalizeze faza B a Proiectului, în conformitate cu
descrierea tehnică. Planurile de finanțare a costului suplimentar vor fi
comunicate Băncii fără întârziere.

8

MONITORUL OFICIAL AL ROMÂNIEI, PARTEA I, Nr. 456/1.VII.2009

6.04. Procedura de achiziție
Împrumutatul va solicita beneficiarilor finali să achiziționeze
echipament, să procure servicii și alte lucrări pentru realizarea
subproiectelor:
a) care sunt necesare acestora sau Proiectului, în conformitate cu
legislația UE în general și cu directivele UE din domeniu; și
b) în cazul în care directivele UE nu sunt aplicabile, prin intermediul
unor proceduri de achiziție satisfăcătoare Băncii și care respectă
criteriile de economie și eficiență.
6.05. Angajamente de continuare a Proiectului
Atât timp cât împrumutul este nerambursat, Împrumutatul va
determina beneficiarii finali:
a) să asigure: întreținerea, repararea, renovarea și modernizarea
tuturor proprietăților ce constituie parte a subproiectelor, pentru
menținerea acestora în bună stare de funcționare;
b) legat de activele proiectului: cu excepția cazului în care Banca
și-a exprimat în prealabil consimțământul, în scris, să rețină titlul și
posesiunea tuturor sau în mare parte activelor cuprinse în subproiecte
ori, dacă este cazul, să înlocuiască și să modernizeze în mod
corespunzător astfel de active și să mențină subproiectele în
exploatare, în conformitate cu scopul lor inițial; toate acestea pot fi
întreprinse cu excepția cazului în care Banca nu își dă consimțământul
deoarece aceste acțiuni pot prejudicia interesele Băncii în calitatea sa
de creditor al Împrumutatului sau ar face ca subproiectul să devină
neeligibil pentru finanțarea de către Bancă, în conformitate cu statutul
Băncii sau în conformitate cu art. 267 al Tratatului de la Roma;
c) să asigure: toate lucrările și proprietățile care fac parte din
subproiecte la companii de asigurare solide, în conformitate cu
practicile normale pentru lucrări similare realizate în România (inclusiv
asigurarea personală);
d) drepturi și licențe/permise: să mențină în vigoare toate drepturile
de acces sau de folosință și toate licențele/permisele necesare pentru
executarea subproiectelor și funcționarea acestora; și
e) mediu: să implementeze și să facă subproiectele să devină
operative în conformitate cu legislația de mediu.
— Legislația de mediu înseamnă legislația aplicabilă în Uniunea
Europeană, cu excepția acelor derogări agreate între România și
Uniunea Europeană, și legislația României, precum și tratatele
internaționale aplicabile pe teritoriul României, al căror obiectiv principal
este conservarea, protecția sau îmbunătățirea mediului înconjurător.
— Mediu înconjurător înseamnă, în măsura în care afectează
calitatea vieții, următoarele:
x) fauna și flora;
y) solul, apa, aerul, climatul și peisajul; și
z) mediul înconjurător creat și patrimoniul cultural.
6.06. Vizite
Împrumutatul va permite personalului numit de către Bancă să
viziteze amplasamentele, instalațiile și lucrările care au legătură cu faza B
a Proiectului și să efectueze orice verificări pe care acesta
intenționează să le efectueze. În acest scop, Împrumutatul le va acorda
sau se va asigura că le este acordat întregul sprijin.
6.07. Alocarea fondurilor pentru funcționare
Împrumutatul se angajează să aloce și să asigure continuitatea
alocării de fonduri bugetare suficiente și/sau alte resurse financiare ce
includ contribuția financiară a beneficiarilor finali pentru a acoperi
resursele neasigurate din împrumut necesare realizării planului
financiar al fazei B a Proiectului și să permită finalizarea la timp a
acestuia, în conformitate cu cele prevăzute în descrierea tehnică.
6.08. Acorduri de subîmprumut
Împrumutatul va încheia acorduri de împrumut subsidiar cu
beneficiarii finali, prin care se specifică obligațiile beneficiarilor
financiari, satisfăcătoare pentru Bancă, așa cum sunt descrise în
memorandumurile de finanțare ISPA.

ARTICOLUL 7
Garanții

7.01. Pari passu
Atâta vreme cât orice parte din împrumut este nerambursată,
Împrumutatul se va asigura că creditul se aliniază și se va alinia, cel
puțin pari passu, ca drept de plată cu toate celelalte obligații prezente
și viitoare negarantate în cadrul oricărui alt instrument de datorie
externă al Împrumutatului.
În particular, dacă Banca face o solicitare, în condițiile menționate
la art. 10.01, sau dacă un eveniment ori un potențial eveniment de
neîndeplinire a unei obligații negarantate și nesubordonate din cadrul
unui instrument de datorie externă al Împrumutatului sau al uneia dintre
agențiile ori organismele sale a apărut și continuă, Împrumutatul nu va
efectua (sau autoriza) nicio plată referitoare la orice alt instrument de
datorie externă (fie programată a avea loc în mod regulat, fie altfel) fără
a plăti simultan ori fără a depune într-un cont desemnat pentru plată la
următoarea dată de plată o sumă egală care reprezintă aceeași
proporție din datoria nerambursată asumată prin prezentul contract cu
proporția pe care o reprezintă plata efectuată pentru respectivul
instrument de datorie externă în totalul datoriei nerambursate asumate
prin acel instrument. În acest scop, orice plată aferentă unui instrument
de datorie externă efectuată din sumele emisiunii unui alt instrument,
la care au subscris în majoritate aceleași persoane cu acelea care dețin
creanțe în cadrul instrumentului de datorie externă, nu va fi luată în
considerare.
În prezentul contract:
— instrument de datorie externă înseamnă: (i) an-instrument,
inclusiv orice confirmare scrisă de încasare a unei sume sau orice
extras de cont care evidențiază ori constituie o obligație de rambursare
a unui împrumut, depozit, a unui avans ori a unei extinderi similare de
credit (incluzând, fără limitare, orice prelungire de credit printr-un acord
de refinanțare sau rescadențare); (ii) o obligație evidențiată de o
obligațiune, titlu de creanță sau dovadă similară de îndatorare,
evidențiată în scris; și (iii) o garantare a unei obligații asumate prin
intermediul unui instrument de datorie externă a unui alt subiect, cu
condiția ca, în fiecare caz, o astfel de obligație să fie guvernată de un
sistem legislativ, altul decât legislația Împrumutatului.
7.02. Garanție
Dacă Împrumutatul acordă unei terțe părți orice garanție pentru
onorarea unui instrument de datorie externă sau orice preferință ori
prioritate în legătură cu acesta, atunci Împrumutatul va furniza Băncii,
dacă aceasta solicită, o garanție echivalentă pentru îndeplinirea
obligațiilor sale asumate prin prezentul contract sau va acorda Băncii
preferință ori prioritate echivalentă.
Împrumutatul confirmă că în prezent nu există nicio astfel de
garanție, preferință sau prioritate echivalentă.
ARTICOLUL 8
Informare

8.01. Informare cu privire la Proiect
Împrumutatul, prin OPCP, va asigura sau va determina beneficiarii
finali să asigure, în formă și conținut satisfăcătoare Băncii:
a) să transmită Băncii în limba engleză:
(i) informații care să fie în conținutul, forma și la datele specificate
în anexa A.2 sau după cum vor fi periodic convenite de părțile
la prezentul contract; și
(ii) orice astfel de informații sau documente viitoare referitoare la
finanțarea, achiziția, implementarea, funcționarea și impactul
fazei B a Proiectului asupra mediului, pe care Banca le poate
solicita în mod rezonabil, cu precizarea că, dacă o astfel de
informație sau un astfel de document nu sunt înaintate Băncii
la timp și Împrumutatul nu rectifică această omisiune în
30 de zile, așa cum Banca a comunicat în scris, Banca poate
remedia această deficiență, în măsura în care este posibil, prin
angajarea de personal de către aceasta ori a unui consultant
sau a oricărei părți terțe, pe cheltuiala Împrumutatului, și
Împrumutatul va pune la dispoziție personal pentru asigurarea
întregului sprijin necesar în acest scop;

MONITORUL OFICIAL AL ROMÂNIEI, PARTEA I, Nr. 456/1.VII.2009
b) dacă se solicită, să furnizeze sau să pună la dispoziția Băncii
toate informațiile și documentele necesare, în limba engleză, pentru a
permite Băncii să urmărească progresul fizic și financiar al fazei B a
Proiectului;
c) să supună Băncii spre aprobare orice modificare substanțială a
subproiectelor în ceea ce privește prețul, proiectarea, planurile,
programul, planul de finanțare și care sunt în legătură cu datele făcute
publice de Bancă înaintea semnării prezentului contract sau a efectuării
tragerilor;
d) să informeze Banca cu promptitudine în legătură cu:
(i) orice acțiune ori protest inițiat sau orice altă obiecție ridicată
de către o terță parte ori orice altă plângere primită de către
Împrumutat sau orice litigiu care este inițiat ori care constituie
o amenințare asupra mediului înconjurător sau asupra oricăror
alte aspecte care afectează oricare dintre subproiecte; și
(ii) orice fapt sau eveniment cunoscut de către Împrumutat care
poate aduce prejudicii substanțiale ori care poate afecta
condițiile de executare sau de funcționare a oricăruia dintre
subproiecte.
8.02. Informații privind Împrumutatul
Împrumutatul va informa imediat Banca în legătură cu:
a) orice eveniment care îl obligă să ramburseze anticipat orice
datorie financiară;
b) orice fapt sau eveniment la care se face referire în art. 4.03;
c) orice intenție din partea sa de a acorda vreo prioritate privind
achitarea dobânzilor sau preferință asupra oricăruia dintre activele sale
în favoarea unei terțe părți pentru implementarea oricărui instrument
de datorie externă ori a oricărei plăți aferente unui instrument de datorie
externă, ca urmare a unui eveniment sau a unui potențial eveniment
de neîndeplinire a obligațiilor Împrumutatului; și
d) orice eveniment sau potențial eveniment de neîndeplinire a
obligațiilor generate de un instrument de datorie externă și, în general,
asupra oricărui fapt ori eveniment care poate duce la neîndeplinirea
oricărei obligații a Împrumutatului asumată în baza prezentului contract
sau care poate prejudicia substanțial sau afecta condițiile de execuție
și operare în cadrul fazei B a Proiectului.
8.03. Informații cu privire la beneficiarii finali
Împrumutatul va informa imediat Banca în legătură cu:
a) orice modificare a documentelor de bază ale beneficiarilor finali,
inclusiv, dar nelimitându-se la:
(i) orice modificare a statutului lor legal sau a mandatului;
(ii) orice modificare materială a statutului lor prin legi,
memorandumuri sau asocieri după data prezentului contract;
b) orice intenție din partea acestora de a renunța la proprietatea
asupra oricărei componente materiale a Proiectului.
ARTICOLUL 9
Speze și cheltuieli

9.01. Impozite, taxe și comisioane
Împrumutatul va plăti toate taxele, impozitele, comisioanele și
oricare alte impuneri, de orice natură, inclusiv taxa de timbru și taxele
de înregistrare care rezultă din executarea sau implementarea
prezentului contract sau a oricărui document legat de acesta și din
crearea, perfectarea, înregistrarea ori garantarea împrumutului, în
măsura în care este aplicabilă, incluzând, dar nelimitându-se la
documentația întocmită și semnată sau acțiunea întreprinsă pentru ori
în conformitate cu art. 6, 7 și 8 ale prezentului contract.
Împrumutatul va plăti integral capitalul, dobânda, despăgubirea și
alte sume datorate în baza prezentului contract, în sumă brută, fără
deducerea vreunei impuneri naționale sau locale, de orice fel, cu
condiția ca, dacă Împrumutatul este obligat să facă orice fel de astfel de
deducere, să majoreze suma de plată către Bancă, astfel încât, după
deducere, suma netă primită de către Bancă să fie echivalentă cu suma
datorată.
9.02. Alte speze
Împrumutatul va suporta toate costurile și cheltuielile, inclusiv pe
cele profesionale, bancare sau diferențele de curs valutar care sunt
ocazionate de activitatea de pregătire, implementare și monitorizare a

9

prezentului contract sau de orice document legat de acesta, inclusiv
orice amendament la acesta, și de administrarea, crearea și orice
garantare a împrumutului, dacă este cazul.
Banca va acorda sprijin, prin furnizarea documentației necesare,
legat de efectuarea acestor costuri sau cheltuieli cu paisprezece (14)
zile înainte de ziua în care aceasta solicită efectuarea plății.
ARTICOLUL 10
Rambursarea anticipată în caz de neîndeplinire a obligațiilor

10.01. Dreptul de a solicita rambursarea
Împrumutatul va rambursa împrumutul sau orice porțiune din acesta
împreună cu dobânda aferentă acumulată, în baza solicitării scrise
adresate de Bancă, în conformitate cu următoarele prevederi:
10.01A. Solicitarea imediată

Banca poate face o astfel de solicitare imediat:
a) dacă Împrumutatul nu rambursează orice porțiune din împrumut,
nu plătește dobânda aferentă acestuia sau nu efectuează orice altă
plată către Bancă, după cum se prevede prin prezentul contract, la data
când una dintre ele devine scadentă;
b) dacă orice informație sau document remis Băncii de către sau în
numele Împrumutatului ori al oricărui beneficiar final în legătură cu
negocierea prezentului contract sau pe parcursul derulării acestuia se
dovedește a fi fost incorect în orice detaliu de natură materială;
c) dacă, urmare a neîndeplinirii oricărei obligații în legătură cu acest
împrumut, Împrumutatului sau oricăruia dintre beneficiarii finali i se
cere, ca urmare a expirării oricărei perioade de grație potrivit
prevederilor contractuale, să ramburseze anticipat orice împrumut
acordat acestuia pe o perioadă care depășește 5 ani;
d) dacă Împrumutatul nu poate să își onoreze obligațiile de plată la
scadență sau suspendă plățile ori face sau, fără înștiințarea prealabilă
în scris a Băncii, intenționează să facă o înțelegere cu creditorii săi;
e) dacă printr-un ordin sau prin aprobarea unei rezoluții beneficiarul
final se lichidează ori dacă un beneficiar final întreprinde o serie de
măsuri în sensul reducerii substanțiale a capitalului său, este declarat
insolvabil sau încetează ori decide să nu mai continue în întregime sau
în cea mai mare parte activitățile sale, cu excepția cazului în care este
vorba de o reconstrucție materială, comasare, reorganizare, fuziune ori
consolidare, pentru care s-a primit în prealabil acordul Băncii;
f) dacă un creditor sau un alt revendicator ori reclamant intră în
posesie sau un executor judecătoresc, lichidator, administrator,
perceptor ori un oficial similar este numit, fie de către o instanță
judecătorească, fie de către oricare autoritate administrativă
competentă (sau de către orice persoană), pe ori peste oricare parte a
afacerii sau a activelor beneficiarului final sau orice proprietate care
face parte din Proiect;
g) dacă Împrumutatul nu își îndeplinește oricare dintre obligațiile
asumate cu privire la orice alt împrumut acordat de Bancă din resursele
Băncii sau ale Uniunii Europene;
h) dacă Împrumutatul sau un beneficiar final nu își îndeplinește
oricare dintre obligațiile asumate în cadrul memorandumurilor de
finanțare ISPA;
i) dacă împotriva beneficiarului final sau a unei părți din proprietatea
sa a fost intentat proces sau s-a pus sechestru, a fost executat sau a
fost emis un ordin de interdicție sau orice fel de hotărâre
judecătorească și acesta nu a fost reabilitat ori nu s-a depus contestație
utilizând proceduri adecvate și cu bună-credință în termen de 90 de
zile și Banca consideră că acest fapt afectează capacitatea
Împrumutatului de a-și îndeplini obligațiile în cadrul prezentului contract;
sau
j) dacă în mod general intervine o modificare nefavorabilă
importantă în legătură cu Împrumutatul.
— modificare nefavorabilă importantă înseamnă, pentru scopurile
prezentului contract, în legătură cu Împrumutatul, orice eveniment sau
modificare de condiții care, comparativ cu condițiile inițial stabilite la
data semnării prezentului contract, afectează Împrumutatul și care, în
opinia rezonabilă a Băncii, afectează din punct de vedere material
abilitatea Împrumutatului de a-și îndeplini obligațiile financiare și de altă
natură care derivă din prezentul contract sau care afectează material
orice garanție furnizată, așa cum este prezentat mai jos.

10

MONITORUL OFICIAL AL ROMÂNIEI, PARTEA I, Nr. 456/1.VII.2009

10.01B. Solicitare efectuată după notificarea de remediere

Banca poate, de asemenea, efectua o astfel de solicitare, în cazul
în care o problemă nu se remediază în cursul unei perioade rezonabile
de timp, specificată într-o notificare transmisă Împrumutatului de Bancă:
a) dacă Împrumutatul nu își îndeplinește oricare obligație care
rezultă din prezentul contract, alta decât obligațiile menționate la
art. 10.01A;
b) dacă orice fapt menționat în preambul este modificat material și
nu se remediază și dacă modificarea fie prejudiciază interesele Băncii
în calitate de creditor al Împrumutatului, fie afectează implementarea
sau funcționarea fazei B a Proiectului.
10.02. Alte drepturi legale
Art. 10.01 nu va limita niciun alt drept legal al Băncii de a solicita
rambursarea anticipată a împrumutului.
10.03. Despăgubiri
În cazul solicitării efectuate conform art. 10.01, Împrumutatul va plăti
Băncii suma solicitată împreună cu o sumă calculată în conformitate
cu art. 4.02B asupra oricărei sume care a devenit scadentă și plătibilă.
Această sumă se va calcula de la data scadenței specificată în
solicitarea în scris transmisă de Bancă și va fi calculată în baza
rambursării anticipate la data specificată.
Sumele datorate de Împrumutat ca urmare a prevederilor art. 10.03
vor deveni scadente la data rambursării anticipate specificată în
solicitarea Băncii.
10.04. Nerenunțare
Nicio omisiune sau întârziere din partea Băncii cu privire la
exercitarea oricăruia dintre drepturile sale conform art. 10 nu se va
interpreta ca o renunțare la acel drept.
Drepturile și despăgubirile precizate în cele de față sunt cumulative
și pot fi solicitate separat sau simultan și nu sunt excluse de niciun drept
legal ori despăgubiri prevăzute de lege.
10.05. Utilizarea sumelor primite
Sumele primite de Bancă ca urmare a solicitării conform art. 10.01
vor fi utilizate în primul rând pentru plata cheltuielilor (dacă este cazul),
a dobânzii și despăgubirilor și, în al doilea rând, pentru reducerea
ratelor nerambursate în ordinea inversă a maturității lor. Banca poate
utiliza sumele primite între tranșe, după cum dorește.
ARTICOLUL 11
Legea aplicabilă și instanța competentă

11.01. Legea aplicabilă
Prezentul contract va fi guvernat de legislația din Marele Ducat al
Luxemburgului.
Locul executării prezentului contract este sediul central al Băncii.

11.02. Instanța competentă
Părțile la prezentul contract se supun jurisdicției Curții Europene de
Justiție.
11.03. Evidența sumelor datorate
În orice acțiune juridică ce rezultă din prezentul contract certificarea
de către Bancă a oricărei sume datorate acesteia în cadrul prezentului
contract va fi dovadă ăprima facie” a unei astfel de sume, fiind însă
permise și evidențe care probează contrariul.
ARTICOLUL 12
Clauze finale

12.01. Notificări către oricare dintre părți
Notificările și alte comunicări emise în legătură cu prezentul
contract, adresate oricăreia dintre părți, vor fi făcute în scris și vor fi
transmise la adresele acestora specificate mai jos ori la acea adresă
comunicată anterior în scris celeilalte părți:
— pentru Bancă: Bd. Konrad Adenauer, 100 L-2950 Luxembourg
— pentru Împrumutat: Ministerul Economiei și Finanțelor, str. Apolodor
nr. 17, sectorul 5, București, România
12.02. Forma notificării
Notificările și alte comunicări pentru care sunt prevăzute perioade
fixe în prezentul contract sau care fixează ele însele perioade fixe
obligatorii pentru destinatar vor fi transmise în scris, prin înmânare
personală, scrisoare recomandată, fax sau alte mijloace de expediere
care fac posibilă dovada primirii de către destinatar. Data înregistrării
sau, dacă este cazul, data declarată de primire a documentului va fi
concludentă pentru determinarea unei perioade.
Notificările emise de Împrumutat în baza oricărei prevederi a
prezentului contract vor fi transmise Băncii, dacă aceasta o solicită,
împreună cu dovada satisfăcătoare a autorității persoanei sau
persoanelor autorizate să semneze o astfel de notificare în numele
Împrumutatului și specimenele de semnătură autentificate ale acestei
sau acestor persoane.
12.03. Preambuluri, anexe și documente atașate
Preambulul și următoarele anexe fac parte integrantă din prezentul
contract:
Anexa A
Descrierea tehnică și obligațiile privind informarea
Anexa B Graficul de rambursare
Anexa C Definiția EURIBOR și LIBOR
Anexa D Formularul cererii de tragere (art. 1.02B)
Anexa E Formularul certificatului de la Împrumutat (art. 1.04B)
Următorul document este atașat la prezentul contract:
Anexa I
Împuternicirea de semnare a Împrumutatului

Drept mărturie, părțile prezentului contract au convenit ca acesta să fie semnat în trei (3) exemplare originale în limba engleză și,
respectiv, au convenit ca domnul Ștefan Nanu, director general, Direcția generală de trezorerie și datorie publică, și domnul Fulceri Bruni Roccia,
director general adjunct, să parafeze fiecare pagină a prezentului contract în numele lor.
București, 30 octombrie 2008
Luxemburg, 10 noiembrie 2008
Semnat pentru și în numele României
Varujan Vosganian,
ministrul economiei și finanțelor

Semnat pentru și în numele Băncii Europene de Investiții
C. Murphy,
director general

F. Bruni Roccia,
director general adjunct

ANEXA A

DESCRIERE TEHNICĂ

Scop, localizare
Proiectul are în vedere cu prioritate schemele de îmbunătățire a sectorului apă (infrastructura de alimentare cu apă și apă uzată) în
municipiul Galați și în județul Caraș-Severin și în sectorul de management al deșeurilor în municipiul Galați și în județul Dâmbovița. Obiectivul
proiectului este de a îmbunătăți calitatea și eficiența acestor servicii, precum și sprijinirea eforturilor țării de a se alinia directivelor UE. Execuția
se va realiza în strânsă cooperare cu Programul național ISPA și toate subproiectele vor fi cofinanțate prin ISPA. Toate proiectele au fost prezentate
Comisiei Europene pentru a beneficia de asistență ISPA.

11

MONITORUL OFICIAL AL ROMÂNIEI, PARTEA I, Nr. 456/1.VII.2009

Descriere
Un sumar al lucrărilor specifice incluse în fiecare subproiect este indicat în tabelul de mai jos. De asemenea, aceste lucrări sunt însoțite
în fiecare caz de măsuri de asistență tehnică, așa cum prevede respectivul memorandum de finanțare cu CE.
Faza B a Proiectului/Subproiecte în domeniul apei și apei uzate:
Beneficiarul final

Alimentare cu apă

Apă uzată

Municipiul Galați

Înlocuirea componentelor pneumatice și electrice și
achiziționarea de echipament software pentru colectarea
datelor și de echipament pentru stațiile de tratare a apei
Reabilitarea a 4 stații de pompare, construirea a 2 rezervoare
cu o capacitate totală de 13.000 m3 și a 10 stații de pompare
auxiliare (de suprapresiune), precum și reabilitarea a
aproximativ 4,5 km de conducte principale
Reînlocuirea a aproximativ 11 km de conductă principală și a
aproximativ 70 km de conducte din rețeaua de distribuție

Reabilitarea a aproximativ 21 km din rețeaua de
canalizare și extinderea cu aproximativ 14 km
pentru conectarea a încă aproximativ 7.000 de
locuitori la sistemul de canalizare
Construirea a aproximativ 10 km de interceptori și
colectori și a 4 stații de pompare
Construirea unei stații de tratare a apei uzate
(320.000 p.e.) cu o capacitate de tratament primar
de aproximativ 110.000 m3/zi din debitul mediu, cu
deversarea apei uzate în Dunăre

Județul Caraș-Severin

Reșița: (i) reabilitarea și modernizarea stațiilor de pompare a
apei și a stației de clorinare, a echipamentului de control și
analiză a stațiilor de tratare a apei; (ii) reabilitarea a
aproximativ 47,5 km de conducte și a 7 stații de pompare din
cadrul rețelei de distribuție; (iii) extinderea rețelei de distribuție
cu aproximativ 11 km; și (iv) finalizarea sistemului de
măsurare primară
Moldova Nouă: (i) reabilitarea a 10 puțuri de captare a apei,
a 1,5 km de conducte și rețele de transmisie; și
(ii) reabilitarea a aproximativ 7 km de rețele de distribuție
Oțelul Roșu, Caransebeș, Bocșa, Anina, Oravița, Băile
Herculane: (i) reabilitarea a aproximativ 40 km din rețeaua de
distribuție; și (ii) instalarea a aproximativ 7.000 m

Reșița: (i) reabilitarea a aproximativ 7 km de
colectoare principale și 23 km de canale colectoare
și construirea de stații de pompare a apei
menajere; (ii) construirea a aproximativ 23 km de
canale de scurgere și reabilitarea a 4 puncte de
deversare directă a apei pluviale; și (iii) reabilitarea
stației de tratare a apei reziduale (117.000 p.e.), cu
îmbunătățirea capacității de înlăturare a nutrienților
și substanțelor organice

Faza A a proiectului/Subproiecte de management al deșeurilor:
Faza A a Proiectului cuprinde subproiecte din domeniul managementului deșeurilor promovate de municipiul Galați și județul Dâmbovița,
așa cum este prevăzut în memorandumurile de finanțare nr. 2003/RO/16/P/PE/027 și 2001/RO/16/P/PE/017.
Investițiile sunt sub formă de programe și de aceea dimensiunea și caracteristicile componentelor pot fi modificate astfel încât să fie
atinse aceleași obiective, cu condiția ca aceste modificări să fie realizate cu acordul prealabil al Băncii.
Calendar
Subproiectele individuale vor fi implementate în perioada 2004—2011.
Informații privind Proiectul care se transmit Băncii și metoda de transmitere
1. Transmiterea informațiilor: desemnarea persoanei responsabile
Responsabilitatea transmiterii către Bancă a informațiilor, astfel cum sunt listate mai jos, revine Unității centrale de plăți și contractări
(OPCP).
2. Informații privind implementarea Proiectului
Transmiterea rapoartelor semianuale ale Proiectului, la timp și în conformitate cu cerințele CE în ceea ce privește comitetele de
monitorizare ISPA pentru proiectele de mediu din România. Aceste rapoarte ar trebui să includă, printre altele, informații cu privire la progresul
fizic pe durata perioadei de raportare și dificultăți ce pot apărea în implementarea Proiectului și măsurile întreprinse sau planificate a fi întreprinse
pentru depășirea dificultăților; eventualitatea modificării datei de finalizare a Proiectului; probleme care ar putea afecta costul Proiectului și
costurile estimate revizuite comparativ cu cele inițiale, în măsura în care este posibil; respectarea regulamentelor și a standardelor de mediu și
stadiul obținerii tuturor permiselor de mediu necesare și tarifele medii pentru servicii și nivelul costurilor prin intermediul veniturilor obținute din
tarifele percepute.
3. Informații privind finalizarea lucrărilor și primul an de operare
Transmiterea unui raport de finalizare a Proiectului, nu mai târziu de 6 luni de la finalizarea lucrărilor, care să indice, printre alți factori
relevanți, următoarele: (i) costurile finale ale Proiectului; (ii) costurile anuale de operare și întreținere a noilor facilități; (iii) indicatorii de performanță
actualizați; (iv) măsura în care se conformează directivelor relevante ale UE; (v) detalii privind măsurile luate pentru asigurarea funcționării
corespunzătoare și a întreținerii noilor facilități; și (vi) evaluarea situației financiare a companiilor care operează facilitățile și, în mod special,
capacitatea acestora de a genera venituri suficiente pentru acoperirea integrală a costurilor de operare și îndeplinirea obligațiilor privind serviciul
datoriei.

12

MONITORUL OFICIAL AL ROMÂNIEI, PARTEA I, Nr. 456/1.VII.2009
ANEXA B

R O M Â N I A — P R O I E C T U L P R I V I N D I N F R A S T R U C T U R A M U N I C I PA L Ă
Î N D O M E N I U L P R O T E C Ț I E I M E D I U L U I — FA Z A B

Grafic de rambursare
Nr.
crt.

Scadența ratei de rambursat

Sumele care trebuie rambursate,
exprimate ca fracție din suma
împrumutului

1

15 noiembrie 2012

1/40

2

15 mai 2013

1/40

3

15 noiembrie 2013

1/40

4

15 mai 2014

1/40

5

15 noiembrie 2014

1/40

6

15 mai 2015

1/40

7

15 noiembrie 2015

1/40

8

15 mai 2016

1/40

9

15 noiembrie 2016

1/40

10

15 mai 2017

1/40

11

15 noiembrie 2017

1/40

12

15 mai 2018

1/40

13

15 noiembrie 2018

1/40

14

15 mai 2019

1/40

15

15 noiembrie 2019

1/40

16

15 mai 2020

1/40

17

15 noiembrie 2020

1/40

18

15 mai 2021

1/40

19

15 noiembrie 2021

1/40

20

15 mai 2022

1/40

21

15 noiembrie 2022

1/40

22

15 mai 2023

1/40

23

15 noiembrie 2023

1/40

24

15 mai 2024

1/40

25

15 noiembrie 2024

1/40

26

15 mai 2025

1/40

27

15 noiembrie 2025

1/40

28

15 mai 2026

1/40

29

15 noiembrie 2026

1/40

30

15 mai 2027

1/40

31

15 noiembrie 2027

1/40

32

15 mai 2028

1/40

33

15 noiembrie 2028

1/40

34

15 mai 2029

1/40

35

15 noiembrie 2029

1/40

36

15 mai 2030

1/40

37

15 noiembrie 2030

1/40

38

15 mai 2031

1/40

39

15 noiembrie 2031

1/40

40

15 mai 2032

1/40

MONITORUL OFICIAL AL ROMÂNIEI, PARTEA I, Nr. 456/1.VII.2009

13
ANEXA C

DEFINIȚIILE EURIBOR ȘI LIBOR

A. EURIBOR
EURIBOR înseamnă:
(i) în ceea ce privește orice perioadă relevantă de mai puțin de o
lună, rata dobânzii pentru depozitele în euro pentru o perioadă
de o (1) lună;
(ii) în ceea ce privește orice perioadă relevantă, inclusiv perioada
de referință pentru o rată variabilă sau orice altă perioadă de
timp de una sau mai multe (dar întregi) luni, rata dobânzii
pentru depozitele în euro pentru un termen care reprezintă
numărul lunilor în întregime;
(iii) în ceea ce privește orice perioadă relevantă, inclusiv perioada
de referință pentru o rată variabilă sau orice altă perioadă de
timp, de mai mult decât o (dar nu în întregime) lună, rata (rata
interpolată) care rezultă din interpolarea liniară utilizând două
rate de referință la depozitele în euro, una dintre ele aplicabilă
pentru o perioadă de o lună întreagă, următoarea mai scurtă și
cealaltă pentru perioada întregii luni care urmează imediat și
este mai lungă decât mărimea perioadei relevante,
(perioada pentru care rata este considerată se va numi în cele ce
urmează perioada reprezentativă)
așa cum este publicată la 11,00 a.m. ora Bruxelles sau la orice altă
oră ulterioară acceptabilă pentru Bancă, în ziua (data de restabilire)
care cade cu două zile lucrătoare relevante înainte de prima zi a
perioadei relevante, pe pagina Reuters EURIBOR 01 ori pe paginile
sale următoare ori prin orice alte mijloace de publicare alese în acest
scop de Bancă.
Dacă o astfel de rată nu este publicată, Banca va solicita
principalelor birouri din zona euro din 4 bănci mari din zona euro, alese
de Bancă, să coteze rata oferită la depozitele în euro cu valoare
similară de fiecare dintre ele la aproximativ ora 11,00 a.m. ora
Bruxelles, la data de restabilire, către primele bănci de pe piața
interbancară din zona euro pentru o perioadă egală cu perioada
reprezentativă. Dacă cel puțin două cotații sunt furnizate, rata pentru
data de restabilire va fi media aritmetică a acestor cotații.
Dacă sunt furnizate mai puțin de două cotații la cerere, rata datei de
restabilire va fi media aritmetică a ratelor cotate de primele bănci din
zona euro, selectate de Bancă, la aproximativ ora 11,00 a.m. ora
Bruxelles la două zile lucrătoare reprezentative după ziua în care cade
data de restabilire, pentru împrumuturi în euro într-o sumă comparabilă
cu cea acordată de băncile europene reprezentative pentru o perioadă
egală cu perioada reprezentativă.
B. LIBOR pentru dolari SUA
LIBOR înseamnă, pentru dolari SUA:
(i) în legătură cu orice perioadă relevantă, inclusiv perioada de
referință pentru rata variabilă sau orice altă perioadă de timp de
o (1) lună sau mai mult, rata dobânzii la depozitele pentru o
perioadă care reprezintă numărul lunilor întregi care corespund
în cea mai mare măsură duratei perioadei; și
(ii) în legătură cu o perioadă relevantă de mai puțin de o lună, rata
dobânzii pentru depozitele în dolari SUA pentru o perioadă de
o (1) lună,
(perioada pentru care rata este considerată se va numi în cele ce
urmează perioada reprezentativă)
așa cum este stabilită de Asociația Bancherilor Britanici și pusă la
dispoziție de furnizorii de știri financiare la ora 11,00 a.m. ora Londrei
sau ulterior la o oră acceptată de Bancă, în ziua (data de restabilire)
care cade cu două zile londoneze lucrătoare înaintea primei zile a
perioadei relevante.
Dacă o astfel de rată nu este comunicată de niciun furnizor de știri
financiare acceptat de Bancă, Banca va cere birourilor principale
londoneze din 4 mari bănci de pe piața interbancară londoneză,
selectate de Bancă, să coteze rata care este oferită pentru depozitele
în dolari SUA, într-o sumă comparabilă, de către fiecare dintre acestea,
la aproximativ ora 11.00 a.m. ora Londrei , la data de restabilire, pentru
băncile principale de pe piața interbancară londoneză, pentru o
perioadă egală cu perioada reprezentativă. Dacă sunt transmise cel

puțin două astfel de cotații, rata în cauză va fi media aritmetică a
cotațiilor transmise.
Dacă în urma solicitării sunt transmise mai puțin de două cotații,
atunci Banca va solicita birourilor principale din New York din 4 bănci
principale de pe piața interbancară din New York, selectate de Bancă,
să coteze rata oferită pentru depozitele în dolari SUA, într-o sumă
comparabilă, de către fiecare dintre aceste bănci, la aproximativ ora
11.00 a.m. ora New York-ului, în ziua care cade cu două zile lucrătoare
la New York după data de restabilire, pentru băncile principale de pe
piața europeană, pentru o perioadă egală cu perioada reprezentativă.
Dacă sunt transmise cel puțin două astfel de cotații, rata va fi media
aritmetică a cotațiilor transmise.
C. LIBOR pentru lira sterlină
LIBOR înseamnă, pentru lire sterline:
(i) în legătură cu orice perioadă relevantă, care include o perioadă
de referință pentru rată variabilă sau orice altă perioadă de timp
de o (1) lună sau mai mult, rata dobânzii la depozitele pentru
o perioadă care reprezintă numărul lunilor întregi care
corespund în cea mai mare măsură duratei perioadei; și
(ii) în legătură cu o perioadă relevantă de mai puțin de o lună, rata
dobânzii pentru depozitele în lire sterline pentru o perioadă de
o (1) lună,
(perioada pentru care rata este considerată se va numi în cele ce
urmează perioada reprezentativă),
așa cum este stabilită de Asociația Bancherilor Britanici și pusă la
dispoziție de furnizorii de știri financiare la ora 11,00 a.m. ora Londrei
sau ulterior la o oră acceptată de Bancă, în ziua (data de restabilire) cu
care începe perioada relevantă sau, dacă ziua respectivă nu este o zi
londoneză lucrătoare, în ziua imediat următoare care este o zi
lucrătoare londoneză.
Dacă o astfel de rată nu este comunicată de niciun furnizor de știri
financiare acceptat de Bancă, Banca va cere birourilor principale de la
Londra din 4 bănci principale de pe piața interbancară londoneză,
selectate de Bancă (băncile de referință), să coteze rata care este
oferită pentru depozitele în lire sterline într-o sumă comparabilă, de
fiecare dintre acestea, la aproximativ ora 11,00 a.m. ora Londrei, la data
de restabilire, pentru băncile principale de pe piața interbancară
londoneză, pentru o perioadă egală cu perioada reprezentativă. Dacă
sunt transmise cel puțin două astfel de cotații, rata va fi media
aritmetică a cotațiilor transmise.
Dacă în urma solicitării sunt transmise mai puțin de două cotații,
rata va fi media aritmetică a ratelor cotate la aproximativ ora 11,00 a.m.
ora Londrei, la data de restabilire, de băncile principale londoneze
(selectate de Bancă) pentru împrumuturile în lire sterline, în sume
comparabile cu principalele bănci europene, pentru o perioadă egală cu
perioada reprezentativă.
D. Generalități
În înțelesul definițiilor de mai sus:
(i) zi londoneză lucrătoare înseamnă o zi în care băncile sunt
deschise pentru funcționare normală în Londra și zi lucrătoare
la New York înseamnă o zi în care băncile sunt deschise pentru
funcționare normală în New York;
(ii) toate procentele care rezultă din orice calcule la care s-a făcut
referire în această anexă vor fi rotunjite, dacă este necesar, la
cea mai apropiată sută de mii a unui punct procentual, cu
jumătăți ale acestuia;
(iii) Banca va înștiința fără întârziere Împrumutatul în legătură cu
cotațiile primite de Bancă;
(iv) dacă oricare dintre prevederile anterioare nu este conformă cu
prevederile adoptate sub egida EURIBOR FBE și EURIBOR
ACI în legătură cu EURIBOR sau sub cea a Asociația
Bancherilor Britanici în legătură cu LIBOR, Banca poate, cu
înștiințarea Împrumutatului, să amendeze prevederile în așa
fel încât acestea să fie adaptate cu celelalte prevederi.

14

MONITORUL OFICIAL AL ROMÂNIEI, PARTEA I, Nr. 456/1.VII.2009
ANEXA D*)

Formatul pentru Împrumutat
Cerere de tragere
Țara — Proiectul

Contul Împrumutatului care urmează a fi creditat:
Cont nr. ......................................................................................................................................
(Vă rugăm să menționați formatul IBAN în cazul în care tragerea se face în euro sau într-un
format corespunzător valutei relevante.)
Numele și adresa Băncii: ................................................................................................................
Vă rugăm să transmiteți informațiile relevante către:
Numele și semnătura persoanei autorizate de către Împrumutat:

*) Anexa D este reprodusă în facsimil.

15

MONITORUL OFICIAL AL ROMÂNIEI, PARTEA I, Nr. 456/1.VII.2009
ANEXA E

Formatul certificatului din partea Împrumutatului (art. 1.04B)
Către:Banca Europeană de Investiții
De la: <//>
[Data]
Stimați Domni,
Subiect: Contract de finanțare între Banca Europeană de Investiții și România, datat <//> (numit în cele ce
urmează Contract de finanțare), FI număr ............, număr Serapis 2005—0379
Termenii definiți în Contractul de finanțare au același înțeles când sunt utilizați în prezenta scrisoare.
Pentru scopurile art. 1.04 din Contractul de finanțare, prin prezenta certificăm următoarele:
a) nu a avut loc nicio modificare materială a vreunui aspect legat de Proiect în legătură cu care Împrumutatul este
obligat să raporteze, în conformitate cu prevederile art. 8.01, cu excepția celor comunicate anterior de către Împrumutat;
b) nicio garanție, preferință sau prioritate de tipul celei menționate la art. 7 nu a fost creată sau nu există;
c) niciunul dintre evenimentele menționate la art. 4.03A sau art. 10.01 nu a intervenit;
d) nu există în prezent vreun litigiu, arbitraj sau nu s-a demarat vreo procedură de reglementare ori investigație
pentru care procesul ne-a fost notificat nouă sau oricăreia dintre reprezentanțele noastre și care ar putea avea efecte
nefavorabile, afectând capacitatea noastră de a îndeplini obligațiile asumate prin intermediul Contractului de finanțare;
e) sunt disponibile suficiente fonduri, așa cum se menționează în pct. (4) din preambul și art. 6.01, astfel încât
să se asigure la timp finalizarea implementării Proiectului.
Al dumneavoastră sincer,
...............................
Pentru și în numele
.................................
ANEXA I

Ministerul Afacerilor Externe din România
Prin prezenta se adeverește faptul că Președintele României acordă deplinele puteri Excelenței Sale, domnul Varujan
Vosganian, ministrul economiei și finanțelor, în vederea semnării Contractului de finanțare dintre România și Banca
Europeană de Investiții referitor la Proiectul privind infrastructura municipală în domeniul protecției mediului, faza B.
Ministrul afacerilor externe,
Lazăr Comănescu
București, 15 octombrie 2008.
Nr. 501.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea Catalogului național al surselor pentru materiale forestiere de reproducere
din România — 2001, aprobat prin Ordinul ministrului agriculturii,
alimentației și pădurilor nr. 269/2001
Având în vedere Referatul de aprobare nr. 252.595 din 25 mai 2009,
în temeiul art. 6 din Ordonanța Guvernului nr. 11/2004 privind producerea, comercializarea și utilizarea materialelor
forestiere de reproducere, aprobată cu modificări și completări prin Legea nr. 161/2004, cu completările ulterioare,
în baza art. 7 alin. (6) din Hotărârea Guvernului nr. 8/2009 privind organizarea și funcționarea Ministerului Agriculturii,
Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Pozițiile referitoare la codurile de rezervații agriculturii, alimentației și pădurilor nr. 269/2001, publicat
ST—N160-6 și ST—N160-8 din capitolul 10 ăStejar” al în Monitorul Oficial al României, Partea I, nr. 439 din
titlului II ăSurse selecționate” din Catalogul național al 6 august 2001, cu modificările ulterioare, se abrogă.
surselor pentru materiale forestiere de reproducere din
Art. 2. — Prezentul ordin se publică în Monitorul Oficial al
România — 2001, aprobat prin Ordinul ministrului României, Partea I.
Ministrul agriculturii, pădurilor și dezvoltării rurale,
Ilie Sârbu
București, 5 iunie 2009.
Nr. 366.

16

MONITORUL OFICIAL AL ROMÂNIEI, PARTEA I, Nr. 456/1.VII.2009

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea și completarea Ordinului ministrului agriculturii, pădurilor și dezvoltării rurale
nr. 219/2007 pentru aprobarea regulilor privind înregistrarea operatorilor în agricultura ecologică
Văzând Referatul de aprobare al Direcției generale politici agricole nr. 137.557 din 10 iunie 2009,
în baza prevederilor art. 7 alin. (1) și (3) din Ordonanța de urgență a Guvernului nr. 34/2000 privind produsele
agroalimentare ecologice, aprobată prin Legea nr. 38/2001, cu modificările și completările ulterioare, și ale art. 28 alin. (1) lit. a)
din Regulamentul (CE) nr. 834/2007 al Consiliului din 28 iunie 2007 privind producția ecologică și etichetarea produselor ecologice,
precum și de abrogare a Regulamentului (CEE) nr. 2.092/91,
în temeiul prevederilor art. 7 alin. (6) din Hotărârea Guvernului nr. 8/2009 privind organizarea și funcționarea Ministerului
Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite prezentul ordin.
Art. I. — Ordinul ministrului agriculturii, pădurilor și dezvoltării
rurale nr. 219/2007 pentru aprobarea regulilor privind
înregistrarea operatorilor în agricultura ecologică, publicat în
Monitorul Oficial al României, Partea I, nr. 238 din 5 aprilie 2007,
cu modificările și completările ulterioare, se modifică și se
completează după cum urmează:
1. La articolul 2, alineatul (2) se modifică și va avea
următorul cuprins:
ă(2) Prin excepție de la prevederile alin. (1), își pot înregistra
activitatea, până la data de 31 decembrie a fiecărui an, următorii
operatori:
a) producătorii din producția vegetală și animalieră care
accesează măsuri din cadrul Programului Național de

Dezvoltare Rurală, cu condiția prezentării declarației pe propria
răspundere, prezentată în anexa nr. 9, în situația elaborării
proiectului de către solicitant și/sau a copiei contractului de
consultanță/contractului de asistență;
b) producătorii care desfășoară activități de colectare din
flora spontană;
c) procesatorii;
d) comercianții.”
2. După anexa nr. 8 se introduce o nouă anexă, anexa
nr. 9, al cărei conținut este prevăzut în anexa care face parte
integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
București, 23 iunie 2009.
Nr. 407.
ANEXĂ
(Anexa nr. 9 la Ordinul nr. 219/2007)

MINISTERUL AGRICULTURII, PĂDURILOR ȘI DEZVOLTĂRII RURALE
DIRECȚIA PENTRU AGRICULTURĂ ȘI DEZVOLTARE RURALĂ A JUDEȚULUI ............................
DECLARAȚIE PE PROPRIA RĂSPUNDERE

în vederea înregistrării ca operator în sistemul de agricultură ecologică
Subsemnatul/Subsemnata, ........................................................, domiciliat/ă în .........................., str. ..................................
nr. ........., bl. ..........., sc. ..........., et. ........, ap. ..........., județul/sectorul ......................................................., telefon .........................,
act identitate .............. seria ................ nr. ............., eliberat de ..................................... la data ....................................................,
CNP (cod numeric personal) ......................................................, reprezentant/ă al/a ..........................................., număr de ordine
în registrul comerțului ..................................................................., cod unic de înregistrare ..........................................................,
cu sediul în localitatea ....................................................., str. ......................................... nr. .........., bl. .........., sc. ..........., et. ..........,
ap. ..........., județul/sectorul ..........................., cod poștal .................................., telefon ......................................, telefon mobil ........................,
fax .................., e-mail .....................,
declar pe propria răspundere, cunoscând faptul că falsul în declarații este pedepsit în conformitate cu prevederile legale
în vigoare, următoarele:
a) am elaborat în nume propriu o cerere de finanțare ce va fi depusă la APDRP — OJPDRP...............................................,
(județul)

în vederea accesării fondurilor nerambursabile prin Programul Național de Dezvoltare Rurală;
b) măsura ce va fi accesată este: .................................................................................. .
Data
..........................

Semnătura
...............................

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 456/1.VII.2009 conține 16 pagini.

Prețul: 3,20 lei

&JUYDGY|431782]
ISSN 1453—4495

