PARTEA I

Anul 177 (XXI) — Nr. 861

Joi, 10 decembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.490. — Hotărâre privind stabilirea unor măsuri pentru
aplicarea regulamentelor (CE) ale Comisiei
nr. 1.275/2008, nr. 107/2009, nr. 244/2009,
nr. 245/2009 și nr. 278/2009, prin care se
implementează Directiva 2005/32/CE a Parlamentului
European și a Consiliului din 6 iulie 2005 de instituire
a unui cadru pentru stabilirea cerințelor în materie de
proiectare
ecologică
aplicabile
produselor
consumatoare de energie și de modificare a Directivei
92/42/CEE a Consiliului și a directivelor 96/57/CE
și 2000/55/CE ale Parlamentului European și ale
Consiliului ..................................................................

2–3

ACTE ALE BĂNCII NAȚIONALE A ROMÂNIEI
10.

— Normă pentru aplicarea Regulamentului (CE)
nr. 25/2009 al Băncii Centrale Europene din
19 decembrie 2008 privind bilanțul sectorului instituții
financiare monetare (reformare) (BCE/2008/32)........

4–32

Rectificări ..............................................................................

32

2

MONITORUL OFICIAL AL ROMÂNIEI, PARTEA I, Nr. 861/10.XII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea unor măsuri pentru aplicarea regulamentelor (CE) ale Comisiei nr. 1.275/2008,
nr. 107/2009, nr. 244/2009, nr. 245/2009 și nr. 278/2009, prin care se implementează
Directiva 2005/32/CE a Parlamentului European și a Consiliului din 6 iulie 2005 de instituire
a unui cadru pentru stabilirea cerințelor în materie de proiectare ecologică aplicabile
produselor consumatoare de energie și de modificare a Directivei 92/42/CEE a Consiliului
și a directivelor 96/57/CE și 2000/55/CE ale Parlamentului European și ale Consiliului
În scopul asigurării aplicării în România a prevederilor:
a) Regulamentului (CE) nr. 1.275/2008 al Comisiei din 17 decembrie 2008 de implementare a Directivei 2005/32/CE
a Parlamentului European și a Consiliului în ceea ce privește cerințele în materie de ecoproiectare pentru consumul de energie
electrică în modul stand by și oprit al echipamentelor electrice și electronice de uz casnic și de birou;
b) Regulamentului (CE) nr. 107/2009 al Comisiei din 4 februarie 2009 de implementare a Directivei 2005/32/CE
a Parlamentului European și a Consiliului în ceea ce privește cerințele de proiectare ecologică pentru unitățile simple de conversie
semnal;
c) Regulamentului (CE) nr. 244/2009 al Comisiei din 18 martie 2009 de implementare a Directivei 2005/32/CE
a Parlamentului European și a Consiliului în ceea ce privește cerințele de proiectare ecologică pentru lămpi de uz casnic
nondirecționale, modificat prin Regulamentul (CE) nr. 859/2009 al Comisiei din 18 septembrie 2009 de modificare a Regulamentului
(CE) nr. 244/2009 în ceea ce privește cerințele de proiectare ecologică referitoare la radiația ultravioletă a lămpilor de uz casnic
nondirecționale;
d) Regulamentului (CE) nr. 245/2009 al Comisiei din 18 martie 2009 de implementare a Directivei 2005/32/CE
a Parlamentului European și a Consiliului în ceea ce privește cerințele de proiectare ecologică aplicabile lămpilor fluorescente
fără balast încorporat, lămpilor cu descărcare de intensitate ridicată, precum și balasturilor și corpurilor de iluminat compatibile cu
aceste lămpi și de abrogare a Directivei 2000/55/CE a Parlamentului European și a Consiliului;
e) Regulamentului (CE) nr. 278/2009 al Comisiei din 6 aprilie 2009 de punere în aplicare a Directivei 2005/32/CE
a Parlamentului European și a Consiliului în ceea ce privește cerințele în materie de proiectare ecologică pentru puterea absorbită
în regim fără sarcină și pentru randamentul mediu în regim activ al surselor externe de alimentare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Prezenta hotărâre stabilește cadrul legal și
instituțional necesar aplicării directe a:
a) Regulamentului (CE) nr. 1.275/2008 al Comisiei din
17 decembrie 2008 de implementare a Directivei 2005/32/CE a
Parlamentului European și a Consiliului în ceea ce privește
cerințele în materie de ecoproiectare pentru consumul de
energie electrică în modul stand by și oprit al echipamentelor
electrice și electronice de uz casnic și de birou, publicat în
Jurnalul Oficial al Uniunii Europene, seria L nr. 339 din
18 decembrie 2008;
b) Regulamentului (CE) nr. 107/2009 al Comisiei din
4 februarie 2009 de implementare a Directivei 2005/32/CE
a Parlamentului European și a Consiliului în ceea ce privește
cerințele de proiectare ecologică pentru unitățile simple de
conversie semnal, publicat în Jurnalul Oficial al Uniunii
Europene, seria L nr. 36 din 5 februarie 2009;
c) Regulamentului (CE) nr. 244/2009 al Comisiei din
18 martie 2009 de implementare a Directivei 2005/32/CE
a Parlamentului European și a Consiliului în ceea ce privește
cerințele de proiectare ecologică pentru lămpi de uz casnic
nondirecționale, publicat în Jurnalul Oficial al Uniunii Europene,
seria L nr. 76 din 24 martie 2009, modificat prin Regulamentul
(CE) nr. 859/2009 al Comisiei din 18 septembrie 2009 de
modificare a Regulamentului (CE) nr. 244/2009 în ceea ce
privește cerințele de proiectare ecologică referitoare la radiația
ultravioletă a lămpilor de uz casnic nondirecționale, publicat în
Jurnalul Oficial al Uniunii Europene, seria L nr. 247 din
19 septembrie 2009;

d) Regulamentului (CE) nr. 245/2009 al Comisiei din
18 martie 2009 de implementare a Directivei 2005/32/CE
a Parlamentului European și a Consiliului în ceea ce privește
cerințele de proiectare ecologică aplicabile lămpilor fluorescente
fără balast încorporat, lămpilor cu descărcare de
intensitate ridicată, precum și balasturilor și corpurilor de
iluminat compatibile cu aceste lămpi și de abrogare a
Directivei 2000/55/CE a Parlamentului European și a Consiliului,
publicat în Jurnalul Oficial al Uniunii Europene, seria L nr. 76 din
24 martie 2009;
e) Regulamentului (CE) nr. 278/2009 al Comisiei din 6 aprilie
2009 de punere în aplicare a Directivei 2005/32/CE a
Parlamentului European și a Consiliului în ceea ce privește
cerințele în materie de proiectare ecologică pentru puterea
absorbită în regim fără sarcină și pentru randamentul mediu în
regim activ al surselor externe de alimentare, publicat în Jurnalul
Oficial al Uniunii Europene, seria L nr. 93 din 7 aprilie 2009.
Art. 2. — Se desemnează Ministerul Economiei ca autoritate
națională competentă pentru coordonarea aplicării dispozițiilor
regulamentelor Comisiei prevăzute la art. 1.
Art. 3. — Se desemnează Autoritatea Națională pentru
Protecția Consumatorilor ca autoritate națională competentă
pentru supravegherea pieței, pentru categoriile de produse care
fac obiectul dispozițiilor regulamentelor Comisiei prevăzute la
art. 1.
Art. 4. — Resursele financiare necesare pentru exercitarea
activității de supraveghere a pieței se suportă de către
Autoritatea Națională pentru Protecția Consumatorilor în limitele
fondurilor alocate anual de la bugetul de stat, prin bugetul

MONITORUL OFICIAL AL ROMÂNIEI, PARTEA I, Nr. 861/10.XII.2009
Ministerului Întreprinderilor Mici și Mijlocii, Comerțului și Mediului
de Afaceri.
Art. 5. — Informațiile care trebuie furnizate de producători în
scopul evaluării conformității și/sau al informării consumatorilor,
prevăzute la pct. 4 din anexa II la Regulamentul (CE)
nr. 1.275/2008, la pct. 6 și 7 din anexa I la Regulamentul (CE)
nr. 107/2009, la art. 3 alin. (2) din Regulamentul (CE)
nr. 244/2009, cu modificările ulterioare, și la pct. 3 din anexa II
la acesta, precum și la pct. 1.3, 2.2 și 3.2 din anexa III la
Regulamentul (CE) nr. 245/2009, trebuie să fie disponibile în
limba română.
Art. 6. — (1) Constituie contravenție și se sancționează cu
amendă de la 30.000 lei la 50.000 lei și retragerea de pe piață
sau interzicerea introducerii pe piață a produselor neconforme
săvârșirea de către persoanele juridice a următoarelor fapte:
a) nerespectarea prevederilor art. 4 din Regulamentul (CE)
nr. 1.275/2008, precum și ale pct. 1—3 din anexa II la acest
regulament;
b) nerespectarea prevederilor art. 5 din Regulamentul (CE)
nr. 107/2009, precum și ale pct. 1—5 din anexa I la acest
regulament;
c) nerespectarea prevederilor art. 4 alin. (1) din
Regulamentul (CE) nr. 244/2009, cu modificările și completările
ulterioare, precum și ale pct. 1 și 2 din anexa II la acest
regulament;
d) nerespectarea prevederilor art. 4 paragraful 1 din
Regulamentul (CE) nr. 245/2009, precum și ale pct. 1.1, 1.2, 2.1
și 3.1 din anexa III la acest regulament;
e) nerespectarea prevederilor art. 4 din Regulamentul (CE)
nr. 278/2009, precum și ale pct. 1 și 2 din anexa I la acest
regulament.
(2) Constituie contravenție și se sancționează cu amendă de
la 10.000 lei la 20.000 lei și suspendarea comercializării
produselor neconforme săvârșirea de către persoanele juridice
a următoarelor fapte:
a) nerespectarea prevederilor pct. 4 din anexa II la
Regulamentul (CE) nr. 1.275/2008;
b) nerespectarea prevederilor pct. 6 și 7 din anexa I la
Regulamentul (CE) nr. 107/2009;

c) nerespectarea prevederilor art. 3 alin. (2) și ale art. 4
alin. (2) din Regulamentul (CE) nr. 244/2009, cu modificările și
completările ulterioare, precum și ale pct. 3 din anexa II la acest
regulament;
d) nerespectarea prevederilor art. 4 paragraful 2 din
Regulamentul (CE) nr. 245/2009, precum și ale pct. 1.3, 2.2 și
3.2 din anexa III la acest regulament;
e) nerespectarea prevederilor pct. 3 din anexa I la
Regulamentul (CE) nr. 278/2009;
f) nerespectarea prevederilor art. 5.
Art. 7. — Constatarea contravențiilor și aplicarea sancțiunilor
prevăzute la art. 6 se fac de către reprezentanții împuterniciți ai
Autorității Naționale pentru Protecția Consumatorilor.
Art. 8. — (1) Contravențiilor prevăzute la art. 6 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
(2) Contravenientul poate achita pe loc sau în termen de cel
mult 48 de ore de la data încheierii procesului-verbal ori, după
caz, de la data comunicării acestuia jumătate din minimul
amenzii prevăzute la art. 6, agentul constatator făcând mențiune
despre această posibilitate în procesul-verbal de constatare și
sancționare a contravenției.
Art. 9. — (1) Prezenta hotărâre intră în vigoare la 30 de zile
de la data publicării.
(2) Prevederile art. 6 referitoare la contravențiile și sancțiunile
pentru nerespectarea dispozițiilor comunitare din regulamentele
prevăzute la art. 1 care se aplică ulterior datei intrării în vigoare
a prezentei hotărâri se aplică de la data la care aceste dispoziții
devin aplicabile.
Art.10. — Pe data de 13 aprilie 2010 se abrogă Hotărârea
Guvernului nr. 1.160/2003 privind stabilirea cerințelor de
eficiență energetică pentru introducerea pe piață a balasturilor
pentru sursele de iluminat fluorescent, publicată în Monitorul
Oficial al României, Partea I, nr. 716 din 14 octombrie 2003, cu
completările ulterioare, prin care au fost transpuse în legislația
națională prevederile Directivei 2000/55/CE a Parlamentului
European și a Consiliului din 18 septembrie 2000 de stabilire a
cerințelor de randament energetic aplicabile balasturilor pentru
iluminatul fluorescent și publicată în Jurnalul Oficial al
Comunităților Europene, seria L nr. 279 din 1 noiembrie 2009.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
p. Ministrul întreprinderilor mici și mijlocii,
comerțului și mediului de afaceri,
interimar,
Maria Pârcălăbescu,
secretar de stat
p. Președintele Autorității Naționale
pentru Protecția Consumatorilor,
Rodica Mioara Toth
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Gheorghe Pogea
București, 25 noiembrie 2009.
Nr. 1.490.

3

4

MONITORUL OFICIAL AL ROMÂNIEI, PARTEA I, Nr. 861/10.XII.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

NORMĂ
pentru aplicarea Regulamentului (CE) nr. 25/2009 al Băncii Centrale Europene
din 19 decembrie 2008 privind bilanțul sectorului instituții financiare monetare (reformare)
(BCE/2008/32)
În baza art. 49 din Legea nr. 312/2004 privind Statutul Băncii Naționale a României,
în temeiul art. 48 din Legea nr. 312/2004,
Banca Națională a României emite prezenta normă.
CAPITOLUL I
Dispoziții generale
Art. 1. — Prezenta normă definește mecanismele de
raportare potrivit prevederilor Regulamentului (CE) nr. 25/2009
al Băncii Centrale Europene din 19 decembrie 2008 privind
bilanțul sectorului instituții financiare monetare (reformare)
(BCE/2008/32), publicat în Jurnalul Oficial al Uniunii Europene
nr. 15 din 20 ianuarie 2009, denumit în continuare Regulament,
și se adresează instituțiilor de credit rezidente, precum și
societăților de administrare a investițiilor și societăților de
investiții autoadministrate care administrează fonduri de piață
monetară.
Art. 2. — Termenii și expresiile utilizate în cuprinsul prezentei
norme au următoarele semnificații:
a) agent raportor — are semnificația prevăzută la art. 1 din
Regulament; agenții raportori sunt:
a1) instituții de credit rezidente;
a2) societăți de administrare a investițiilor și societăți de
investiții autoadministrate — au semnificația prevăzută în Legea
nr. 297/2004 privind piața de capital, cu modificările și
completările ulterioare;
b) fonduri de piață monetară — au semnificația prevăzută în
anexa I, partea 1, secțiunea a 2-a paragrafele 2.1. și 2.2. din
Regulament;
c) bilanț monetar — sinteza statistică a tuturor categoriilor
bilanțiere de activ și pasiv existente în sold la sfârșitul lunii de
raportare, clasificate și detaliate astfel încât să permită
calcularea agregatelor monetare și a contrapartidelor acestora;
d) rezident — de la data adoptării monedei euro de către
România, termenul rezident are semnificația prevăzută la art. 1
din Regulament, iar până la data adoptării monedei euro de
către România, termenul rezident are următoarea semnificație:
d1) persoane fizice — cetățeni români, cetățeni străini și
apatrizi, cu domiciliul în România, atestat cu documente de
identitate emise conform legii;
d2) persoane juridice și orice alte entități, cu sediul în
România, precum și persoane fizice, cetățeni români, cetățeni
străini și apatrizi, cu domiciliul/reședința în România, care sunt
autorizate și/sau înregistrate să desfășoare activități economice
pe teritoriul României, în mod independent, în condițiile
prevăzute de reglementările legale în vigoare;
d3) sucursale, agenții, reprezentanțe, birouri ale persoanelor
juridice străine, precum și ale oricăror altor entități străine,
înregistrate și/sau autorizate să funcționeze în România;
d4) ambasade, consulate și alte reprezentanțe și misiuni
permanente ale României în străinătate;
e) nerezident — până la data adoptării monedei euro de
către România, termenul ănerezident” are următoarea
semnificație:
e1) persoane fizice — cetățeni străini, cetățeni români și
apatrizi, cu domiciliul în străinătate, atestat cu documente de
identitate emise conform legii;

e2) persoane juridice și orice alte entități, cu sediul în
străinătate, precum și persoane fizice cetățeni străini, cetățeni
români și apatrizi, cu domiciliul în străinătate, care sunt
autorizate și/sau înregistrate să desfășoare activități economice
în străinătate, în mod independent, în condițiile prevăzute de
reglementările legale în vigoare;
e3) sucursale, agenții, reprezentanțe, birouri ale persoanelor
juridice române, precum și ale oricăror altor entități române,
înregistrate și/sau autorizate să funcționeze în străinătate;
e4) ambasade, consulate și alte reprezentanțe și misiuni
permanente ale altor state în România, precum și organizații
internaționale sau reprezentanțe ale unor astfel de organizații
care funcționează în România;
f) cvasisocietăți — unități distincte, producători de bunuri și
servicii destinate pieței, care se bucură de autonomie de decizie
și care se caracterizează prin faptul că dispun de contabilitate
completă potrivit legii, dar nu au personalitate juridică;
g) sector instituțional — ansamblu de unități instituționale
grupate în funcție de comportamentul lor economic, ținând cont
de categoria de producători din care fac parte și/sau de natura
activităților și funcțiilor lor principale;
h) instrumente financiare nenegociabile — instrumente
financiare care nu pot fi negociate deoarece există restricții în
privința transferului legal al proprietății asupra lor sau, deși din
punct de vedere tehnic pot fi negociabile, nu pot fi tranzacționate
datorită absenței unei piețe organizate;
i) scadență inițială/scadență la emisiune — are semnificația
prevăzută în anexa II, partea 2, paragraful 2 din Regulament;
j) perioadă notificată — are semnificația prevăzută în
anexa II, partea 2, paragraful 2 din Regulament;
k) reducere — are semnificația prevăzută la art. 1 din
Regulament;
l) securitizare — are semnificația prevăzută la art. 1 din
Regulament;
m) securitizare clasică — are semnificația prevăzută la art. 1
din Regulament;
n) securitizare sintetică — are semnificația prevăzută la art. 1
din Regulament;
o) societate vehicul investițional — are semnificația
prevăzută la art. 1 din Regulament;
p) cedarea creditului — transferul economic al unui credit sau
al unui cumul de credite de la instituția de credit raportoare către
un cesionar, realizat fie prin transferul proprietății, fie prin cote de
participație;
q) achiziționarea creditului — transferul economic al unui
credit sau al unui cumul de credite de la un cedent către instituția
de credit raportoare, realizat fie prin transferul proprietății, fie
prin cote de participație;
r) prestator — are semnificația prevăzută la art. 1 din
Regulament;
s) de recunoaștere — are semnificația prevăzută în anexa I,
partea 6, paragraful 1 din Regulament;
ș) scadență reziduală — durata rămasă de scurs a
instrumentului financiar până la rambursare;

MONITORUL OFICIAL AL ROMÂNIEI, PARTEA I, Nr. 861/10.XII.2009
t) revizuirea ratei dobânzii — are semnificația prevăzută în
anexa I, partea 3, paragraful 1 alineatul 3 din Regulament;
ț) numărul de conturi cu acces prin internet/computer
personal atașate depozitelor overnight transferabile — are
semnificația prevăzută în anexa I, partea 4, paragrafele 1 și 2 din
Regulament;
u) credite garantate cu garanții reale imobiliare — credite
garantate cu garanții reale imobiliare în condițiile îndeplinirii
prevederilor art. 22 din Regulamentul Băncii Naționale a
României și al Comisiei Naționale a Valorilor Mobiliare
nr. 19/24/2006 privind tehnicile de diminuare a riscului de credit
utilizate de instituțiile de credit și firmele de investiții, aprobat
prin Ordinul Băncii Naționale a României și al Comisiei
Naționale a Valorilor Mobiliare nr. 16/113/2006;
v) credite neperformante — au semnificația prevăzută în
anexa II, partea 2, pct. 2 lit. g) din tabelul ăCategorii de
instrumente” din Regulament. Creditele neperformante se
identifică în conformitate cu prevederile art. 160 privind starea
de nerambursare din Regulamentul Băncii Naționale a României
și al Comisiei Naționale a Valorilor Mobiliare nr. 15/20/2006
privind tratamentul riscului de credit pentru instituțiile de credit și
firmele de investiții potrivit abordării bazate pe modele interne
de rating, aprobat prin Ordinul Băncii Naționale a României și al
Comisiei Naționale a Valorilor Mobiliare nr. 12/109/2006, cu
modificările și completările ulterioare;
x) credite restante — creanțe comerciale, valori de recuperat,
credite acordate inclusiv pe baza valorilor primite în pensiune,
nerambursate la scadență, precum și soldurile debitoare
neautorizate (overdraft) ale conturilor curente, creanțe din
dobânzi neîncasate la scadență evidențiate în conturile de
creanțe restante și îndoielnice.
Art. 3. — (1) Tabelul ăCategorii de instrumente” din anexa II,
partea 2 din Regulament, denumit în continuare tabelul
ăCategorii de instrumente”, cuprinde o descriere detaliată a
categoriilor de instrumente pe care băncile centrale naționale le
transpun în categorii aplicabile la nivel național. Definițiile se
raportează la Sistemul european al conturilor naționale și
regionale din Comunitate (SEC 95).
(2) Agenții raportori clasifică elementele bilanțiere de activ în
următoarele categorii:
a) numerar —- dețineri de bancnote și monede metalice în
monedă națională și alte monede aflate în circulație care sunt
folosite în mod obișnuit la efectuarea plăților;
b) credite — are semnificația prevăzută la pct. 2 din tabelul
ăCategorii de instrumente”. Creditele definite la lit. a) liniuța a
treia se detaliază în următoarele categorii:
— credite pentru dezvoltarea afacerilor: credite acordate de
către instituțiile de credit asociațiilor familiale și persoanelor
fizice care desfășoară activități economice în mod independent,
altele decât creditele pentru consum și creditele pentru locuințe;
— credite pentru alte scopuri: creditele acordate
gospodăriilor populației și instituțiilor fără scop lucrativ în
serviciul gospodăriilor populației, altele decât creditele pentru
consum, creditele pentru locuințe și creditele pentru dezvoltarea
afacerilor.
Creditele pentru refinanțare acordate gospodăriilor populației
și instituțiilor fără scop lucrativ în serviciul gospodăriilor
populației se încadrează în categoria în care este încadrat
creditul refinanțat.
Conform definiției, categoria credite include și depozitele
plasate la instituții financiare monetare: depozite transferabile
(conturi curente, depozite la vedere și alte asemenea) și alte
depozite (depozite la termen, depozite colaterale, depozitele
garanții și alte asemenea);
c) titluri de valoare, altele decât acțiunile — are semnificația
prevăzută la pct. 3 din tabelul ăCategorii de instrumente”. Titlurile
de valoare, altele decât acțiunile, se clasifică, în funcție de
scadența la emisiune, astfel:
c1) titluri de valoare cu scadența la emisiune de până la un
an inclusiv;
c2) titluri de valoare cu scadența la emisiune cuprinsă între
un an și 2 ani inclusiv;

5

c3) titluri de valoare cu scadența la emisiune mai mare de
2 ani;
d) acțiuni/unități de fond ale fondurilor de piață monetară —
are semnificația prevăzută la pct. 4 din tabelul ăCategorii de
instrumente”;
e) acțiuni și alte titluri de participație — are semnificația
prevăzută la pct. 5 din tabelul ăCategorii de instrumente”;
f) active fixe — are semnificația prevăzută la pct. 6 din tabelul
ăCategorii de instrumente”;
g) alte active — are semnificația prevăzută la pct. 7 din
tabelul ăCategorii de instrumente”.
(3) În scopurile prezentei norme, dobânda acumulată de
primit aferentă creditelor se înregistrează în categoria credite.
(4) Agenții raportori clasifică elementele bilanțiere de pasiv în
următoarele categorii:
a) depozite — are semnificația prevăzută la pct. 9 din tabelul
ăCategorii de instrumente”; această categorie cuprinde:
a1) depozite overnight — are semnificația prevăzută la
pct. 9.1. din tabelul ăCategorii de instrumente”; în această
categorie de pasive bilanțiere se includ și conturile curente
(soldurile creditoare ale conturilor curente), precum și depozitele
la vedere.
a1.1) depozite transferabile — depozite din categoria
depozitelor overnight; această categorie are semnificația
prevăzută la pct. 9.1a din tabelul ăCategorii de instrumente”;
a2) depozite la termen — are semnificația prevăzută la
pct. 9.2 din tabelul ăCategorii de instrumente.” Produsele
financiare cu clauze ce prevăd posibilitatea reînnoirii lor vor fi
încadrate conform scadenței inițiale.
Depozitele la termen se clasifică, în funcție de scadența
inițială, conform definiției prevăzute la pct. 9.2a/9.2b/9.2c din
tabelul ăCategorii de instrumente”, astfel:
a2.1) depozite cu scadența inițială de până la un an inclusiv;
a2.2) depozite cu scadența inițială cuprinsă între un an și
2 ani inclusiv;
a2.3) depozite cu scadența inițială mai mare de 2 ani;
a3) depozite rambursabile după notificare — are semnificația
prevăzută la pct. 9.3 din tabelul ăCategorii de instrumente”.
Depozite rambursabile după notificare se clasifică, în funcție
de scadența inițială, conform definiției prevăzute la
pct. 9.3a/9.3b din tabelul ăCategorii de instrumente”, astfel:
a3.1) depozite rambursabile după notificare cu scadența
până la 3 luni inclusiv;
a3.2) depozite rambursabile după notificare cu scadența
cuprinsă între 3 luni și 2 ani inclusiv;
a3.3) depozite rambursabile după notificare la mai mult de
2 ani;
a4) împrumuturi din operațiuni repo — are semnificația
prevăzută la pct. 9.4 din tabelul ăCategorii de instrumente”.
Categoria depozite include și împrumuturile primite (inclusiv
împrumuturile subordonate) de către instituțiile de credit,
disponibilul din conturile curente, depozitele colaterale și
depozitele garanții;
b) acțiuni/unități de fond ale fondurilor de piață monetară —
are semnificația prevăzută la pct. 10 din tabelul ăCategorii de
instrumente”;
c) titluri de creanță emise — are semnificația prevăzută la
pct. 11 din tabelul ăCategorii de instrumente”; se clasifică, în
funcție de scadența la emisiune, conform definiției prevăzute la
pct. 11a/11b/11c din tabelul ăCategorii de instrumente”, astfel:
c1) titluri de creanță cu scadență la emitere până la un an
inclusiv;
c2) titluri de creanță cu scadență la emitere peste un an și
până la 2 ani inclusiv;
c2.1) titluri de creanță cu scadență la emitere până la 2 ani
inclusiv și cu garanția de recuperare la răscumpărare a
capitalului investit mai mică de 100% — categorie definită la
pct. 11d din tabelul ăCategorii de instrumente”;
c3) titluri de creanță cu scadență la emitere peste 2 ani;

6

MONITORUL OFICIAL AL ROMÂNIEI, PARTEA I, Nr. 861/10.XII.2009

d) capital și rezerve — are semnificația prevăzută la pct. 12
din tabelul ăCategorii de instrumente”; în această categorie de
pasive se includ:
d1) capital propriu:
d1.1) capital social;
d1.2) profit (+)/pierdere (-) — va include atât rezultatul
exercițiului curent, cât și rezultatul reportat (profit nerepartizat
sau pierdere neacoperită);
d1.3) alte fonduri ( prime legate de capital, rezerve și altele);
d2) capital suplimentar:
d2.1) provizioane, din care:
d2.1.1) pentru riscul de credit;
d2.2) alte fonduri (fondul special constituit de casele de
economii pentru domeniul locativ, rezervele din reevaluarea
patrimoniului, acțiuni preferențiale cumulative pe durate
determinate și alte asemenea elemente);
e) alte pasive — are semnificația prevăzută la pct. 13 din
tabelul ăCategorii de instrumente”.
(5) În scopurile prezentei norme, dobânda acumulată de
plătit aferentă depozitelor se înregistrează în categoria depozite.
Art. 4. — Sectoarele instituționale definite în anexa II,
partea 3 din Regulament se clasifică după cum urmează:
(1) Sectoare instituționale rezidente definite în Sistemul
european al conturilor naționale și regionale din Comunitate
(SEC 95):
a) societăți nefinanciare (S11) — cuprinde următoarele tipuri
de societăți și cvasisocietăți: regii autonome, companii naționale,
societăți naționale, societăți comerciale cu capital public sau
privat, societăți cooperatiste, societăți agricole, instituții fără
scop lucrativ aflate în serviciul societăților nefinanciare (asociații
patronale, ale meșteșugarilor) și altele asemenea;
b) instituții financiare monetare — cuprinde următoarele
sectoare instituționale:
b1) banca centrală (S121) — acest sector instituțional
cuprinde Banca Națională a României;
b2) alte instituții financiare monetare (S122) — cuprinde, fără
a fi limitativ, instituțiile de credit și fondurile de piață monetară;
c) alți intermediari financiari (S123) — cuprinde următoarele
tipuri de societăți și cvasisocietăți financiare: fonduri de investiții
(fonduri deschise de investiții, societăți de investiții și alte
asemenea), societăți vehicule investiționale, instituții financiare
nebancare, societăți de servicii de investiții financiare, case de
compensare cu funcția de contraparte centrală și alți
intermediari financiari;
d) auxiliari financiari (S124) — cuprinde următoarele tipuri
de societăți și cvasisocietăți financiare: registrele acționarilor,
case de schimb valutar, burse de valori, case de compensare
fără funcția de contraparte centrală, societăți de administrare a
fondurilor mutuale și alți auxiliari financiari a căror activitate este
asociată cu intermedierea financiară;
e) societăți de asigurări și fonduri de pensii (S125) —
societăți și cvasisocietăți financiare a căror funcție principală
constă în furnizarea de servicii de intermediere financiară
rezultate din reciprocitatea riscurilor; acest sector instituțional
cuprinde: societăți de asigurări, grupuri financiare de asigurări,
fonduri de pensii private sau administrate privat;
f) administrații publice (S13) — acest sector instituțional
cuprinde: administrația centrală, administrațiile locale,
administrațiile sistemelor de asigurări sociale;
f1) administrația centrală (S1311) — organismele centrale a
căror competență se întinde pe tot teritoriul țării, cu excepția
administrațiilor sistemelor de asigurări sociale; în scopul
prezentei norme, informațiile referitoare la activele și pasivele
autorităților publice se includ în acest sector instituțional;
f2) administrațiile locale (S1313) — administrațiile publice a
căror competență se întinde numai pe o unitate administrativă
locală (comună, oraș, municipiu, județ, sector, municipiul
București), cu excepția instituțiilor teritoriale ale administrațiilor
sistemelor de asigurări sociale;
f3) administrațiile sistemelor de asigurări sociale (S1314) —
cuprinde autoritățile care administrează sistemele de asigurări
sociale (sistemul public de pensii și alte drepturi de asigurări

sociale, sistemul asigurărilor pentru șomaj, sistemul asigurărilor
sociale de sănătate, sistemul asigurărilor pentru accidente de
muncă și boli profesionale și altele asemenea), precum și
instituțiile teritoriale din subordinea acestora, indiferent de modul
de finanțare;
g) gospodării ale populației (S14) — cuprinde persoanele
fizice, asociațiile familiale și persoanele fizice care desfășoară
activități economice în mod independent, asociațiile de
persoane fără personalitate juridică (altele decât
cvasisocietățile) care sunt producători de bunuri și servicii pentru
piață, instituțiile fără scop lucrativ și fără personalitate juridică
aflate în serviciul gospodăriilor populației, persoanele
instituționalizate (în mănăstiri, unități de asistență socială și
altele asemenea);
h) instituții fără scop lucrativ în serviciul gospodăriilor
populației (S15) — cuprinde următoarele tipuri de persoane
juridice: sindicate, grupuri profesionale, societăți științifice,
asociații de consumatori, biserici și comunități religioase, cluburi
sociale, recreative, culturale și sportive, organizații de caritate,
asociații și fundații de binefacere finanțate prin transferuri
voluntare, în numerar sau în natură, provenite de la alte entități
și altele asemenea.
(2) Sectoare instituționale nerezidente din zona Uniunii
Europene definite în Sistemul european al conturilor naționale și
regionale din Comunitate (SEC 95):
a) societăți nefinanciare (S11) — unități cu personalitate
juridică a căror activitate principală constă în producerea de
bunuri și servicii nefinanciare pentru piață;
b) instituții financiare monetare — cuprinde următoarele
sectoare instituționale:
b1) banca centrală (S121) — acest sector instituțional
cuprinde Banca Centrală Europeană, precum și băncile centrale
naționale ale țărilor din zona Uniunii Europene;
b2) alte instituții financiare monetare (S122) — societăți și
cvasisocietăți a căror funcție principală constă în furnizarea de
servicii de intermediere financiară ce constau în primirea de
depozite și/sau substitute de depozite din partea unităților
instituționale, altele decât societățile financiare monetare, și
acordarea de credite și/sau în efectuarea de plasamente în cont
propriu;
c) alți intermediari financiari (S123) — societăți și
cvasisocietăți financiare, a căror funcție principală constă în
furnizarea de servicii de intermediere financiară (exclusiv cele
furnizate de instituțiile financiare monetare);
d) auxiliari financiari (S124) — societăți și cvasisocietăți
financiare, a căror funcție principală constă în exercitarea de
activități financiare auxiliare;
e) societăți de asigurări și fonduri de pensii (S125) —
societăți și cvasisocietăți financiare, a căror funcție principală
constă în furnizarea de servicii de intermediere financiară
rezultate din reciprocitatea riscurilor;
f) administrații publice (S13) — acest sector instituțional
cuprinde: administrația centrală, administrațiile statelor federale,
administrațiile locale, administrațiile sistemelor de asigurări
sociale;
g) gospodării ale populației (S14) — persoane fizice sau
grupuri de persoane fizice consumatoare de bunuri și servicii
care folosesc aceeași locuință, utilizează în comun o parte sau
totalitatea veniturilor și a patrimoniului, consumă în colectiv
bunuri și servicii și, eventual, produc bunuri și/sau servicii
nefinanciare exclusiv pentru consumul lor final;
h) instituții fără scop lucrativ în serviciul gospodăriilor
populației (S15) — persoane juridice care servesc gospodăriile
populației furnizând bunuri și servicii nedestinate pieței.
(3) Sectoare instituționale nerezidente din afara zonei Uniunii
Europene:
a) instituții bancare — acest sector instituțional cuprinde
banca centrală și alte instituții financiare monetare;
b) instituții nebancare:
b1) guvernamentale — acest sector instituțional cuprinde
administrații publice;

MONITORUL OFICIAL AL ROMÂNIEI, PARTEA I, Nr. 861/10.XII.2009
b2) neguvernamentale — acest sector instituțional cuprinde:
societăți nefinanciare, alți intermediari financiari, auxiliari
financiari, societăți de asigurări și fonduri de pensii, gospodării
ale populației, instituții fără scop lucrativ în serviciul gospodăriilor
populației.
Art. 5. — (1) Instituțiile de credit vor evidenția, separat,
ajustările din reevaluare, conform structurii prevăzute în anexa
nr. 2.
Ajustările din reevaluare, conform anexei I, partea 5 din
Regulament, evidențiază modificările care se produc în cursul
lunii de raportare în valoarea creditelor și a titlurilor de valoare
deținute de instituțiile de credit, astfel:
a) ajustările datorate modificării soldului creditelor, ca urmare
a aplicării reducerilor, inclusiv a reducerii soldului complet al
creditului (anulare); în acest caz, anexa nr. 2 va cuprinde soldul
creditelor scoase în afara bilanțului pe parcursul lunii de
raportare;
b) ajustările datorate modificării prețurilor la titlurile de
valoare deținute în perioada de referință; în acest caz, anexa
nr. 2 va cuprinde schimbările (câștig/pierdere) care se produc
în luna de raportare în valoarea bilanțieră a stocului de titluri.
(2) Societățile de administrare a investițiilor și societățile de
investiții autoadministrate vor evidenția, separat, ajustările din
reevaluare, conform structurii din anexa nr. 6. Ajustările din
reevaluare evidențiază modificările care se produc în cursul lunii
de raportare în valoarea titlurilor de valoare deținute de fondurile
de piață monetară; anexa nr. 6 va cuprinde schimbările
(câștig/pierdere) care se produc în luna de raportare în valoarea
bilanțieră a stocului de titluri.
CAPITOLUL II
Obligații de raportare
Art. 6. — (1) Instituțiile de credit rezidente raportează Băncii
Naționale a României — Direcția statistică date privind:
a) activele și pasivele bilanțiere, conform structurii prevăzute
în anexa nr. 1;
b) soldul creditelor restante, conform structurii prevăzute în
anexa nr. 1A;
c) soldul creditelor acordate de instituțiile de credit, conform
structurii prevăzute în anexa nr. 1B;
d) soldul titlurilor de valoare, altele decât acțiunile emise de
societăți vehicul investițional și deținute de instituțiile de credit,
conform structurii prevăzute în anexa nr. 1C; soldul titlurilor de
creanță emise de instituțiile de credit cu scadența la emitere de
până la 2 ani inclusiv și cu garanția de recuperare la
răscumpărare a capitalului investit mai mică de 100%, conform
structurii prevăzute în anexa nr. 1C;
e) soldul depozitelor atrase de instituțiile de credit, conform
structurii prevăzute în anexa nr. 1D;
f) ajustări din reevaluare, conform structurii prevăzute în
anexa nr. 2;
g) activele și pasivele bilanțiere în echivalent lei, conform
structurii prevăzute în anexa nr. 3;
h) securitizări și alte transferuri de credite, conform structurii
prevăzute în anexa nr. 4;
i) situația deținerilor de titluri de valoare identificabile prin cod
ISIN, conform structurii prevăzute în anexa nr. 5, care cuprinde
date privind titlurile identificabile prin cod ISIN deținute în
portofoliu la sfârșitul lunii de către instituția de credit.
(2) Datele statistice raportate Băncii Naționale a României
conform alin. (1) se referă la activitatea tuturor unităților
operative ale instituțiilor de credit de pe teritoriul național și se

7

transmit lunar, în format electronic, până cel mai târziu la data de
15 a lunii următoare lunii pentru care se întocmește raportarea.
În cazul în care data-limită până la care se transmite raportarea
este o zi nebancară, raportarea se transmite cel mai târziu în
ultima zi bancară anterioară acesteia.
(3) Instituțiile de credit rezidente raportează Băncii Naționale
a României — Direcția statistică, anual, în format electronic, în
termen de 45 de zile de la sfârșitul anului, informații nebilanțiere
conform structurii prevăzute în anexa nr. 6.
(4) Societățile de administrare a investițiilor și societățile de
investiții autoadministrate raportează Băncii Naționale a
României — Direcția statistică, separat pentru fiecare fond de
piață monetară administrat și cuprins în lista fondurilor de piață
monetară, lunar, date privind:
a) activele și pasivele bilanțiere ale fondurilor de piață
monetară, conform structurii prevăzute în anexa nr. 7;
b) activele și pasivele bilanțiere ale fondurilor de piață
monetară în echivalent lei, conform structurii prevăzute în anexa
nr. 8;
c) ajustări din reevaluare ale fondurilor de piață monetară,
conform structurii prevăzute în anexa nr. 9;
d) situația deținerilor de titluri de valoare identificabile prin
cod ISIN de către fondurile de piață monetară, conform structurii
prevăzute în anexa nr. 10, care cuprinde date privind titlurile
identificabile prin cod ISIN deținute în portofoliu la sfârșitul lunii
de către fondul de piață monetară.
Lista fondurilor de piață monetară este actualizată de Banca
Națională a României pe baza informațiilor primite de la Comisia
Națională a Valorilor Mobiliare.
(5) Datele statistice raportate Băncii Naționale a României
conform alin. (4) se transmit lunar, în format electronic, până cel
mai târziu la data de 15 a lunii următoare lunii pentru care se
întocmește raportarea. În cazul în care data-limită până la care
se transmite raportarea este o zi nelucrătoare, raportarea se
transmite cel mai târziu în ultima zi lucrătoare anterioară
acesteia.
(6) Datele raportate conform prevederilor alin. (1) și (4) au la
bază informațiile din evidența contabilă a instituțiilor de credit,
respectiv a fondurilor de piață monetară.
Art. 7. — (1) Agenții raportori au obligația să retransmită
datele statistice în cazul în care au loc revizuiri ale datelor
contabile, reclasificări sau se constată erori în datele transmise
anterior.
(2) Retransmisiile vor fi însoțite de note explicative.
CAPITOLUL III
Dispoziții finale
Art. 8. — Anexele nr. 1, 1A, 1B, 1C, 1D, 2, 3, 4, 5, 6, 7, 8, 9
și 10*) fac parte integrantă din prezenta normă.
Art. 9. — Nerespectarea prevederilor prezentei norme intră
sub incidența art. 57 din Legea nr. 312/2004 privind Statutul
Băncii Naționale a României.
Art. 10. — (1) Prezenta normă intră în vigoare la data
publicării în Monitorul Oficial al României, Partea I, și se aplică
de la 1 iulie 2010.
(2) Prima raportare în conformitate cu prezenta normă va
cuprinde datele pentru luna iunie 2010.
(3) Prima raportare a datelor pentru anexa nr. 4 va cuprinde
datele lunare pentru perioada decembrie 2009—iunie 2010.
(4) Norma Băncii Naționale a României nr. 13/2006 privind
raportarea statistică a datelor pentru elaborarea bilanțului
monetar se abrogă de la 1 iulie 2010.

p. Președintele Consiliului de administrație al Băncii Naționale a României,
Florin Georgescu
București, 25 noiembrie 2009.
Nr. 10.

*) Anexele nr. 1, 1A, 1B, 1C, 1D, 2, 3, 4, 5, 6, 7, 8, 9 și 10 sunt reproduse în facsimil.

ale instituțiilor de credit
la data de ...............

A C T I V E L E Ș I PA S I V E L E B I L A N Ț I E R E

ANEXA Nr. 1

8
MONITORUL OFICIAL AL ROMÂNIEI, PARTEA I, Nr. 861/10.XII.2009

MONITORUL OFICIAL AL ROMÂNIEI, PARTEA I, Nr. 861/10.XII.2009

9

10

MONITORUL OFICIAL AL ROMÂNIEI, PARTEA I, Nr. 861/10.XII.2009

MONITORUL OFICIAL AL ROMÂNIEI, PARTEA I, Nr. 861/10.XII.2009

11

12

MONITORUL OFICIAL AL ROMÂNIEI, PARTEA I, Nr. 861/10.XII.2009

acordate de instituțiile de credit rezidente
la data de ................

S O L D U L C R E D I T E L O R R E S TA N T E

ANEXA Nr. 1A

MONITORUL OFICIAL AL ROMÂNIEI, PARTEA I, Nr. 861/10.XII.2009
13

SOLDUL CREDITELOR

la data de

....................

acordate de instituțiile de credit rezidente

ANEXA Nr. 1B

14
MONITORUL OFICIAL AL ROMÂNIEI, PARTEA I, Nr. 861/10.XII.2009

MONITORUL OFICIAL AL ROMÂNIEI, PARTEA I, Nr. 861/10.XII.2009

15

16

MONITORUL OFICIAL AL ROMÂNIEI, PARTEA I, Nr. 861/10.XII.2009

la data de

....................

și deținute de instituțiile de credit rezidente

S O L D U L T I T L U R I L O R D E VA L O A R E , A LT E L E D E C Â T A C Ț I U N I L E E M I S E D E S O C I E T Ă Ț I V E H I C U L I N V E S T I Ț I O N A L

ANEXA Nr. 1C

MONITORUL OFICIAL AL ROMÂNIEI, PARTEA I, Nr. 861/10.XII.2009
17

SOLDUL DEPOZITELOR

atrase de instituțiile de credit rezidente
la data de ....................

ANEXA Nr. 1D

18
MONITORUL OFICIAL AL ROMÂNIEI, PARTEA I, Nr. 861/10.XII.2009

MONITORUL OFICIAL AL ROMÂNIEI, PARTEA I, Nr. 861/10.XII.2009

19

instituții de credit rezidente
în luna .....................

A J U S T Ă R I D I N R E E VA L U A R E

ANEXA Nr. 2

20
MONITORUL OFICIAL AL ROMÂNIEI, PARTEA I, Nr. 861/10.XII.2009

MONITORUL OFICIAL AL ROMÂNIEI, PARTEA I, Nr. 861/10.XII.2009

21

în echivalent lei
la data de ....................

A C T I V E Ș I PA S I V E B I L A N Ț I E R E

ANEXA Nr. 3

22
MONITORUL OFICIAL AL ROMÂNIEI, PARTEA I, Nr. 861/10.XII.2009

efectuate de instituțiile de credit rezidente
în luna ......................

S E C U R I T I Z Ă R I Ș I A LT E T R A N S F E R U R I D E C R E D I T E

ANEXA Nr. 4

MONITORUL OFICIAL AL ROMÂNIEI, PARTEA I, Nr. 861/10.XII.2009
23

24

MONITORUL OFICIAL AL ROMÂNIEI, PARTEA I, Nr. 861/10.XII.2009

MONITORUL OFICIAL AL ROMÂNIEI, PARTEA I, Nr. 861/10.XII.2009

25

26

MONITORUL OFICIAL AL ROMÂNIEI, PARTEA I, Nr. 861/10.XII.2009
ANEXA Nr. 5

S I T U A Ț I A D E Ț I N E R I L O R D E T I T L U R I D E VA L O A R E

identificabile prin cod ISIN
de către instituțiile de credit rezidente
la data de ....................

ANEXA Nr. 6

INFORMAȚII NEBILANȚIERE

ale instituțiilor de credit rezidente
(date raportate anual)
la 31 decembrie ..............

la data de

....................

ale fondurilor de piață monetară

A C T I V E L E Ș I PA S I V E L E B I L A N Ț I E R E

ANEXA Nr. 7

MONITORUL OFICIAL AL ROMÂNIEI, PARTEA I, Nr. 861/10.XII.2009
27

28

MONITORUL OFICIAL AL ROMÂNIEI, PARTEA I, Nr. 861/10.XII.2009

MONITORUL OFICIAL AL ROMÂNIEI, PARTEA I, Nr. 861/10.XII.2009

29

ale fondurilor de piață monetară
în echivalent lei
la data de ....................

A C T I V E L E Ș I PA S I V E L E B I L A N Ț I E R E

ANEXA Nr. 8

30
MONITORUL OFICIAL AL ROMÂNIEI, PARTEA I, Nr. 861/10.XII.2009

ale fondurilor de piață monetară
în luna .........................

A J U S T Ă R I D I N R E E VA L U A R E

ANEXA Nr. 9

MONITORUL OFICIAL AL ROMÂNIEI, PARTEA I, Nr. 861/10.XII.2009
31

32

MONITORUL OFICIAL AL ROMÂNIEI, PARTEA I, Nr. 861/10.XII.2009
ANEXA Nr. 10

S I T U A Ț I A D E Ț I N E R I L O R D E T I T L U R I D E VA L O A R E

identificabile prin cod ISIN
de către fondurile de piață monetară
la data de ....................

RECTIFICĂRI
În Regulamentul nr. 7/2009 pentru modificarea Regulamentului nr. 7/2006 privind veniturile Comisei Naționale
a Valorilor Mobiliare, aprobat prin Ordinul președintelui Comisiei Naționale a Valorilor Mobiliare nr. 54/2009, publicat
în Monitorul Oficial al României, Partea I, nr. 736 din 29 octombrie 2009, se face următoarea rectificare (care nu
aparține Redacției ăMonitorul Oficial, Partea I”):
— la art. I pct. 7, în anexa la regulament, la nr. crt. 1, coloana a 4-a, procentul aferent lit. c), în loc de: ă0,04%” se va
citi: ă0,0004%”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 861/10.XII.2009 conține 32 de pagini.

Prețul: 6,40 lei

&JUYDGY|435834]
ISSN 1453—4495

