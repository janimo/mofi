Anul 177 (XXI) — Nr. 759

PARTEA I

LEGI, DECRETE, HOTĂRÂRI ȘI ALTE ACTE

Vineri, 6 noiembrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.132 din 10 septembrie 2009 referitoare la
excepția de neconstituționalitate a dispozițiilor art. 2
din Ordonanța Guvernului nr. 22/2002 privind
executarea obligațiilor de plată ale instituțiilor publice,
stabilite prin titluri executorii, și ale art. 1 pct. 2 din
Ordinul președintelui Agenției Naționale de
Administrare Fiscală nr. 1.031/2008 pentru aprobarea
Procedurii privind colectarea prin executare silită a
creanțelor fiscale față de debitori instituții publice ......

2–3

Decizia nr. 1.216 din 29 septembrie 2009 referitoare la
excepția de neconstituționalitate a dispozițiilor art. 10
alin. (1), (2), (3), (4), (5), (6), (7) și (8) din Ordonanța de
urgență a Guvernului nr. 43/2002 privind Direcția
Națională Anticorupție ................................................

3–4

Decizia nr. 1.221 din 29 septembrie 2009 referitoare la
excepția de neconstituționalitate a prevederilor art. 72
alin. (1) din Legea nr. 188/1999 privind Statutul
funcționarilor publici....................................................

5–6

Pagina
Decizia nr. 1.231 din 29 septembrie 2009 privind
constituționalitatea prevederilor art. 40 alin. (3) teza
finală coroborate cu art. 46 lit. b), art. 73, art. 75, art. 76
și art. 78 din Regulamentul Camerei Deputaților........
Decizia nr. 1.242 din 6 octombrie 2009 referitoare la excepția
de neconstituționalitate a prevederilor art. 146 și
art. 150 din Legea nr. 31/1990 privind societățile
comerciale ..................................................................
Decizia nr. 1.250 din 6 octombrie 2009 referitoare la excepția
de neconstituționalitate a prevederilor art. III din titlul I
al Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................
Decizia nr. 1.251 din 6 octombrie 2009 referitoare la excepția
de neconstituționalitate a prevederilor art. 53 din
Legea cadastrului și a publicității imobiliare nr. 7/1996
și art. 108 alin. 1 din Codul de procedură civilă..........
Decizia nr. 1.291 din 8 octombrie 2009 referitoare la excepția
de neconstituționalitate a dispozițiilor art. III alin. (1) lit. a)
pct. (ii) din Legea nr. 169/1997 pentru modificarea și
completarea Legii fondului funciar nr. 18/1991 ..........

7–9

10–11

11–13

13–14

15–16

2

MONITORUL OFICIAL AL ROMÂNIEI, PARTEA I, Nr. 759/6.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.132
din 10 septembrie 2009

referitoare la excepția de neconstituționalitate a dispozițiilor art. 2 din Ordonanța Guvernului
nr. 22/2002 privind executarea obligațiilor de plată ale instituțiilor publice, stabilite prin titluri
executorii, și ale art. 1 pct. 2 din Ordinul președintelui Agenției Naționale de Administrare Fiscală
nr. 1.031/2008 pentru aprobarea Procedurii privind colectarea prin executare silită
a creanțelor fiscale față de debitori instituții publice
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 din Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executori, și ale art. 1 pct. 2 din Ordinul președintelui
Agenției Naționale de Administrare Fiscală nr. 1.031/2008
pentru aprobarea Procedurii privind colectarea prin executare
silită a creanțelor fiscale față de debitori instituții publice,
excepție ridicată de Sindicatul Liber ăPentru voi” în Dosarul
nr. 10.152/182/2008 al Judecătoriei Baia Mare — Secția civilă.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
deoarece nu este motivată.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2009, pronunțată în Dosarul
nr. 10.152/182/2008, Judecătoria Baia Mare — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 din Ordonanța
Guvernului nr. 22/2002 privind executarea obligațiilor de
plată ale instituțiilor publice, stabilite prin titluri executorii,
și ale art. 1 pct. 2 din Ordinul președintelui Agenției
Naționale de Administrare Fiscală nr. 1.031/2008 pentru
aprobarea Procedurii privind colectarea prin executare
silită a creanțelor fiscale față de debitori instituții publice,
excepție ridicată de Sindicatul Liber ăPentru voi” într-o cauză
având ca obiect soluționarea unei contestații la executare.
În motivarea excepției de neconstituționalitate autorul
acesteia susține că dispozițiile criticate sunt neconstituționale.
Judecătoria Baia Mare — Secția civilă nu și-a exprimat
opinia asupra temeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 2 din
Ordonanța Guvernului nr. 22/2002 sunt constituționale, iar, cu
privire la cele ale art. 1 pct. 2 din Ordinul președintelui Agenției
Naționale pentru Administrare Fiscală nr. 1.031/2008, consideră
că excepția de neconstituționalitate a acestora este inadmisibilă.

Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii nr. 47/1992,
reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2 din Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii, publicată în Monitorul Oficial al României,
Partea I, nr. 81 din 1 februarie 2002, și ale art. 1 pct. 2 din
Ordinul președintelui Agenției Naționale de Administrare Fiscală
nr. 1.031/2008 pentru aprobarea Procedurii privind colectarea
prin executare silită a creanțelor fiscale față de debitori instituții
publice, publicată în Monitorul Oficial al României, Partea I,
nr. 536 din 16 iulie 2008.
Dispozițiile art. 2 din Ordonanța Guvernului nr. 22/2002 au
fost modificate prin Legea nr. 110/2007, publicată în Monitorul
Oficial al României, Partea I, nr. 300 din 5 mai 2007, și au
următorul cuprins: ăDacă executarea creanței stabilite prin titluri
executorii nu începe sau continuă din cauza lipsei de fonduri,
instituția debitoare este obligată ca, în termen de 6 luni, să facă
demersurile necesare pentru a-și îndeplini obligația de plată.
Acest termen curge de la data la care debitorul a primit somația
de plată comunicată de organul competent de executare, la
cererea creditorului.”
Examinând excepția de neconstituționalitate, Curtea
constată că autorul acesteia nu a invocat niciun text sau
principiu din Constituție pretins a fi încălcat prin prevederile de
lege criticate. Or, Curtea nu se poate substitui autorului excepției
în ceea ce privește invocarea unor motive de
neconstituționalitate, întrucât ar exercita un control din oficiu,
ceea ce excedează competenței sale.
Potrivit art. 10 alin. (2) din Legea nr. 47/1992 privind
organizarea și funcționarea Curții Constituționale, sesizările
trebuie făcute în formă scrisă și motivate, iar, potrivit art. 146
lit. d) din Constituție și art. 29 alin. (1) din Legea nr. 47/1992,
Curtea Constituțională se pronunță asupra excepțiilor privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță. Prin urmare, un ordin al
președintelui Agenției Naționale pentru Administrare Fiscală nu
poate forma obiectul controlului de constituționalitate exercitat
de către Curtea Constituțională.
În consecință, excepția de neconstituționalitate a dispozițiilor
art. 2 din Ordonanța Guvernului nr. 22/2002 privind executarea
obligațiilor de plată ale instituțiilor publice, stabilite prin titluri
executorii, și ale art. 1 pct. 2 din Ordinul președintelui Agenției

MONITORUL OFICIAL AL ROMÂNIEI, PARTEA I, Nr. 759/6.XI.2009
Naționale de Administrare Fiscală nr. 1.031/2008 pentru
aprobarea Procedurii privind colectarea prin executare silită a

3

creanțelor fiscale față de debitori instituții publice, astfel cum a
fost formulată, urmează a fi respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2 din Ordonanța Guvernului nr. 22/2002
privind executarea obligațiilor de plată ale instituțiilor publice, stabilite prin titluri executorii, și ale art. 1 pct. 2 din Ordinul președintelui
Agenției Naționale de Administrare Fiscală nr. 1.031/2008 pentru aprobarea Procedurii privind colectarea prin executare silită a
creanțelor fiscale față de debitori instituții publice, excepție ridicată de Sindicatul Liber ăPentru voi” în Dosarul nr. 10.152/182/2008
al Judecătoriei Baia Mare — Secția civilă.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.216
din 29 septembrie 2009

referitoare la excepția de neconstituționalitate a dispozițiilor art. 10 alin. (1), (2), (3), (4), (5), (6), (7)
și (8) din Ordonanța de urgență a Guvernului nr. 43/2002 privind Direcția Națională Anticorupție
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 10 alin. (1), (2), (3), (4), (5), (6), (7) și (8) din
Ordonanța de urgență a Guvernului nr. 43/2002 privind Direcția
Națională Anticorupție, excepție ridicată de Gheorghe Tănase
în Dosarul nr. 15.169/318/2007 al Judecătoriei Drobeta-Turnu
Severin.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
motivarea autorului excepției privește modul în care s-a realizat
probațiunea în cauză, ceea ce nu constituie o critică de
neconstituționalitate. De asemenea, controlul de constituționalitate se realizează prin raportare la prevederile Legii
fundamentale, iar nu prin raportare la dispoziții cuprinse în alte
acte normative.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2008, pronunțată în Dosarul
nr. 15.169/318/2007, Judecătoria Drobeta-Turnu Severin a
sesizat Curtea Constituțională cu excepția de

neconstituționalitate a dispozițiilor art. 10 alin. (1), (2), (3),
(4), (5), (6), (7) și (8) din Ordonanța de urgență a Guvernului
nr. 43/2002 privind Direcția Națională Anticorupție, excepție
invocată de Gheorghe Tănase.
În motivarea excepției de neconstituționalitate se critică
modul în care a fost efectuată, în cauză, cercetarea penală care,
în opinia autorului excepției, nu a putut fi obiectivă, întrucât a
fost efectuată de ofițeri de poliție angajați ai Direcției Naționale
Anticorupție, sub directa conducere, supraveghere și control
nemijlocit al procurorilor anticorupție, iar nu de ofițeri ai poliției
judiciare subordonați ai M.I.R.A. De asemenea, actele de
urmărire penală nu au putut fi obiective, deoarece au fost
efectuate de specialiști în domeniul economic și financiar,
angajați ai Direcției Naționale Anticorupție, sub îndrumarea
procurorilor anticorupție, încălcându-se art. 131 alin. (2) din
Constituție. Se mai arată că și cercetarea tehnico-științifică a
fost efectuată în cauză cu încălcarea legii. Se concluzionează în
sensul că ăactele organului de urmărire penală [...] contravin
dispozițiilor constituționale.”
Judecătoria Drobeta-Turnu Severin apreciază că excepția
de neconstituționalitate este neîntemeiată. În opinia instanței,
normele criticate nu contravin dispozițiilor invocate, deoarece
vizează competența organelor de cercetare penală, iar aceasta
este reglementată prin norme procedurale, ce reprezintă opțiuni
ale legiuitorului conforme Constituției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale, invocând și jurisprudența Curții Constituționale
în materie.

4

MONITORUL OFICIAL AL ROMÂNIEI, PARTEA I, Nr. 759/6.XI.2009

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1), (2), (3), (4), (5), (6), (7) și (8) din
Ordonanța de urgență a Guvernului nr. 43/2002 privind Direcția
Națională Anticorupție, publicată în Monitorul Oficial al
României, Partea I, nr. 244 din 11 aprilie 2002, aprobată cu
modificări prin Legea nr. 503/2002 cu modificările și completările
ulterioare, având următorul cuprins: ă(1) În scopul efectuării cu
celeritate și în mod temeinic a activităților de descoperire și de
urmărire a infracțiunilor de corupție, în cadrul Direcției Naționale
Anticorupție funcționează ofițeri de poliție, constituind poliția
judiciară a Direcției Naționale Anticorupție.
(2) Ofițerii și agenții de poliție judiciară prevăzuți la alin. (1) își
desfășoară activitatea numai în cadrul Direcției Naționale
Anticorupție, sub autoritatea exclusivă a procurorului șef al
acestui departament.
(3) Ofițerii și agenții de poliție judiciară pot efectua numai
acele acte de cercetare penală dispuse de procurorii Direcției
Naționale Anticorupție. Ofițerii și agenții de poliție judiciară își
desfășoară activitatea sub directa conducere, supraveghere și
control al procurorului.
(4) Dispozițiile procurorilor din Direcția Națională Anticorupție
sunt obligatorii pentru ofițerii de poliție judiciară prevăzuți la
alin. (1). Actele întocmite de ofițerii de poliție judiciară din
dispoziția scrisă a procurorului sunt efectuate în numele
acestuia.
(5) Detașarea ofițerilor și a agenților de poliție judiciară în
cadrul Direcției Naționale Anticorupție se face, la propunerea
nominală a procurorului șef al Direcției Naționale Anticorupție,
prin ordin al ministrului administrației și internelor, iar numirea
acestora în funcții se face prin ordin al procurorului șef al acestui
departament.

(6) Ofițerii și agenții de poliție judiciară sunt detașați în
interesul serviciului pe o perioada de 6 ani, cu posibilitatea
prelungirii detașării în funcție, cu acordul acestora. [...]
(7) Ofițerii și agenții de poliție judiciară nu pot primi de la
organele ierarhic superioare nicio însărcinare.
(8) Ofițerii și agenții de poliție judiciară, pe perioada numirii
în cadrul Direcției Naționale Anticorupție, au drepturile și
obligațiile prevăzute de lege pentru ofițerii de poliție și agenții
de poliție, cu excepțiile prevăzute în prezenta ordonanță de
urgență. Atribuțiile prevăzute de lege pentru ministrul
administrației și internelor privind drepturile și răspunderile ce
revin ofițerilor și agenților de poliție judiciară se exercită de
procurorul șef al Direcției Naționale Anticorupție. Atribuțiile
privind acordarea gradelor profesionale pentru ofițerii și agenții
de poliție judiciară se exercită de ministrul administrației și
internelor, la propunerea procurorului șef al Direcției Naționale
Anticorupție.”
Dispozițiile constituționale invocate în susținerea excepției
sunt cele ale art. 15 alin. (2) privind neretroactivitatea legii, ale
art. 16 — Egalitatea în drepturi, ale art. 131 alin. (2) și (3) și ale
art. 132 alin. (1) privind Rolul Ministerului Public și, respectiv,
Statutul procurorilor.
Examinând excepția de neconstituționalitate astfel cum a fost
formulată, Curtea constată că ceea ce se critică, în realitate,
este modul în care au fost efectuate cercetarea și, respectiv,
urmărirea penală în cauză, concluzia autorului excepției fiind în
sensul că ăactele organului de urmărire penală [...] contravin
dispozițiilor constituționale.” Asemenea critici intră în
competența instanțelor judecătorești, iar nu a Curții
Constituționale, care, potrivit art. 29 alin. (1) din Legea
nr. 47/1992, ădecide asupra excepțiilor ridicate în fata instanțelor
judecătorești sau de arbitraj comercial privind neconstituționalitatea unei legi sau ordonanțe ori a unei dispoziții dintr-o
lege sau dintr-o ordonanță [...]”.
Curtea constată totodată că s-a mai pronunțat, în
jurisprudența sa, asupra unora dintre dispozițiile legale criticate
în prezenta cauză. Astfel, de exemplu, prin Decizia nr. 217 din
17 februarie 2009, publicată în Monitorul Oficial al României,
Partea I, nr. 164 din data de 17 martie 2009, și, respectiv,
Decizia nr. 968 din 30 octombrie 2007, publicată în Monitorul
Oficial al României, Partea I, nr. 854 din 12 decembrie 2007,
Curtea a constatat că dispozițiile art. 10 alin. (3) și (4) din
Ordonanța de urgență a Guvernului nr. 43/2002 sunt
constituționale. Soluția pronunțată anterior de Curte, precum și
considerentele de principiu care o fundamentează sunt valabile
și în prezenta cauză, deoarece nu au intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1)—(8) din Ordonanța de urgență a Guvernului
nr. 43/2002 privind Direcția Națională Anticorupție, excepție ridicată de Gheorghe Tănase în Dosarul nr. 15.169/318/2007 al
Judecătoriei Drobeta-Turnu Severin.
Definitivă și general obligatorie.
Pronunțată în ședința publică din data de 29 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 759/6.XI.2009

5

CURTEA CONSTITUȚIONALĂ

D E C I Z I A Nr. 1.221
din 29 septembrie 2009

referitoare la excepția de neconstituționalitate a prevederilor art. 72 alin. (1) din Legea nr. 188/1999
privind Statutul funcționarilor publici
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 72 alin. (1) din Legea nr. 188/1999 privind
Statutul funcționarilor publici, excepție ridicată de Federația
Națională a Sindicatelor din Administrație (F.N.S.A.) în Dosarul
nr. 655/33/2008 al Curții de Apel Cluj — Secția comercială, de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează asupra faptului că autorul
excepției a comunicat Curții Constituționale un înscris prin care
solicită și argumentează admiterea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
Dispozițiile legale criticate transpun la nivelul legii organice
prevederile art. 41 alin. (5) din Constituție, referitoare la dreptul
la negocieri colective în materie de muncă, limitarea de care
vorbește autorul excepției în cuprinsul criticii de
neconstituționalitate fiind o consecință firească a principiului
stabilității ce caracterizează statutul funcționarilor publici. Ca
atare, în privința anumitor drepturi, excluse de la negociere,
legiuitorul este cel care stabilește existența, întinderea și
modalitatea acestora de exercitare. Totodată, Convenția
nr. 98/1949 a Organizației Internaționale a Muncii asupra
dreptului de organizare și de negociere colectivă exclude
funcționarii publici din sfera destinatarilor săi.
C U R T E A,

având în vedere actele și lucrările dosarului, reține următoarele:
Prin Încheierea din 23 martie 2009, pronunțată în Dosarul
nr. 655/33/2008, Curtea de Apel Cluj — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 72 alin. (1) din Legea nr. 188/1999 privind
Statutul funcționarilor publici.
Excepția a fost ridicată de Federația Națională a Sindicatelor
din Administrație (F.N.S.A.) într-o cauză având ca obiect
soluționarea unei acțiuni în anulare a unui act administrativ cu
caracter normativ.
În motivarea excepției de neconstituționalitate autorul
acesteia arată că dispozițiile art. 72 alin. (1) din Legea
nr. 188/1999, reglementând limitativ, prin utilizarea adverbului
ănumai”, domeniile în care pot fi negociate acordurile colective,
încalcă drepturile fundamentale la negociere colectivă și la
nediscriminare. Textele constituționale, convenționale și legale
indicate reglementează dreptul la negociere colectivă, fără a-l
limita sau fără a institui tratamente diferențiate, or prevederile

de lege criticate conțin norme limitative care nu sunt
ăconstituțional fundamentate”. Limitarea domeniilor în care se
pot negocia acorduri colective se aplică doar funcționarilor
publici ai autorităților și instituțiilor publice din sectorul bugetar,
finanțate de la bugetul de stat, nu și personalului contractual din
cadrul aceleiași autorități și instituții bugetare și nici celorlalte
categorii de salariați la nivel național, pentru care contractul
colectiv de muncă negociat conform legii reprezintă dreptul
părților, ceea ce creează o discriminare a primei categorii de
funcționari publici față de celelalte categorii de salariați, doar pe
considerentul calității de ăfuncționar public.”
Autorul excepției de neconstituționalitate mai arată că, la
nivelul autorităților și instituțiilor publice ce realizează venituri
proprii, limitarea este cu atât mai puțin justificată, deoarece
negocierea altor drepturi și categorii de drepturi ar fi posibilă fără
ca bugetul de stat să fie afectat.
Curtea de Apel Cluj — Secția comercială, de contencios
administrativ și fiscal apreciază că excepția de neconstituționalitate nu este întemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este neîntemeiată. Dreptul la negocieri
colective, invocat, nu este un drept absolut, astfel că stabilirea
condițiilor în care negocierile și convențiile colective trebuie
desfășurate, respectiv încheiate cu salariații aparținând unor
anumite categorii profesionale, revin exclusiv legiuitorului, fără
ca prin aceasta să fie încălcat principiul egalității în drepturi,
statuat de art. 16 din Constituție. În plus, potrivit art. 12 alin. (1)
din Legea nr. 130/1996, prin contractele colective de muncă
salariații instituțiilor bugetare nu pot negocia clauze referitoare
la drepturile ale căror acordare și cuantum sunt stabilite prin
lege, aceste contracte având un regim juridic special, determinat
de situația deosebită a părților contractante. Textul de lege
criticat oferă posibilitatea salariaților care au raporturi de serviciu
cu conducătorii instituțiilor finanțate din fonduri bugetare, de a
încheia acorduri (convenții) anuale, prin negocierea acelor
clauze care sunt permise în limitele și cu condițiile prevăzute de
lege, în limita fondurilor bugetare alocate cu această destinație,
în acord cu exigențele prevederilor art. 138 alin. (5) din
Constituție. Totodată, se menționează că, potrivit art. 6 din
Convenția nr. 98/1949 a Organizației Internaționale a Muncii
asupra dreptului de organizare și de negociere colectivă, care
face parte din dreptul intern, fiind ratificată de România,
funcționarii publici nu sunt incluși în câmpul de aplicare al
acestei convenții.
Avocatul Poporului, în punctul său de vedere, apreciază că
dispozițiile art. 72 alin. (1) din Legea nr. 188/1999 privind Statutul
funcționarilor publici, republicată, cu modificările și completările
ulterioare, sunt constituționale, fiind în acord cu exigențele
prevederilor art. 16 și ale art. 41 din Legea fundamentală.
Totodată, se arată că autorul excepției vizează, în realitate,
completarea textului legal criticat, aspect ce nu aparține
competenței Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.

6

MONITORUL OFICIAL AL ROMÂNIEI, PARTEA I, Nr. 759/6.XI.2009
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 72 alin. (1) din Legea nr. 188/1999 privind Statutul
funcționarilor publici, republicată în Monitorul Oficial al
României, Partea I, nr. 365 din 29 mai 2007, având următoarea
redactare: ă(1) Autoritățile și instituțiile publice pot încheia anual,
în condițiile legii, acorduri cu sindicatele reprezentative ale
funcționarilor publici sau cu reprezentanții funcționarilor publici,
care să cuprindă numai măsuri referitoare la:
a) constituirea și folosirea fondurilor destinate îmbunătățirii
condițiilor la locul de muncă;
b) sănătatea și securitatea în muncă;
c) programul zilnic de lucru;
d) perfecționarea profesională;
e) alte măsuri decât cele prevăzute de lege, referitoare la
protecția celor aleși în organele de conducere ale organizațiilor
sindicale.”
Autorul excepției de neconstituționalitate invocă prevederile
constituționale ale art. 9 — Sindicatele, patronatele și asociațiile
profesionale, ale art. 16 — Egalitatea în drepturi, precum și ale
art. 41 alin. (5), prin care dreptul la negocieri colective în materie
de muncă și caracterul obligatoriu al convențiilor colective sunt
garantate. De asemenea, sunt menționate ăprincipiile egalității și
nediscriminării, așa cum sunt ele statuate în tratatele
internaționale ratificate de România, în Convenția Europeană a
Drepturilor Omului și în Ordonanța Guvernului. nr. 137/2000
privind prevenirea și sancționarea tuturor formelor de
discriminare, aprobată prin Legea nr. 48/2002”, ădreptul la
negociere sindicală, așa cum este el statuat de Convenția
privind libertatea sindicală nr. 87/1948, Carta Socială
Europeană, Convenția Europeană a Drepturilor Omului, precum
și garanțiile stabilite privind dreptul de informare și consultare,
garanțiile privind adoptarea și aplicarea legii fără a aduce
atingere principiilor libertății sindicale, negocierii și
nediscriminării.”
Analizând excepția de neconstituționalitate, Curtea
Constituțională constată că susținerile de neconstituționalitate
nu sunt întemeiate, excepția urmând să fie respinsă.
Din motivarea autorului excepției rezultă că acesta dorește,
în realitate, ca în acordurile anuale dintre autoritățile și instituțiile
publice, pe de o parte, și sindicatele reprezentative ale

funcționarilor publici sau cu reprezentanții funcționarilor publici,
pe de altă parte, să fie cuprinse și alte măsuri decât cele la care
limitativ se referă art. 72 alin. (1) din Legea nr. 188/1999 privind
Statutul funcționarilor publici, această îngrădire fiind în esență
contrară, în opinia sa, principiului nediscriminării și dreptului la
negociere colectivă.
Cât privește principiul nediscriminării, Curtea reține că acesta
nu poate fi invocat în ipoteza a două situații sau categorii de
subiecte de drept diferite, ci doar în condiții comparabile sau de
egalitate, fără diferențe majore, esențiale dintre cei doi termeni
reglementați în ipoteza unei norme juridice. Astfel, funcționarii
publici reprezintă o categorie de salariați aparte, ce se
deosebesc prin statutul legal specific, acesta fiind, la rândul său,
întemeiat pe principiile legalității, imparțialității și obiectivității, al
transparenței, al responsabilității, al stabilității în exercitarea
funcției publice și al subordonării ierarhice. Așadar, consecințele
ce derivă din această diferență de statut profesional nu decurg,
așa cum afirmă autorul excepției, din ăsimplul considerent al
calității de funcționar public”, ci constau într-o serie de drepturi
și obligații specifice, reglementate de lege, printre care și aceea
cuprinsă la art. 72 alin. (1) din Legea nr. 188/1999 privind
Statutul
funcționarilor
publici,
criticate
pentru
neconstituționalitate. O reglementare asemănătoare se
regăsește și la art. 12 alin. (1) din Legea nr. 130/1996 privind
contractul colectiv de muncă, republicată, potrivit cărora
ăContracte colective de muncă se pot încheia și pentru salariații
instituțiilor bugetare. Prin aceste contracte nu se pot negocia
clauze referitoare la drepturile ale căror acordare și cuantum
sunt stabilite prin dispoziții legale.”
Curtea constată că este firesc ca drepturile de natură
salarială ale funcționarilor publici să fie stabilite, sub aspectul
cuantumului lor, prin lege, și nu prin contractul colectiv de
muncă, ca urmare a negocierilor, la fel ca în cazul personalului
contractual, având în vedere statutul profesional al acestora și,
în special, sursa de finanțare a acestor venituri, și anume
bugetul public național. Faptul că aceste elemente ale
contractului colectiv de muncă nu sunt supuse negocierii între
părți nu are semnificația încălcării dreptului la negocieri colective
în materie de muncă, consacrat de art. 41 alin. (5) din
Constituție, în condițiile în care art. 9 din Legea fundamentală,
invocat de autorul excepției, prevede expres că ăSindicatele,
patronatele și asociațiile profesionale se constituie și își
desfășoară activitatea potrivit statutelor lor, în condițiile legii.”
De altfel, Convenția nr. 98/1949 a Organizației Internaționale a
Muncii asupra dreptului de organizare și de negociere colectivă,
ratificată de România prin Decretul nr. 352 din 1958, precizează,
la art. 6, că aceasta nu se aplică funcționarilor publici, urmând
ca fiecare stat membru să adopte în legislația națională măsurile
proprii referitoare la garanțiile prevăzute în convenție privind
dreptul de organizare și de negociere colectivă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 72 alin. (1) din Legea nr. 188/1999 privind
Statutul funcționarilor publici, excepție ridicată de Federația Națională a Sindicatelor din Administrație (F.N.S.A.) în Dosarul
nr. 655/33/2008 al Curții de Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 29 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 759/6.XI.2009

7

CURTEA CONSTITUȚIONALĂ

D E C I Z I A Nr. 1.231
din 29 septembrie 2009

privind constituționalitatea prevederilor art. 40 alin. (3) teza finală coroborate cu art. 46 lit. b),
art. 73, art. 75, art. 76 și art. 78 din Regulamentul Camerei Deputaților
Cu Adresa nr. 51/5.373 din 8 septembrie 2009, secretarul
general al Camerei Deputaților a trimis Curții Constituționale
sesizarea formulată de 54 de deputați, în conformitate cu
prevederile art. 146 lit. c) din Constituție și ale art. 27 alin. (2) din
Legea nr. 47/1992 privind organizarea și funcționarea Curții
Constituționale, pentru exercitarea controlului de constituționalitate cu privire la dispozițiile art. 40 alin. (3) coroborat cu
art. 46 lit. b), art. 73, art. 75, art. 76 alin. (1)—(8) și art. 78
alin. (1)—(3) din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat în
Monitorul Oficial al României, Partea I, nr. 35 din 16 ianuarie
2006.
Sesizarea este susținută prin semnăturile a 54 de deputați,
după cum urmează: Mircea-Nicu Toader, Doinița-Mariana
Chircu, Petru Călian, Adrian Gurzău, Mircia Giurgiu, Gabriel
Andronache, Gheorghe Ialomițianu, Marius Cristinel Dugulescu,
Daniel Buda, Lucian Nicolae Bode, Victor Boiangiu, Marian
Avram, Cornel Știrbeț, Gheorghe Roman, Sulfina Barbu,
Dragoș-Adrian Iftime, Iosif Veniamin Blaga, Clement Negruț,
Doru Brașoan Leșe, Lucian Riviș-Tipei, Florin Postolachi,
Iustin-Marinel Cionca-Arghir, Adrian Henorel Nițu, Daniel-Ionuț
Bărbulescu, Ștefan Seremi, Cosmin Mihai Popescu, Daniel
Vasile Oajdea, Constantin Severus Militaru, Cornel Ghiță,
Mihaela Stoica, Stelică Iacob Strugaru, Cătălin Ovidiu Buhăianu-Obuf,
Ioan-Nelu Botiș, Valentin Rusu, Sanda-Maria Ardeleanu,
Gabriel-Dan Gospodaru, Eugen Constantin Uricec, Adrian
Florescu, Cristian Petrescu, Dan-Radu Zătreanu, Mihai Stroe,
Adrian Popescu, Florian Adrian Geantă, Viorel Cărare, Georgică
Dumitru, Valeriu Alecu, Mihai Doru Oprișcan, Sorin Ștefan
Zamfirescu, Stelian Ghiță-Eftemie, Gheorghe Hogea, Mihail
Boldea, Răzvan Mustea-Șerban, Ioan Oltean și Andrei-Valentin
Sava.
Sesizarea a fost înregistrată la Curtea Constituțională sub
nr. J5.063 din 8 septembrie 2009 și formează obiectul Dosarului
nr. 7.051C/2009.
Obiectul sesizării, astfel cum a fost formulat, îl constituie
prevederile art. 40 alin. (3) coroborat cu art. 46 lit. b), art. 73,
art. 75, art. 76 alin. (1)—(8) și art. 78 alin. (1)—(3) din
Regulamentul Camerei Deputaților. În realitate, astfel cum
rezultă din motivarea prezentei sesizări, autorii acesteia critică
punctual art. 40 alin. (3) teza finală coroborată cu art. 46 lit. b),
art. 73, art. 75, art. 76 și art. 78 din Regulamentul Camerei
Deputaților, texte care au următorul cuprins:
— Art. 40 alin. (3) teza finală: ă[...] Obiectivele, numărul
membrilor, componența nominală și conducerea comisiilor de
anchetă sau speciale ale Camerei Deputaților se aprobă de
plenul acesteia odată cu constituirea acestora.”;
— Art. 46 lit. b): ăBiroul fiecărei comisii a Camerei Deputaților:
[...]
b) propune proiectul regulamentului de funcționare a comisiei
și orice modificare a acestuia;”;
— Art. 73: ă(1) În condițiile în care se consideră necesară
clarificarea cauzelor și împrejurărilor în care s-au produs
evenimente sau au avut loc acțiuni cu efecte negative, precum
și stabilirea concluziilor, răspunderilor și măsurilor ce se impun,
Camera Deputaților poate hotărî inițierea unei anchete
parlamentare.
(2) Ancheta poate fi realizată de o comisie permanentă, în
condițiile art. 71, sau de o comisie de anchetă parlamentară
înființată în acest scop.”;

— Art. 75: ăLa cererea a minimum 50 de deputați din cel puțin
două grupuri parlamentare Camera Deputaților va putea hotărî
înființarea unei comisii de anchetă, prevederile art. 39—58 și ale
art. 72 alin. (2)—(5) fiind aplicabile.”;
— Art. 76: ă(1) În vederea audierii, Comisia de anchetă
parlamentară poate cita orice persoană care poate avea
cunoștință despre o faptă sau o împrejurare de natură să
servească la aflarea adevărului în cauza care formează obiectul
activității comisiei.
(2) Persoanele citate sunt obligate să se prezinte în fața
Comisiei de anchetă parlamentară.
(3) La cererea Comisiei de anchetă parlamentară orice
persoană care cunoaște fapte sau împrejurări în legătură cu
obiectul cercetării ori care deține un mijloc de probă este
obligată să le aducă la cunoștință sau să le înfățișeze la
termenele stabilite. Instituțiile și organizațiile sunt obligate, în
condițiile legii, să răspundă la solicitările Comisiei de anchetă
parlamentară în termenul stabilit de aceasta.
(4) Când, pentru lămurirea unor fapte sau împrejurări în
vederea aflării adevărului, este necesară întocmirea unor
rapoarte de expertiză, Comisia de anchetă parlamentară solicită
efectuarea de expertize.
(5) Dispozițiile legii referitoare la citarea, prezentarea și
ascultarea martorilor, precum și cele privitoare la prezentarea și
predarea obiectelor ori înscrisurilor sau efectuarea expertizelor
se aplică în mod corespunzător.
(6) Președintele comisiei care efectuează ancheta atrage
atenția persoanei audiate că are obligația de a spune adevărul,
de a nu ascunde nimic din ceea ce știe și că nerespectarea
acestei obligații atrage răspunderea penală.
(7) Comisia poate solicita în cursul investigațiilor și accesul,
în condițiile legii, la informații clasificate.
(8) Cheltuielile necesare efectuării expertizelor și a altor acte
procedurale, ce țin de activitatea comisiei, se aprobă de Biroul
permanent al Camerei Deputaților, la solicitarea președintelui
Comisiei de anchetă parlamentară.”;
— Art. 78: ă(1) Concluziile, răspunderile și măsurile conținute
în raportul privind ancheta parlamentară, dezbătute de către
Camera Deputaților, vor fi reflectate în conținutul unei hotărâri
care, după adoptare, va fi înaintată, dacă se impune, împreună
cu raportul, autorităților competente în vederea examinării și
soluționării.
(2) Pentru soluționarea problemelor rezultate din hotărârea
Camerei Deputaților și din raportul Comisiei de anchetă
parlamentară, autoritățile competente pot avea acces la toate
documentele ce au stat la baza întocmirii respectivului raport,
care se păstrează în arhiva Camerei, conform dispozițiilor legale
în vigoare.
(3) Autoritățile sesizate cu hotărârea Camerei Deputaților și
cu raportul comisiei de anchetă parlamentară au obligația să
informeze, în termen de 30 de zile de la adoptarea soluției,
Biroul permanent al Camerei Deputaților privind soluțiile
adoptate și motivarea acestora. Biroul permanent va prezenta
plenului Camerei Deputaților informarea autorităților sesizate.”
În motivarea sesizării, autorii acesteia aduc două critici
distincte de neconstituționalitate, după cum urmează:
I. Se susține că dispozițiile art. 73, art. 75, art. 76 alin. (1)—(8)
și art. 78 alin. (1)—(3) din Regulamentul Camerei Deputaților
contravin art. 21 alin. (4), art. 24 alin. (2) și art. 126 alin. (1) și (5)
din Constituție, întrucât instituie o jurisdicție extraordinară,

8

MONITORUL OFICIAL AL ROMÂNIEI, PARTEA I, Nr. 759/6.XI.2009

obligatorie, în care funcția de sesizare, anchetă și judecată se
confundă, fără a se institui posibilitatea asistării de către avocat.
În acest sens se aduc următoarele argumente: comisa de
anchetă nu are caracter de permanență, funcționează în situații
excepționale, printre scopuri se numără și stabilirea răspunderii
juridice a persoanei anchetate, are competența de a cita și audia
orice persoană, de a cere prezentarea și predarea obiectelor
sau înscrisurilor, de a solicita efectuarea de expertize, de a
administra și evalua probe. Se mai susține că nerespectarea
obligației prevăzute de art. 76 alin. (6) din Regulament, respectiv
aceea ca persoana anchetată să spună adevărul și să nu
ascundă nimic din ceea ce știe, atrage răspunderea penală a
persoanei audiate. Astfel, procedura din fața comisiei de
anchetă este asimilată uneia judiciare, deși comisia nu face
parte din sistemul instanțelor judecătorești.
Se susține că potrivit art. 75 din Regulament funcția de
sesizare este confundată cu cea de anchetă și de judecată,
întrucât cei care solicită înființarea unei asemenea comisii pot fi
ulterior membri ai acesteia și pot influența adoptarea raportului.
Se consideră că raportul comisiei se constituie într-un veritabil
act de sesizare cu autoritate, din moment ce va fi înaintat către
autoritățile competente împreună cu hotărârea Camerei ce va fi
adoptată în raport cu cele constatate de către comisia de
anchetă.
Se apreciază că o comisie de anchetă adoptă măsuri de
tragere la răspundere juridică, întrucât generează acțiuni ale
altor instituții și are ca scop stabilirea acestor răspunderi, pe care
alte organe ale statului nu le-ar putea ignora.
În consecință, natura juridică a activității de jurisdicție
desfășurate de o comisie parlamentară de anchetă nu se
încadrează în niciuna dintre jurisdicțiile prevăzute și admise prin
Constituție.
II. O altă critică de neconstituționalitate vizează art. 40
alin. (3) coroborat cu art. 46 lit. b) din Regulament, în sensul că
acestea contravin prevederilor art. 16 alin. (1), art. 20 și art. 21
alin. (4) din Constituție. Argumentul principal în susținerea
neconstituționalității acestor texte regulamentare este că prevăd
posibilitatea edictării unui regulament propriu fiecărei comisii de
anchetă, ulterior înființării sale, lipsind astfel de accesibilitate și
previzibilitate regulamentul de funcționare ce prevede
organizarea și funcționarea comisiei în cauză. Prin urmare, se
creează privilegii și discriminări prin elaborarea unor
regulamente diferite în fiecare situație și de fiecare comisie,
ulterior înființării ei.
În final, se arată că posibilitatea edictării de regulamente
neuniforme și contradictorii pentru fiecare dintre comisiile de
anchetă ce se înființează, precum și lipsa obligativității edictării
unui regulament unic de funcționare al comisiilor speciale, care
să fie clar, previzibil și preexistent înființării oricărei comisii, duc
la situația ca persoana anchetată să fie lipsită de posibilitatea de
a-și cunoaște drepturile procedurale. O atare posibilitate
demonstrează lipsa caracterului accesibil al acestor
regulamente, contrar jurisprudenței Curții Europene a Drepturilor
Omului în materia previzibilității, clarității și accesibilității
normelor juridice.
În conformitate cu dispozițiile art. 27 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost trimisă președintelui Camerei
Deputaților, pentru a comunica punctul de vedere al Biroului
permanent.
Președintele Camerei Deputaților nu a comunicat punctul
de vedere al Biroului permanent.
C U R T E A,

examinând sesizarea de neconstituționalitate, raportul întocmit
de judecătorul-raportor, dispozițiile criticate din Regulamentul
Camerei Deputaților, republicat, prin raportare la prevederile
Constituției României, și dispozițiile Legii nr. 47/1992 privind

organizarea și funcționarea Curții Constituționale, reține
următoarele:
Curtea a fost legal sesizată și este competentă, potrivit
dispozițiilor art. 146 lit. c) din Constituție, precum și ale art. 1,
10, 27 și 28 din Legea nr. 47/1992, să se pronunțe asupra
constituționalității prevederilor criticate din Regulamentul
Camerei Deputaților.
Obiectul controlului de constituționalitate îl constituie
dispozițiile art. 40 alin. (3) teza finală coroborate cu ale art. 46
lit. b), ale art. 73, ale art. 75, ale art. 76 și ale art. 78 din
Regulamentul Camerei Deputaților, aprobat prin Hotărârea
Camerei Deputaților nr. 8/1994, republicat în Monitorul Oficial al
României, Partea I, nr. 35 din 16 ianuarie 2006.
Prevederile constituționale invocate în motivarea sesizării
sunt cele ale art. 16 alin. (1) privind egalitatea în drepturi, ale
art. 20 referitoare la tratatele internaționale privind drepturile
omului, ale art. 21 alin. (4) privind caracterul facultativ și gratuit
al jurisdicțiilor speciale administrative, ale art. 24 alin. (2) privind
dreptul la apărare și ale art. 126 alin. (1) și (5) privind instanțele
judecătorești și interzicerea înființării de instanțe extraordinare.
De asemenea, este invocată, în mod generic, jurisprudența
Curții Europene a Drepturilor Omului în materia previzibilității,
clarității și accesibilității normelor juridice.
Examinând sesizarea de neconstituționalitate și dispozițiile
regulamentare criticate, prin raportare la prevederile
constituționale invocate, Curtea constată următoarele:
I. Ancheta parlamentară este o expresie a funcției de control
pe care o are Parlamentul în cadrul democrației constituționale.
Acest tip de control parlamentar se poate efectua prin
intermediul unei comisii de anchetă constituite ad-hoc sau prin
mijlocirea unei comisii permanente. Cu privire la comisiile de
anchetă constituite ad-hoc, Curtea observă că acestea sunt
legitimate din punct de vedere constituțional prin textul art. 64
alin. (4) din Legea fundamentală, care prevede că ăFiecare
Cameră își constituie comisii permanente și poate institui comisii
de anchetă sau alte comisii speciale. Camerele își pot constitui
comisii comune”. Din acest text constituțional rezultă, fără dubiu,
că aceste comisii de anchetă se constituie și funcționează în
cadrul fiecărei Camere, care, potrivit autonomiei lor
regulamentare, urmează ca prin regulament să stabilească
modul lor concret de organizare și funcționare. Acest aspect, în
ceea ce privește Camera Deputaților, este reglementat prin
prevederile cap. I, secțiunea a 5-a, subsecțiunea 4, intitulată
Comisii de anchetă ale Camerei Deputaților.
Pentru a răspunde criticilor de neconstituționalitate, trebuie
observate considerentele de principiu enunțate în Decizia nr. 45
din 17 mai 1994, publicată în Monitorul Oficial al României,
Partea I, nr. 131 din 27 mai 1994, și anume faptul că
Regulamentul Camerei Deputaților este o hotărâre care
reglementează organizarea internă și proprie a Camerei, astfel
că ăprevederile sale nu pot stabili drepturi și obligații decât
pentru deputați, precum și pentru autoritățile, demnitarii și
funcționarii publici, în funcție de raporturile constituționale pe
care le au cu Camera. Ca atare, prin Regulamentul Camerei
Deputaților nu se pot stabili drepturi și mai ales obligații în
sarcina unor subiecte de drept din afara Camerei Deputaților,
subiecte de drept care nu se încadrează în cele circumstanțiate
mai înainte. Asemenea prevederi pot cuprinde numai legile, în
accepțiunea de acte juridice ale Parlamentului”.
Astfel, rezultă că în fața comisiilor de anchetă, în mod
obligatoriu, trebuie să compară numai subiectele de drept care
se află în raporturi constituționale specifice cu Parlamentul
potrivit titlului III, cap. IV din Constituție, intitulat Raporturile
Parlamentului cu Guvernul. Alte subiecte de drept pot fi invitate
să ia parte la dezbaterile din fața comisiilor de anchetă, fără a
exista însă vreo obligație corelativă din partea acestora de a da
curs invitației.
Cu privire la pretinsa activitate de jurisdicție extraordinară pe
care o desfășoară comisiile de anchetă, Curtea reține că, din

MONITORUL OFICIAL AL ROMÂNIEI, PARTEA I, Nr. 759/6.XI.2009
punct de vedere etimologic, cuvântul jurisdicție este de sorginte
latină (iuris dictio) și înseamnă a spune dreptul. Astfel, pentru
ca o autoritate publică să dispună de jurisdicție trebuie să aibă
capacitatea și dreptul de a judeca și de a se pronunța asupra
unor litigii care vizează, de principiu, drepturile subiective ale
părților implicate. Curtea Constituțională, prin Decizia nr.
51 din 31 ianuarie 2008, publicată în Monitorul Oficial al
României, Partea I, nr. 95 din 6 februarie 2008, a statuat că o
jurisdicție este extraordinară numai în măsura în care există o
confuzie între funcția de anchetă, cea de judecată și cea de
soluționare a căilor de atac împotriva propriilor decizii, lipsă de
contradictorialitate și publicitate a dezbaterilor, limitare a dreptului
la apărare al persoanelor, liber arbitru în administrarea și
aprecierea probelor, precum și posibilitatea de a da, în aceleași
cauze, verdicte noi, contrare celor validate prin deciziile definitive
ale instanțelor judecătorești. Natura juridică a organelor care
exercită o jurisdicție extraordinară este cea a instanțelor
extraordinare, interzise de art. 126 alin. (5) din Constituția
României.
În cauza de față, Curtea constată că aceste comisii de
anchetă nu au un caracter jurisdicțional. Ele nu au abilitarea
constituțională sau regulamentară să se pronunțe asupra
vinovăției sau nevinovăției unei persoane, ci sunt expresia
controlului parlamentar. Scopul lor este acela de a lămuri, de a
clarifica împrejurările și cauzele în care s-au produs ăevenimente
sau au avut loc acțiuni cu efecte negative, precum și stabilirea
concluziilor, răspunderilor și măsurilor ce se impun” (art. 73 din
Regulament). Este, prin urmare, de forța evidenței faptul că
aceste comisii anchetează/verifică fapte sau împrejurări, și nu
persoane. Ele au ca scop constatarea existenței sau
inexistenței faptelor pentru care a fost creată comisia de
anchetă, fără a stabili cu titlu de certitudine răspunderea
administrativă, materială, disciplinară sau penală a vreunei
persoane. Chiar dacă textul art. 78 alin. (1) din Regulament este
unul mai general, interpretarea sa trebuie să urmeze limitele și
exigențele enunțate mai sus.
Sintagma ăstabilirea concluziilor, răspunderilor și măsurilor
ce se impun” nu presupune că aceste comisii au competența de
a da un verdict, ci faptul că, în raportul pe care îl întocmește
comisia de anchetă cu privire la situația de fapt anchetată, va
indica concluziile la care a ajuns pe baza actelor și
documentelor pe care le-a consultat și a audierilor efectuate. A
admite că această sintagmă vizează o activitate jurisdicțională
ar însemna ca actele, spre exemplu, ale organelor de control
(Garda Financiară, Curtea de Conturi, Departamentul pentru
Lupta Antifraudă) să califice aceste organe ca fiind cu caracter

9

jurisdicțional, ceea ce este inadmisibil. Aceste organe au
posibilitatea de a audia, de a efectua/cere efectuarea de
expertize, de a controla, de a constata săvârșirea unor fapte, de
a emite concluzii, recomandări și propune măsuri ce se impun
a se lua. Or, o atare activitate nu poate fi automat calificată ca
fiind una jurisdicțională. Aceste organe, ca și comisia de
anchetă, nu dau verdicte prin care se constată vinovăția unei
persoane, ci doar constată o stare de fapt și fac
propuneri/recomandări. Chiar dacă o comisie de anchetă își
depășește atribuțiile, ăverdictele” sale nu ar putea avea nicio
finalitate juridică, votul final asupra constatărilor comisiei de
anchetă dându-se în plenul respectivei Camere, fiind deci un vot
politic.
Compunerea comisiilor de anchetă, de asemenea, nu poate
fi motiv de calificare ca jurisdicțională a activității lor. Faptul că
din acestea fac parte și cei ce au solicitat înființarea comisiei nu
are nicio relevanță, prin prisma faptului că votul final al
Parlamentului, astfel cum s-a arătat mai sus, este unul
esențialmente politic.
În consecință, simplele audieri de persoane, modalitățile de
citare/invitare a persoanelor, respectiv propunerile din raportul
comisiei de anchetă adresate Biroului permanent nu califică
activitatea acesteia ca fiind una jurisdicțională. Se reține deci că
activitatea de anchetă privește lămurirea unor chestiuni de
ordine publică, fără a da verdicte și fără a angaja răspunderea
penală sau materială a vreunei persoane. În lipsa unei activități
jurisdicționale nu se poate reține încălcarea art. 126 alin. (5) din
Constituție și, prin prisma celor expuse, rezultă că nici celelalte
prevederi constituționale invocate nu sunt încălcate.
În final, Curtea observă că asemenea proceduri
parlamentare se întâlnesc și în alte state, în acest sens
reținându-se exemplul Franței (art. 137 și următoarele din
Regulamentul Adunării Naționale) sau al Ungariei (art. 36 și
următoarele din Regulamentul Adunării Naționale).
II. Critica de neconstituționalitate care vizează art. 40 alin. (3)
coroborat cu art. 46 lit. b) din Regulament este inadmisibilă,
întrucât tinde la modificarea textelor regulamentare supuse
analizei Curții Constituționale. Astfel, se dorește elaborarea unui
regulament comun pentru organizarea și funcționarea comisiilor
de anchetă, și nu existența unor regulamente elaborate
individual de fiecare comisie de anchetă. Or, potrivit art. 2
alin. (3) din Legea nr. 47/1992, Curtea nu poate modifica sau
completa textul supus controlului de constituționalitate.
Modificarea Regulamentului Camerei Deputaților în sensul dorit
de autorii sesizării este atribuția exclusivă a Camerei Deputaților.

Având în vedere considerentele expuse, în temeiul dispozițiilor art. 146 lit. c) și art. 147 alin. (1) și (4) din Constituție,
precum și al prevederilor art. 11 alin. (1) lit. A.c), art. 27 și 28 din Legea nr. 47/1992 privind organizarea și funcționarea Curții
Constituționale, cu unanimitate de voturi,
CURTEA CONSTITUȚIONALĂ

În numele legii
D E C I D E:

I. Respinge ca neîntemeiată sesizarea referitoare la neconstituționalitatea dispozițiilor art. 73, art. 75, art. 76 și art. 78 din
Regulamentul Camerei Deputaților.
II. Respinge ca inadmisibilă sesizarea referitoare la neconstituționalitatea dispozițiilor art. 40 alin. (3) teza finală coroborate
cu cele ale art. 46 lit. b) din Regulamentul Camerei Deputaților.
Definitivă și general obligatorie.
Decizia se comunică președintelui Camerei Deputaților și se publică în Monitorul Oficial al României, Partea I.
Dezbaterea a avut loc la data de 29 septembrie 2009 și la aceasta au participat: Ioan Vida, președinte, Nicolae Cochinescu,
Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 759/6.XI.2009
CURTEA CONSTITUȚIONALĂ

D E C I Z I A Nr. 1.242
din 6 octombrie 2009

referitoare la excepția de neconstituționalitate a prevederilor art. 146 și art. 150
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 146 și art. 150 din Legea nr. 31/1990 privind
societățile comerciale, excepție ridicată de George Sorin Crețu
în Dosarul nr. 27.938/3/2008 al Tribunalului București — Secția
a VI-a comercială.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate având ca obiect
prevederile art. 146 din Legea nr. 31/1990 privind societățile
comerciale, ca fiind inadmisibilă, de vreme ce acest text de lege
este abrogat, și de respingere, ca neîntemeiată, a excepției de
neconstituționalitate având ca obiect prevederile art. 150 din
Legea nr. 31/1990 privind societățile comerciale.
C U R T E A,

având în vedere actele și lucrările dosarului, constată
următoarele:
Prin Încheierea din 5 martie 2009, pronunțată în Dosarul
nr. 27.938/3/2008, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a prevederilor art. 146 și art. 150 din
Legea nr. 31/1990 privind societățile comerciale. Excepția a
fost ridicată de George Sorin Crețu într-o acțiune având ca
obiect constatarea nulității absolute a hotărârii adunării generale
a asociaților și a nulității unui contract de vânzare-cumpărare.
În motivarea excepției de neconstituționalitate autorul
acesteia susține, în esență, că textul de lege criticat permite
administratorului, fără a avea acordul persoanei juridice
exprimat prin intermediul adunării generale a asociaților, să
înstrăineze active ale societății, încălcându-se în acest fel
dreptul de proprietate al persoanei juridice, respectiv dreptul de
a dispune asupra proprietăților ce fac parte din activul său,
creându-se identitate între consimțământul persoanei fizice,
respectiv al administratorului și mandatul dat de persoana
juridică, care nu coincid întotdeauna.
Tribunalul București — Secția a VI-a comercială
consideră că textele de lege criticate nu contravin dispozițiilor
constituționale ale art. 44, având în vedere faptul că
administratorii sunt răspunzători față de societate pentru toate
actele îndeplinite în exercitarea mandatului ce le-a fost acordat.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului consideră că excepția de neconstituționalitate a prevederilor art. 146 din Legea nr. 31/1990 este
inadmisibilă, întrucât acest articol a fost abrogat expres prin
art. I pct. 96 din Legea nr. 441/2006 pentru modificarea și
completarea Legii nr. 31/1990 privind societățile comerciale,
republicată, și a Legii nr. 26/1990 privind registrul comerțului,
republicată, publicată în Monitorul Oficial al României, Partea I,
nr. 955 din 28 noiembrie 2006. Totodată, apreciază că
prevederile art. 150 din Legea nr. 31/1990 sunt conforme cu
dispozițiile constituționale potrivit cărora conținutul și limitele
dreptului de proprietate sunt stabilite de lege.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției îl constituie prevederile art. 146 și art. 150
din Legea nr. 31/1990 privind societățile comerciale, republicată
în Monitorul Oficial al României, Partea I, nr. 1.066 din
17 noiembrie 2004.
Cu privire la art. 146 din Legea nr. 31/1990 privind societățile
comerciale, Curtea constată că acesta a fost abrogat prin art. I
pct. 96 din Legea nr. 441/2006, iar art. 150 din Legea
nr. 31/1990 a fost modificat prin aceeași lege, având următorul
conținut: ă(1) Dacă prin actul constitutiv nu se dispune altfel și
sub rezerva dispozițiilor art. 441, sub sancțiunea nulității,
administratorul va putea, în nume propriu, să înstrăineze,
respectiv să dobândească, bunuri către sau de la societate,
având o valoare de peste 10% din valoarea activelor nete ale
societății, numai după obținerea aprobării adunării generale
extraordinare, în condițiile prevăzute la art. 115.
(2) Prevederile alin. (1) se aplică și operațiunilor de închiriere
sau leasing.
(3) Valoarea prevăzută la alin. (1) se va calcula prin raportare
la situația financiară aprobată pentru anul financiar precedent
celui în care are loc operațiunea ori, după caz, la valoarea
capitalului social subscris, dacă o asemenea situație financiară
nu a fost încă prezentată și aprobată.
(4) Prevederile prezentului articol sunt aplicabile și
operațiunilor în care una dintre părți este soțul administratorului
ori rudă sau afin, până la gradul al patrulea inclusiv, al acestuia;
de asemenea, dacă operațiunea este încheiată cu o societate
civilă sau comercială la care una dintre persoanele anterior
menționate este administrator sau director ori deține, singură
sau împreună, o cotă de cel puțin 20% din valoarea capitalului
social subscris, cu excepția cazului în care una dintre societățile
comerciale respective este filiala celeilalte.”
Autorul
excepției
invocă
încălcarea
dispozițiilor
constituționale ale art. 44 referitoare la dreptul de proprietate
privată.

MONITORUL OFICIAL AL ROMÂNIEI, PARTEA I, Nr. 759/6.XI.2009
Examinând excepția de neconstituționalitate, Curtea
constată următoarele:
I. Dispozițiile art. 146 din Legea nr. 31/1990 privind societățile
comerciale au fost abrogate expres prin art. I pct. 96 din Legea
nr. 441/2006 pentru modificarea și completarea Legii nr. 31/1990
privind societățile comerciale, republicată, și a Legii nr. 26/1990
privind registrul comerțului, republicată. Potrivit art. 29 alin. (1)
din Legea nr. 47/1992 privind organizarea și funcționarea Curții
Constituționale, aceasta ădecide asupra excepțiilor ridicate în
fața instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare”.
Așa fiind, excepția urmează a fi respinsă ca inadmisibilă, în
temeiul art. 29 alin. (6) din Legea nr. 47/1992.
II. Cât privește prevederile art. 150 din aceeași lege, acestea
prevăd aprobarea adunării generale, sub sancțiunea expresă a
nulității absolute, a oricărui act de transfer de bunuri între
societate și administratorii săi, precum și închirierea sau
leasingul ce are o valoare mai mare de 10% din valoarea
activelor nete ale societății. Textul îi privește și pe soțul
administratorului, precum și pe persoanele aflate în relație de
rudenie sau afinitate apropiată cu administratorul. Interdicția are

11

în vedere înstrăinarea sau dobândirea de bunuri către și de la
societate, împrumutul, avantajele financiare la livrarea de bunuri
sau prestarea de servicii, peste o anumită valoare, prevederi în
acord cu dispozițiile art. 44 din Constituție. De altfel, Curtea
constată că, potrivit art. 1441 din lege, administratorul are
obligația de a-și exercita mandatul cu prudență și diligență, iar
dacă într-o anumită operațiune, direct sau indirect, are interese
contrare intereselor societății, trebuie să îi înștiințeze despre
aceasta pe ceilalți administratori și pe cenzori sau auditori interni
și să nu ia parte la nicio deliberare privitoare la această
operațiune. Administratorul care nu a respectat această obligație
răspunde pentru daunele ce au rezultat pentru societate.
Totodată, societatea are la îndemână acțiunea în răspundere
contra administratorilor pentru daunele pe care le-au cauzat
societății prin încălcarea îndatoririlor lor față de aceasta, acțiune
ce poate fi introdusă în baza hotărârii adunării generale, ce va
decide cu majoritatea prevăzută la art. 112 din lege.
În aceste condiții, Curtea constată că există suficiente
garanții pentru garantarea dreptului de proprietate al societății
comerciale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a prevederilor art. 146 din Legea nr. 31/1990 privind
societățile comerciale, excepție ridicată de George Sorin Crețu în Dosarul nr. 27.938/3/2008 al Tribunalului București — Secția a
VI-a comercială.
2. Respinge, ca neîntemeiată, excepția de neconstituționalitate a prevederilor art. 150 din Legea nr. 31/1990 privind
societățile comerciale, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.250
din 6 octombrie 2009

referitoare la excepția de neconstituționalitate a prevederilor art. III din titlul I al Legii nr. 247/2005
privind reforma în domeniile proprietății și justiției, precum și unele măsuri adiacente
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. III din titlul I al Legii nr. 247/2005
privind reforma în domeniile proprietății și justiției, precum și
unele măsuri adiacente, excepție ridicată de Ladislau Remus
Schimerling în Dosarul nr. 3.454/30/2008 al Curții de Apel
Timișoara — Secția civilă.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra cauzei și arată că, la
dosar, autorul excepției a comunicat o cerere de soluționare, în
lipsă, a excepției de neconstituționalitate, iar părțile Eugen
Marca, Floare Marca, Laszlo Olah și Floarea Olah au depus

12

MONITORUL OFICIAL AL ROMÂNIEI, PARTEA I, Nr. 759/6.XI.2009

concluzii scrise prin care au solicitat respingerea excepției de
neconstituționalitate.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 24 martie 2009, pronunțată în Dosarul
nr. 3.454/30/2008, Curtea de Apel Timișoara — Secția civilă
a sesizat Curtea Constituțională cu excepția de neconstituționalitate a prevederilor art. III din titlul I al Legii
nr. 247/2005 privind reforma în domeniile proprietății și
justiției, precum și unele măsuri adiacente. Excepția a fost
ridicată de Ladislau Remus Schimerling într-o cauză civilă
privind anularea unor contracte de vânzare-cumpărare.
În motivarea excepției de neconstituționalitate autorul
acesteia arată că textul de lege este neconstituțional, întrucât
nu se referă și la actele juridice de înstrăinare având ca obiect
imobile cu destinația de locuințe, încheiate înainte de data de
14 februarie 2001.
Curtea de Apel Timișoara — Secția civilă apreciază că
excepția de neconstituționalitate este nefondată. În acest sens,
arată că și pentru contractele de vânzare-cumpărare încheiate
anterior intrării în vigoare a Legii nr. 10/2001, deci anterior datei
de 14 februarie 2001, conform art. 45 alin. (5) din legea
republicată, persoanele interesate au avut, în mod concret și
substanțial, dreptul de acces la justiție în vederea anulării
acestora.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că prin Decizia nr. 48/2007
Curtea nu a constatat încălcarea dispozițiilor art. 21 din
Constituție, ci, dimpotrivă, a reținut că prin acestea se asigură
accesul la justiție persoanelor care se află în ipoteza descrisă de
norma juridică atacată, termenul fiind de 12 luni de la data intrării
în vigoare a titlului I din Legea nr. 247/2005 sau, după caz, de
la data luării la cunoștință a încheierii contractului. Totodată,
apreciază că normele criticate constituie o aplicare a dispozițiilor
art. 44 alin. (1) teza a doua din Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. III din titlul I al Legii nr. 247/2005 privind reforma
în domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005, modificat prin pct. 1 al articolului unic
din titlul II al Ordonanței de urgență a Guvernului nr. 209/2005
pentru modificarea și completarea unor acte normative din
domeniul proprietății, publicată în Monitorul Oficial al României,
Partea I, nr. 1.194 din 30 decembrie 2005.

Textul de lege criticat are următorul conținut: ăActele juridice
de înstrăinare având ca obiect imobile cu destinația de locuință,
încheiate după data de 14 februarie 2001 cu nerespectarea
interdicției prevăzute de art. 44 din Ordonanța de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe, aprobată cu
modificări și completări prin Legea nr. 241/2001, cu modificările
ulterioare, și care nu au fost atacate în instanță în condițiile
art. 45 alin. (1) din Legea nr. 10/2001, republicată, pot fi atacate
la secția civilă a tribunalului în a cărui rază teritorială se află
imobilul notificat în termen de 12 luni de la data intrării în vigoare
a prezentului titlu sau, după caz, de la data luării la cunoștință a
încheierii contractului.”
Autorul excepției invocă încălcarea dispozițiilor constituționale ale art. 21 privind accesul liber la justiție și ale art. 44
referitoare la dreptul de proprietate privată.
Examinând excepția de neconstituționalitate, Curtea
constată că asupra constituționalității prevederilor de lege
criticate în prezenta cauză, în raport cu dispozițiile art. 21 și
art. 44 din Constituție, s-a mai pronunțat prin deciziile nr. 534
din 13 mai 2008, publicată în Monitorul Oficial al României,
Partea I, nr. 523 din 10 iulie 2008, și nr. 48 din 16 ianuarie
2007, publicată în Monitorul Oficial al României, Partea I, nr. 135
din 23 februarie 2007, statuând că acest text de lege este
constituțional.
În considerentele acestor decizii, Curtea a reținut că prin
Legea nr. 247/2005 privind reforma în domeniile proprietății și
justiției, precum și unele măsuri adiacente s-au adus modificări
Legii nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie 1989.
Legiuitorul a prevăzut, pentru anumite situații speciale, cum este
cea din textul de lege criticat, posibilitatea atacării într-un anumit
termen a contractelor încheiate cu încălcarea dispozițiilor
imperative ale legii. Curtea a reținut că persoanele care pot
ataca actele juridice de înstrăinare în condițiile art. III din titlul I
al Legii nr. 247/2005 se află într-o situație juridică diferită față
de persoanele care au încheiat contracte până la data de
14 februarie 2001, data intrării în vigoare a Legii nr. 10/2001, și
cu respectarea condițiilor legale impuse, ceea ce determină un
tratament juridic diferențiat.
Totodată, Curtea a constatat că prevederile criticate nu aduc
atingere dispozițiilor constituționale ale art. 44, ci constituie o
aplicare a dispozițiilor art. 44 alin. (1) teza a doua din Constituție,
potrivit cărora conținutul și limitele dreptului de proprietate sunt
stabilite de lege.
Pe de altă parte, nu s-a constatat nici încălcarea dispozițiilor
art. 21 din Constituție, ci, dimpotrivă, Curtea a reținut că prin
acestea se asigură accesul la justiție persoanelor care se află în
ipoteza descrisă de norma juridică atacată, termenul fiind de
12 luni de la data intrării în vigoare a titlului I din Legea
nr. 247/2005 sau, după caz, de la data luării la cunoștință a
încheierii contractului.
De altfel, și pentru contractele de vânzare-cumpărare
încheiate anterior intrării în vigoare a Legii nr. 10/2001,
persoanele interesate au avut acces la justiție în vederea
anulării lor, în condițiile prevăzute de art. 45 din Legea
nr. 10/2001, respectiv dacă acestea nu au fost încheiate cu
respectarea legilor în vigoare la data înstrăinării; dacă actele
juridice de înstrăinare, inclusiv cele făcute în cadrul procesului
de privatizare, care au avut ca obiect imobile preluate fără titlu
valabil, nu au fost încheiate cu bună-credință; dacă actele
juridice de înstrăinare, inclusiv cele întocmite în cadrul
procesului de privatizare, având ca obiect imobile preluate cu
titlu valabil, au fost încheiate cu încălcarea dispozițiilor
imperative ale legilor în vigoare la data înstrăinării. Indiferent de
cauza de nulitate, dreptul la acțiune s-a prescris în termen de un
an de la data intrării în vigoare a legii, termen prelungit, în mod
succesiv, până la data de 14 august 2002.

MONITORUL OFICIAL AL ROMÂNIEI, PARTEA I, Nr. 759/6.XI.2009

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. III din titlul I al Legii nr. 247/2005 privind reforma în domeniile
proprietății și justiției, precum și unele măsuri adiacente, excepție ridicată de Ladislau Remus Schimerling în Dosarul
nr. 3.454/30/2008 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.251
din 6 octombrie 2009

referitoare la excepția de neconstituționalitate a prevederilor art. 53 din Legea cadastrului
și a publicității imobiliare nr. 7/1996 și art. 108 alin. 1 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 53 din Legea cadastrului și a publicității
imobiliare nr. 7/1996 și art. 108 din Codul de procedură civilă,
excepție ridicată de Societatea Comercială ăTransporturi Auto” —
S.A. din Suceava în Dosarul nr. 1.166/314/2008 al Curții de Apel
Suceava — Secția civilă și pentru cauze cu minori și de familie.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 4 martie 2009, pronunțată în Dosarul
nr. 1.166/314/2008, Curtea de Apel Suceava — Secția civilă
și pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 53 din Legea cadastrului și a publicității
imobiliare nr. 7/1996 și art. 108 alin. 1 din Codul de
procedură civilă. Excepția a fost ridicată de Societatea
Comercială ăTransporturi Auto” — S.A. din Suceava într-o cauză
având ca obiect constatarea nulității încheierii Oficiului de
Cadastru și Publicitate Imobiliară Suceava și dispunerea
restabilirii situației anterioare.

În motivarea excepției de neconstituționalitate autorul
acesteia susține că prevederile art. 53 nu reglementează măsuri
eficace de ocrotire a dreptului de proprietate, atât timp cât, pe
cale administrativă, este radiat din cartea funciară dreptul de
proprietate al unui subiect de drept, fără a exista o procedură
judiciară în acest sens. Totodată, cu privire la prevederile
art. 108 alin. (1) din Codul de procedură civilă, susține că
acestea ăpermit, într-o anumită interpretare”, ca instanța de
judecată să soluționeze o excepție în etapa deliberării, fără a o
pune în discuția părților, deci, implicit, fără să asigure
respectarea principiului contradictorialității.
Curtea de Apel Suceava — Secția civilă și pentru cauze
cu minori și de familie apreciază că prevederile de lege
criticate sunt constituționale. În acest sens, arată că, deși textul
art. 53 din Legea nr. 7/1996 nu definește, în cuprinsul său,
sintagma ăerori materiale”, este indiscutabil că acestea se referă
la erori materiale evidente, în legătură cu aspecte formale care
nu pun în discuție existența dreptului însuși. În ceea ce privește
prevederile art. 108 alin. 1 din Codul de procedură civilă,
acestea se referă la momentul când pot fi ridicate nulitățile de
ordine publică, fără a exclude posibilitatea repunerii pe rol a
cauzei dacă motivul de nulitate intervine în faza de deliberare.
În consecință, textul nu exclude respectarea principiilor de drept,
în speță respectarea principiului contradictorialității, ce
guvernează dreptul procesual civil și a cărui consacrare nu este
necesară în redactarea fiecărui text procedural.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale. În acest sens, arată că legiuitorul
este competent să stabilească cadrul juridic pentru exercitarea
atributelor dreptului de proprietate în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, în egală măsură ocrotite. De

14

MONITORUL OFICIAL AL ROMÂNIEI, PARTEA I, Nr. 759/6.XI.2009

asemenea, apreciază că dispozițiile art. 20 din Constituție nu
sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 53 din Legea cadastrului și a publicității
imobiliare nr. 7/1996, republicată în Monitorul Oficial al
României, Partea I, nr. 201 din 3 martie 2006. Totodată, prin
încheiere, instanța de judecată a sesizat Curtea și cu privire la
excepția de neconstituționalitate a prevederilor art. 108 din
Codul de procedură civilă. Însă, din notele scrise ale autorului
excepției rezultă că acesta critică doar alin. 1 al art. 108 din
Codul de procedură civilă, astfel încât numai acest alineat al
textului de lege criticat va face obiectul controlului de
constituționalitate.
Textele de lege criticate au următorul conținut:
— Art. 53 din Legea nr. 7/1996: ă(1) Erorile materiale
săvârșite cu prilejul înscrierilor sau radierilor se pot îndrepta, prin
încheiere motivată, de către registratorul de la biroul teritorial,
la cerere sau din oficiu, cu comunicarea acesteia persoanei
interesate.
(2) În acest caz se vor aplica, prin asemănare, dispozițiile
art. 36—38.”;
— Art. 108 alin. 1 din Codul de procedură civilă: ăNulitățile
de ordine publică pot fi ridicate de parte sau de judecător în orice
stare a pricinii.”
Cât privește prevederile art. 53 din Legea nr. 7/1996, autorul
excepției invocă încălcarea atât a dispozițiilor constituționale ale
art. 20 alin. (1) privind tratatele internaționale privind drepturile
omului și ale art. 44 referitoare la dreptul de proprietate privată,
cât și a dispozițiilor art. 1 din Primul Protocol adițional la
Convenția pentru apărarea drepturilor omului și a libertăților
fundamentale, referitoare la protecția proprietății.

În ceea ce privește prevederile art. 108 din Codul de
procedură civilă, acestea sunt criticate în raport cu dispozițiile
constituționale ale art. 20 alin. (1) privind tratatele internaționale
privind drepturile omului și ale art. 21 alin. (3) referitoare la
dreptul părților la un proces echitabil și la soluționarea cauzelor
într-un termen rezonabil. Totodată, cu privire la aceste din urmă
prevederi de lege criticate, autorul invocă și încălcarea art. 6 din
Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate, Curtea
constată că aceasta este neîntemeiată și urmează să fie
respinsă pentru următoarele considerente:
Prevederile art. 53 din Legea cadastrului și a publicității
imobiliare nr. 7/1996 reglementează procedura de îndreptare a
erorilor materiale săvârșite odată cu înscrierile sau radierile
în/din cartea funciară și care se pot îndrepta la cerere sau din
oficiu de către registratorul de la biroul teritorial, prin încheiere
motivată ce se comunică persoanei interesate. Curtea constată
că această procedură se referă la erori materiale în legătură cu
aspecte formale ce nu pun în discuție existența dreptului însuși.
Astfel, potrivit art. 88 alin. (1) din Regulamentul de organizare și
funcționare a birourilor de cadastru și publicitate imobiliară,
aprobat prin Ordinul directorului general al Agenției Naționale
de Cadastru și Publicitate Imobiliară nr. 633/2006, publicat în
Monitorul Oficial al României, Partea I, nr. 1.049 din 29 decembrie
2006, ăErorile materiale care nu afectează fondul dreptului,
săvârșite cu prilejul înscrierilor sau radierilor se pot îndrepta, prin
încheiere motivată de către registratorul de la biroul teritorial, la
cerere sau din oficiu, gratuit, cu comunicarea încheierii,
persoanelor interesate”.
Cât privește prevederile art. 108 alin. 1 din Codul de
procedură civilă, autorul excepției critică sintagma ăîn orice stare
a pricinii”, care, în opinia sa, oferă posibilitatea instanței de
judecată să se pronunțe în faza deliberării asupra unei excepții
fără a o pune în discuția părților, în vederea respectării
principiului contradictorialității.
Curtea reține însă că, dacă în faza deliberării instanța
constată existența unei excepții de ordine publică ce nu a fost
pusă în discuția părților, aceasta repune cauza pe rol și citează
părțile, care vor avea astfel posibilitatea să pună concluzii
asupra acesteia. În caz contrar, s-ar încălca principiul
contradictorialității și dreptul la apărare al părților, hotărârea
putând fi atacată cu căile de atac prevăzute de lege. În aceste
condiții, nu se poate constata încălcarea dispozițiilor
constituționale ale art. 21 alin. (3) și ale art. 6 din Convenția
pentru apărarea drepturilor omului și a libertăților fundamentale,
referitoare la dreptul părților la un proces echitabil.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 53 din Legea cadastrului și a publicității imobiliare nr. 7/1996
și art. 108 alin. 1 din Codul de procedură civilă, excepție ridicată de Societatea Comercială ăTransporturi Auto” — S.A. din Suceava
în Dosarul nr. 1.166/314/2008 al Curții de Apel Suceava — Secția civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 759/6.XI.2009

15

CURTEA CONSTITUȚIONALĂ

D E C I Z I A Nr. 1.291
din 8 octombrie 2009

referitoare la excepția de neconstituționalitate a dispozițiilor art. III alin. (1) lit. a) pct. (ii)
din Legea nr. 169/1997 pentru modificarea și completarea Legii fondului funciar nr. 18/1991
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. III alin. (1) lit. a) pct. (ii) din Legea nr. 169/1997
pentru modificarea și completarea Legii fondului funciar
nr. 18/1991, excepție ridicată de Maria Di Valentin în Dosarul
nr. 12370.1/325/2005 al Tribunalului Timiș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate
ca
neîntemeiată,
apreciind
că
reglementarea criticată nu contravine normelor constituționale
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 14 aprilie 2009, pronunțată în Dosarul
nr. 12370.1/325/2005, Tribunalul Timiș — Secția civilă a
sesizat Curtea Constituțională cu excepția de
neconstituționalitate a dispozițiilor art. III alin. (1) lit. a)
pct. (ii) din Legea nr. 169/1997 pentru modificarea și
completarea Legii fondului funciar nr. 18/1991, excepție
ridicată de Maria Di Valentin într-o cauză având ca obiect fond
funciar.
În motivarea excepției de neconstituționalitate autorul
acesteia susține că norma legală criticată este neconstituțională
întrucât ălimitează posibilitatea invocării nulității absolute a
actelor de constituire a dreptului de proprietate pe vechiul
amplasament al foștilor proprietari numai pentru foștii proprietari
ale căror terenuri erau libere la data solicitării reconstituirii”,
acest lucru nefiind permis pentru cei ale căror terenuri au
devenit libere ulterior depunerii cererii de reconstituire.
Din această perspectivă, apreciază că se creează o
discriminare arbitrară, lipsită de o justificare obiectivă și
rezonabilă, în protejarea dreptului de proprietate între foștii
proprietari ale căror terenuri erau libere la data solicitării
reconstituirii dreptului de proprietate și foștii proprietari ale căror
terenuri au devenit libere după data solicitării reconstituirii.
Tribunalul Timiș — Secția civilă apreciază că excepția de
neconstituționalitate este neîntemeiată. În acest sens, arată că
dispozițiile de lege criticate dau expresie competenței
constituționale a legiuitorului de a stabili conținutul și limitele
dreptului de proprietate și nu sunt de natură să contravină

prevederilor constituționale și internaționale referitoare la
nediscriminare și garantarea proprietății private.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional, invocând în acest sens jurisprudența Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze prezenta excepție de neconstituționalitate.
Obiectul excepției îl reprezintă dispozițiile art. III alin. (1)
lit. a) pct. (ii) din Legea nr. 169/1997, potrivit cărora:
— Art. III alin. (1) lit. a) pct. (ii): ă(1) Sunt lovite de nulitate
absolută, potrivit dispozițiilor legislației civile, aplicabile la data
încheierii actului juridic, următoarele acte emise cu încălcarea
prevederilor Legii fondului funciar nr. 18/1991, Legii nr. 1/2000
pentru reconstituirea dreptului de proprietate asupra terenurilor
agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, cu
modificările și completările ulterioare, și ale prezentei legi:
a) actele de reconstituire sau de constituire a dreptului de
proprietate, în favoarea persoanelor care nu erau îndreptățite,
potrivit legii, la astfel de reconstituiri sau constituiri, cum sunt: ( )
(ii) actele de reconstituire și constituire în favoarea altor
persoane asupra vechilor amplasamente ale foștilor proprietari,
solicitate de către aceștia, în termen legal, libere la data
solicitării, în baza Legii nr. 18/1991 pentru terenurile intravilane,
a Legii nr. 1/2000 și a prezentei legi, precum și actele de
constituire pe terenuri scoase din domeniul public în acest
scop;”.
Prevederile constituționale pretins încălcate sunt cele ale
art. 16 privind egalitatea în drepturi și art. 44 referitoare la
garantarea și ocrotirea proprietății private. De asemenea, sunt
invocate în susținerea excepției și art. 1 din Protocolul adițional
nr. 1 la Convenția pentru apărarea drepturilor omului și a
libertăților fundamentale, precum și art. 14 (privind interzicerea
discriminării) din același instrument juridic internațional.
Examinând excepția de neconstituționalitate, Curtea
constată că, în ceea ce privește neconstituționalitatea
dispozițiilor de lege criticate, raportate la prevederile art. 44 din
Constituție, instanța de contencios constituțional s-a mai
pronunțat prin Decizia nr. 275 din 21 martie 2006, publicată în

16

MONITORUL OFICIAL AL ROMÂNIEI, PARTEA I, Nr. 759/6.XI.2009

Monitorul Oficial al României, Partea I, nr. 339 din 14 aprilie
2006, în care s-a reținut că ăacest text de lege, instituind
sancțiunea nulității absolute, potrivit dispozițiilor legislației civile
aplicabile la data încheierii actului juridic, printre altele, și în
privința actelor de reconstituire sau de constituire a dreptului de
proprietate în favoarea persoanelor care nu erau îndreptățite, în
condițiile legii, reprezintă consacrarea legală a principiilor
constituționale privind garantarea și ocrotirea proprietății private,
cuprinse în art. 44 alin. (1) teza întâi și alin. (2) teza întâi din
Legea fundamentală.”

De asemenea, Curtea consideră că această soluție a
legiuitorului nu contravine nici principiului egalității cetățenilor în
fața legii și a autorităților publice, dat fiind că reglementarea
criticată se aplică în mod egal tuturor persoanelor vizate de
norma legală, fără nicio discriminare pe criterii arbitrare.
Așa fiind, Curtea constată că dispozițiile art. III alin. (1) lit. a)
pct. (ii) din Legea nr. 169/1997 sunt în concordanță și cu
dispozițiile din Convenția pentru apărarea drepturilor omului și a
libertăților fundamentale invocate de autorul excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. III alin. (1) lit. a) pct. (ii) din Legea nr. 169/1997 pentru
modificarea și completarea Legii fondului funciar nr. 18/1991, excepție ridicată de Maria Di Valentin în Dosarul nr. 12370.1/325/2005
al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 759/6.XI.2009 conține 16 pagini.

Prețul: 3,20 lei

&JUYDGY|434813]
ISSN 1453—4495

