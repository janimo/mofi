Anul 177 (XXI) — Nr. 358

PARTEA I

LEGI, DECRETE, HOTĂRÂRI ȘI ALTE ACTE

Joi, 28 mai 2009

SUMAR

Nr.

Pagina

Nr.
DECIZII ALE PRIMULUI-MINISTRU

DECRETE
859.

543.

2

865.

— Decret privind acordarea unei grațieri individuale ......
— Decret privind acordarea unei grațieri individuale ......

3

867.

— Decret privind acordarea unei grațieri individuale ......

3

11

544.

— Decizie privind încetarea, la cerere, a raportului de
serviciu al doamnei Pora Zamfira din funcția de
inspector guvernamental ............................................

11

545.

— Decizie pentru modificarea Deciziei primului-ministru
nr. 432/2009 privind stabilirea atribuțiilor domnului
Cupșan-Cătălin Vasile, inspector guvernamental în
cadrul Secretariatului General al Guvernului..............

12

— Decizie pentru modificarea Deciziei primului-ministru
nr. 417/2009 privind stabilirea atribuțiilor domnului
Jecu Nicolae, inspector guvernamental în cadrul
Secretariatului General al Guvernului ........................

12

2

866.

— Decizie privind promovarea temporară a doamnei
Comșa Corina-Nicoleta în funcția publică de secretar
general adjunct al Ministerului Tineretului și
Sportului ....................................................................

546.

— Decret privind supunerea spre ratificare
Parlamentului a Acordului de stabilizare și de asociere
între Comunitățile Europene și statele membre ale
acestora, pe de o parte, și Bosnia și Herțegovina, pe
de altă parte, semnat la Luxemburg la 16 iunie 2008......

DECIZII ALE CURȚII CONSTITUȚIONALE
Decizia nr. 710 din 6 mai 2009 referitoare la obiecția de
neconstituționalitate a Legii pentru modificarea și
completarea Legii nr. 188/1999 privind Statutul
funcționarilor publici....................................................

4–10

HOTĂRÂRI ALE GUVERNULUI ROMÂNIEI
624.

— Hotărâre pentru modificarea art. 3 din Hotărârea
Guvernului nr. 214/2009 privind declanșarea
procedurilor de expropriere a imobilelor proprietate
privată situate pe amplasamentul lucrării de utilitate
publică ăVarianta de ocolire a municipiului
Arad” km 0+000 — km 12+000, județul Arad ............

Pagina

ACTE ALE CURȚII EUROPENE A DREPTURILOR
OMULUI
Hotărârea din 4 noiembrie 2008 în Cauza Savu împotriva
României ....................................................................

10

13–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 358/28.V.2009

DECRETE
PREȘEDINTELE ROMÂNIEI

DECRET
privind supunerea spre ratificare Parlamentului
a Acordului de stabilizare și de asociere între Comunitățile
Europene și statele membre ale acestora, pe de o parte,
și Bosnia și Herțegovina, pe de altă parte,
semnat la Luxemburg la 16 iunie 2008
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 79 din 22 aprilie 2009,
Președintele României d e c r e t e a z ă:
Articol unic. — Se supune spre ratificare Parlamentului Acordul de stabilizare
și de asociere între Comunitățile Europene și statele membre ale acestora, pe de
o parte, și Bosnia și Herțegovina, pe de altă parte, semnat la Luxemburg la 16 iunie
2008, și se dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 25 mai 2009.
Nr. 859.
PREȘEDINTELE ROMÂNIEI

DECRET
privind acordarea unei grațieri individuale
În temeiul art. 94 lit. d) și al art. 100 din Constituția României, republicată,
Președintele României d e c r e t e a z ă:
Articol unic. — Se grațiază domnul Marin Panaite, născut la data de
10 octombrie 1977 în comuna Munteni, județul Galați, fiul lui Neculai și al
Gherghinei, pentru pedeapsa de 6 luni închisoare aplicată pentru săvârșirea
infracțiunii de furt calificat prevăzute de art. 208 alin. (1) și art. 209 alin. (1) lit. a),
g) și i) din Codul penal, dispusă prin Sentința penală nr. 539 din 3 iunie 1999 a
Judecătoriei Tecuci, rămasă definitivă prin neapelare.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 26 mai 2009.
Nr. 865.

MONITORUL OFICIAL AL ROMÂNIEI, PARTEA I, Nr. 358/28.V.2009
PREȘEDINTELE ROMÂNIEI

DECRET
privind acordarea unei grațieri individuale
În temeiul art. 94 lit. d) și al art. 100 din Constituția României, republicată,
Președintele României d e c r e t e a z ă:
Articol unic. — Se grațiază doamna Ciucă (fostă Ciopănoiu) Aritina, născută
la data de 2 mai 1971 în comuna Grădiștea, județul Vâlcea, fiica lui Constantin și
a Ioanei, pentru restul rămas neexecutat din pedeapsa de 2 ani închisoare aplicată
pentru săvârșirea infracțiunii de abandon de familie prevăzute de art. 305 alin. (1)
lit. c) din Codul penal, dispusă prin Sentința penală nr. 983/2004 a Judecătoriei
Târgu Cărbunești, rămasă definitivă prin Decizia penală nr. 429A/2004 a
Tribunalului Gorj.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 26 mai 2009.
Nr. 866.

PREȘEDINTELE ROMÂNIEI

DECRET
privind acordarea unei grațieri individuale
În temeiul art. 94 lit. d) și al art. 100 din Constituția României, republicată,
Președintele României d e c r e t e a z ă:
Articol unic. — Se grațiază doamna Constantin (Mărăcine) Nicoleta, născută
la data de 26 martie 1966 în localitatea Cojasca, județul Dâmbovița, fiica lui
Gheorghe și a Doinei, pentru pedeapsa de 5 ani și două luni închisoare aplicată
pentru săvârșirea infracțiunii de fals material în înscrisuri oficiale și uz de fals
prevăzute de art. 288 și 291 din Codul penal, dispusă prin Sentința penală nr. 11
din 7 martie 2003 a Curții de Apel București, rămasă definitivă prin Decizia penală
nr. 1.489 din 17 martie 2004 a Înaltei Curți de Casație și Justiție.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 26 mai 2009.
Nr. 867.

3

4

MONITORUL OFICIAL AL ROMÂNIEI, PARTEA I, Nr. 358/28.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 710
din 6 mai 2009

referitoare la obiecția de neconstituționalitate a Legii pentru modificarea
și completarea Legii nr. 188/1999 privind Statutul funcționarilor publici
Cu Adresa nr. 51/1.735 din 25 martie 2009, secretarul
general al Camerei Deputaților a transmis Curții Constituționale
sesizarea referitoare la neconstituționalitatea Legii pentru
modificarea și completarea Legii nr. 188/1999 privind Statutul
funcționarilor publici, formulată de un număr de 81 de deputați,
aparținând grupului parlamentar al Partidului Național Liberal și
grupului parlamentar al Uniunii Democrate Maghiare din
România, și anume: Cristian Mihai Adomniței, Marin Almăjanu,
Teodor Atanasiu, Mihai Banu, Vasile Berci, Dan Bordeianu, Emil
Bostan, Viorel-Vasile Buda, Daniel-Stamate Budurescu, Cristian
Buican, Cristian-Ion Burlacu, Mihăiță Calimente, Daniel Chițoiu,
Tudor-Alexandru Chiuariu, Gheorghe Coroamă, Horia Cristian,
Ciprian Minodor Dobre, Cristina Elena Dobre, Victor Paul Dobre,
Mihai-Aurel Donțu, Gheorghe Dragomir, George Ionuț Dumitrică,
Relu Fenechiu, Gheorghe Gabor, Grațiela Leocadia Gavrilescu,
Andrei Dominic Gerea, Alina-Ștefania Gorghiu, Titi Holban,
Pavel Horj, Nicolae Jolța, Mihai Lupu, Dan Mihai Marian, Dan Ilie
Morega, Dan-Ștefan Motreanu, Gheorghe-Eugen Nicolăescu,
Bogdan Olteanu, Ludovic Orban, Viorel Palașcă, Ionel Palăr,
Dan Păsat, Cornel Pieptea, Gabriel Plăiașu, Cristina-Ancuța
Pocora, Virgil Pop, Octavian-Marius Popa, Călin Constantin
Anton Popescu-Tăriceanu, Neculai Rebenciuc, Ana Adriana
Săftoiu, Nini Săpunaru, Adrian George Scutaru, Ionuț-Marian
Stroe, Gigel-Sorinel Știrbu, Ion Tabugan, Gheorghe-Mirel Taloș,
Ioan Timiș, Adriana Diana Tușa, Claudiu Țaga, Radu Bogdan
Țîmpău, Ioan Țintean, Florin Țurcanu, Horea-Dorin Uioreanu,
Lucia-Ana Varga, Mihai Alexandru Voicu, Antal István, Béres
Ștefan Vasile, Derzsi Ákos, Erdei Dolóczki István, Farago Petru,
Farkas Anna-Lili, Kelemen Hunor, Kerekes Károly, Korodi Attila,
Kötő Iosif, Lakatos Petru, Márton Árpád-Francisc, Máté AndrásLevente, Olosz Gergely, Pálfi Mózes Zoltán, Pető Csilla-Mária,
Seres Dénes și Varga Attila.
Sesizarea a fost formulată în temeiul art. 146 lit. a) din
Constituție, al art. 11 alin. (1) lit. A.a) și al art. 15 din Legea
nr. 47/1992 privind organizarea și funcționarea Curții
Constituționale, a fost înregistrată la Curtea Constituțională sub
nr. 4.783 din 25 martie 2009 și constituie obiectul Dosarului
nr. 1.012A/2009.
Înainte de expunerea motivelor de neconstituționalitate
extrinsecă și, respectiv, intrinsecă a legii criticate, autorii sesizării
prezintă situația de fapt specifică derulării procesului legislativ
de adoptare a acesteia, așa cum rezultă din stenogramele
ședinței Biroului Permanent al Camerei Deputaților și alte anexe
depuse la dosar. Se arată, în acest sens, că propunerea
legislativă, inițiată de 2 deputați, a fost adoptată de Senat, în
calitate de Cameră de reflecție, în data de 9 martie 2009 și de
Camera Deputaților, în calitate de Cameră decizională, în data
de 17 martie 2009. Biroul Permanent al Camerei Deputaților a
fost sesizat cu proiectul de lege adoptat de Senat la data de
11 martie 2009. Deși inițiatorii au solicitat adoptarea legii în
procedură de urgență, Comitetul liderilor grupurilor parlamentare
a respins această cerere, iar Biroul Permanent a stabilit, ca
termen de depunere a amendamentelor Comisiei pentru
administrație publică, amenajarea teritoriului și echilibrul
ecologic, data de 16 martie 2009, iar pentru depunerea
raportului, data de 20 martie 2009. Cu toate acestea, ordinea
de zi a Camerei Deputaților din ziua de 17 martie 2009 avea
înscris, în procedură de urgență, proiectul de lege în cauză.

Raportul Comisiei pentru administrație publică, amenajarea
teritoriului și echilibrul ecologic a fost distribuit deputaților în data
de 16 martie 2009.
Motivarea sesizării este structurată pe două părți, prima
vizând aspecte de ordin procedural, iar a doua aspecte de fond
privind neconstituționalitatea Legii pentru modificarea și
completarea Legii nr. 188/1999 privind Statutul funcționarilor
publici.
I. Cu privire la criticile de neconstituționalitate
extrinsecă:
1. Autorii obiecției susțin, mai întâi, încălcarea art. 76 alin. (3)
din Constituție, deoarece procedura adoptării legii criticate nu a
respectat prevederile art. 69 alin. (2) din Regulamentul Camerei
Deputaților. Contrar acestor dispoziții, potrivit cărora ăRaportul
comisiei va fi imprimat și difuzat deputaților cu cel puțin 3 zile
înaintea datei stabilite pentru dezbaterea proiectului de lege sau
propunerii legislative, în plenul Camerei Deputaților, în cazul
proiectelor de lege sau al propunerilor legislative pentru care
Camera Deputaților este prima cameră sesizată și cu cel puțin
5 zile în cazul celor pentru care Camera Deputaților este camera
decizională”, propunerea legislativă, însoțită de raportul comisei,
a fost depusă la casetele deputaților în noaptea zilei de 16 spre
17 martie 2009, iar raportul suplimentar al comisiei sesizate în
fond a fost întocmit și transmis pe data de 17 martie 2009, ziua
adoptării proiectului de lege în cadrul ședinței de plen a Camerei
Deputaților. Se mai arată că proiectul de lege nu îndeplinește
condițiile prevăzute de art. 69 alin. (3) din Regulamentul
Camerei Deputaților pentru adoptarea în procedură de urgență,
însă, datorită aplicării intempestive a ăprocedurii de urgență”,
asupra căreia nu au fost sesizate, Comisia pentru muncă și
protecție socială și Comisia juridică, de disciplină și imunități nu
au trimis, fiecare, până la data adoptării proiectului de lege,
avizele necesare solicitate de Biroul Permanent. Se mai arată că
Biroul Permanent al Camerei Deputaților a fost sesizat în ziua de
11 martie 2009 asupra inițiativei legislative venite de la Senat și
că solicitarea inițiatorilor privind procedura de urgență nu s-a
aprobat de către Biroul Permanent.
2. În argumentarea neconstituționalității extrinseci se susține
și încălcarea principiului bicameralismului, prevăzut de art. 61
alin. (2) din Constituție. În acest sens, se arată că propunerea
legislativă a fost adoptată de Camera Deputaților, în calitate de
Cameră decizională, însă cu un conținut diferit față de conținutul
proiectului inițial de lege, adoptat de Senat în calitate de primă
Cameră sesizată. Astfel, Senatul a modificat statutul juridic al
conducătorilor serviciilor publice deconcentrate, transformați din
funcționari publici în personal angajat în baza unui contract de
management, fără a fi luată în discuție desființarea efectivă a
unor funcții publice, la nivel central sau local. Camera
Deputaților, menținând această modificare, a introdus însă o
prevedere ce depășește cu mult sfera de aplicabilitate stabilită
de prima Cameră sesizată, dispunând, la art. III alin. (1)—(4),
desființarea, de la intrarea în vigoare a legii, a ăfuncțiilor publice,
funcțiilor publice specifice, precum și a posturilor încadrate în
regim contractual, care conferă calitatea de ordonator de
credite, cu excepția funcțiilor publice cu statut special și a
funcției de prefect.” În locul acestora, se înființează, în schimb,
ăfuncția de director coordonator al serviciului public deconcentrat

MONITORUL OFICIAL AL ROMÂNIEI, PARTEA I, Nr. 358/28.V.2009
din cadrul ministerelor și al celorlalte organe ale administrației
publice centrale.” Se susține că, practic, unei largi categorii de
funcții publice din administrația publică centrală și locală i se
substituie o categorie restrânsă, formată exclusiv din
coordonatorii serviciilor publice deconcentrate. Apreciază autorii
sesizării că norma juridică nou-introdusă are un caracter
imprecis, ce poate genera arbitrariu în aplicarea legii, conturând
un regim juridic ambiguu al funcțiilor nou-înființate; ca atare,
respectarea principiului bicameralismului necesita analiza
prevederilor nou-introduse și de către Senatul României,
Camera de reflecție.
II. Cu privire la criticile de neconstituționalitate
intrinsecă:
1. Autorii obiecției susțin că dispozițiile Legii pentru
modificarea și completarea Legii nr. 188/1999 privind Statutul
funcționarilor publici îngrădesc dreptul la muncă, reglementat
de art. 41 alin. (1) din Constituție, dar și de art. 2, art. 7 și art. 21
pct. 2 din Declarația Universală a Drepturilor Omului și contravin,
totodată, prevederilor Pactului internațional cu privire la
drepturile economice, sociale și culturale, sub aspectul dreptului
la muncă și ale Directivei nr. 2000/78/CE privind egalitatea la
locul de muncă, acte normative internaționale invocate prin
raportare la dispozițiile art. 20 alin. (1) și ale art. 1 alin. (5) din
Legea fundamentală.
Se arată, în acest sens, că desființarea posturilor deținute de
funcționari publici, respectiv directori executivi și directori
executivi adjuncți, și crearea în locul acestora a unei funcții de
demnitate publică, cea de director coordonator și adjuncți ai
acestora, constituie o discriminare nepermisă, pe criterii politice,
având în vedere că funcționarii publici se subordonează doar
legii și nu programelor politice ale partidelor. Consecința practică
a aplicării legii criticate este înființarea la nivelul întregii țări a
aproape 1000 de posturi de directori coordonatori, dar și
retrogradarea a altor aproximativ 1000 de foști directori
executivi, șefi ai serviciilor publice deconcentrate. Discriminarea
este vădită și operează doar pe criteriul apartenenței directorilor
executivi la categoria funcționarilor publici, fiind justificată,
potrivit expunerii de motive a inițiativei legislative, de pretinsa
imposibilitate de implementare la nivelul județului a politicilor
Guvernului, reprezentat prin ăorganele ierarhic superioare, în
speță ministerele și alte organe ale administrației centrale de
resort.” Or, art. 16 alin. (1) din Constituție garantează egalitatea
cetățenilor în fața legii și a autorităților publice, fără privilegii și
fără discriminări, iar combaterea discriminării constituie un
principiu al statului de drept și stă la baza acestuia, așa cum se
arată în art. 1 alin. (3) din Legea fundamentală. Legea criticată
creează, de asemenea, o incompatibilitate între calitatea de
funcționar public și cea de director coordonator al serviciului
deconcentrat, deoarece acest din urmă post poate fi ocupat abia
după renunțarea la calitatea de funcționar public. Discriminarea
invocată conduce, totodată, și la situații anacronice și lipsite de
simetrie, deoarece funcția de director coordonator este una de
demnitate publică, asimilată celei de secretar de stat, în timp ce
prefectul, care conduce serviciile publice deconcentrate la
nivelul județului, nu are un asemenea rang. Așadar, se ajunge la
situația ca un demnitar al României să fie subordonat direct și
nemijlocit unui înalt funcționar public. Având în vedere și
prevederile Ordonanței de urgență a Guvernului nr. 3/2009
pentru modificarea și completarea unor acte normative
referitoare la organizarea și funcționarea unor structuri din
cadrul aparatului de lucru al Guvernului, prin care secretarul
general al Guvernului a trecut, din categoria înalților funcționari
publici, în cea a demnitarilor, lipsa de consecvență a legiuitorului
este evidentă, creând haos și incoerență la nivelul administrației
publice.
2. Legea trimisă spre promulgare încalcă, de asemenea, și
prevederile art. 11 din Constituție, în sensul că nu corespunde

5

exigențelor privind accesibilitatea și previzibilitatea normei
juridice, stabilite de Curtea Europeană a Drepturilor Omului în
jurisprudența sa. Și Curtea Constituțională, prin Decizia nr. 189
din 2 martie 2006, publicată în Monitorul Oficial al Românei,
Partea I, nr. 307 din 5 aprilie 2006, a constatat caracterul
imprecis al unei norme legale și a declarat-o ca fiind
neconstituțională. Definiția serviciilor publice deconcentrate,
introdusă prin art. II din Legea criticată, conține reglementări
imprecise, de natură să genereze arbitrariul în procesul de
aplicare a legii și să afecteze securitatea raporturilor juridice.
Confuzia vizează folosirea noțiunilor de ădescentralizare” și
ădeconcentrare”, serviciile publice deconcentrate fiind
identificate prin ătoate structurile de la nivelul unităților
administrativ-teritoriale, care nu sunt descentralizate
administrativ și financiar și sunt subordonate ministerelor și
celorlalte organe ale administrației publice centrale din
subordinea Guvernului, (...) cu excepția instituției prefectului.”
De altfel, mențiunea cu privire la exceptarea instituției prefectului
din definiția de mai sus este lipsită de sens, raportul dintre
instituția prefectului și serviciile publice deconcentrate fiind
stabilit prin art. 123 din Constituție. Tot astfel, serviciile publice
deconcentrate sunt distincte de serviciile publice comunitare (de
evidență a persoanelor, pentru eliberarea și evidența
pașapoartelor etc.), acestea fiind organizate în subordinea
consiliilor locale și județene, însă organele de specialitate ale
administrației publice centrale asigură coordonarea și controlul
activității lor.
3. În opinia autorilor sesizării, legea criticată contravine,
totodată, prevederilor art. 54 alin. (2) și art. 120 alin. (1) din
Constituție. În ipoteza legii, care prevede expres eliminarea
conducătorilor serviciilor deconcentrate din categoria
funcționarilor publici, funcția de ădirector coordonator al
serviciului public deconcentrat” nu este o funcție publică. Însă,
coordonarea unui serviciu public deconcentrat, deci a unui
serviciu public de interes național la nivelul unităților
administrativ-teritoriale, este prin definiție o activitate ce
presupune exercitarea unor atribuții și responsabilități în
realizarea unor prerogative de putere publică. Prin urmare,
legea criticată încredințează persoanei care ocupă funcția de
coordonator al acelui serviciu public o funcție publică, fără
respectarea imperativului de fidelitate stabilit de art. 54 alin. (1)
din Constituție, exprimat prin depunerea jurământului. Totodată,
răspunderea acestei persoane este una contractuală, și nu
legală, așa cum impune textul constituțional invocat.
Art. 120 alin. (1) din Legea fundamentală, care stabilește
principiile descentralizării, autonomiei locale și al deconcentrării
serviciilor publice ca principii de bază ale administrației publice
locale, este, de asemenea, nesocotit, întrucât deconcentrarea
unui serviciu public nu presupune preluarea conducerii acestuia
de către o persoană privată, serviciul public fiind supus regimului
juridic de drept public. Totodată, a susține că activitatea de
conducere a unui serviciu public deconcentrat nu este o funcție
publică echivalează cu transferul acelei activități din sfera
dreptului public în cea a dreptului privat, situație care nu poate
fi concepută în cadrul constituțional actual.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților celor
două Camere ale Parlamentului, precum și Guvernului, pentru
a prezenta punctele lor de vedere.
Guvernul a transmis Curții Constituționale, cu adresa
nr. 5/2.399/E.B. din 3 aprilie 2009, punctul său de vedere, în
care se arată că sesizarea de neconstituționalitate a Legii
pentrumodificarea și completarea Legii nr. 188/1999 privind
Statutul funcționarilor publici este neîntemeiată, după cum
urmează:
Apreciază că susținerile expuse cu privire la încălcarea
art. 76 alin. (3) din Legea fundamentală se referă, de fapt, la

6

MONITORUL OFICIAL AL ROMÂNIEI, PARTEA I, Nr. 358/28.V.2009

nerespectarea Regulamentului Camerei Deputaților în ceea ce
privește adoptarea în procedură de urgență a inițiativelor
legislative și în niciun caz la neconstituționalitatea dispozițiilor
legii analizate, în raport cu textul invocat din Constituție.
Nu poate fi admisă nici susținerea potrivit căreia legea
criticată a fost adoptată cu încălcarea principiului
bicameralismului Parlamentului României, consacrat de art. 61
alin. (2) din Constituție. Prin Decizia nr. 1.093/2008, invocată,
de altfel, de autorii sesizării, Curtea Constituțională a reținut
considerente ce, dimpotrivă, sprijină teza constituționalității legii
criticate, sub aspectul procedurii de legiferare utilizate, de vreme
ce fiecare dintre cele două Camere ale Parlamentului s-au
exprimat cu privire la aceeași inițiativă legislativă, potrivit
competențelor constituționale și celor stabilite în regulamentele
de organizare și funcționare, iar aceasta a fost supusă spre
dezbatere și adoptare în Camera Deputaților, în calitate de
Cameră decizională.
Cu privire la pretinsa încălcare a prevederilor art. 41 alin. (1)
din Constituție, Guvernul consideră că ădreptul la muncă nu
limitează exercitarea acestuia doar în cazurile în care o
persoană desfășoară o activitate pe baza unor raporturi de
serviciu, ci vizează și acele situații în care aceasta este angajată
cu contract individual de muncă, astfel că schimbarea naturii
juridice a unui post nu poate fi echivalată cu încălcarea dreptului
la muncă.” Este invocată, în sensul celor susținute, Decizia
nr. 739/2008, în care Curtea Constituțională a arătat că art. 41
din Legea fundamentală nu interzice stabilirea unor condiții în
legătură cu exercitarea dreptului la muncă, atât timp cât orice
persoană care dorește să aleagă o profesie sau un loc de
muncă este chemată să întrunească condițiile legale. Totodată,
condițiile prevăzute de lege se aplică, în egală măsură, tuturor
celor vizați de ipoteza normei criticate, astfel că nu se poate
susține nici încălcarea principiului nediscriminării, consacrat de
art. 2 și 7 din Declarația Universală a Drepturilor Omului, după
cum nu se poate reține nici critica de neconstituționalitate
raportată la art. 21 pct. 2 din aceasta, de vreme ce prevederile
legale criticate reglementează un alt statut juridic al postului
respectiv decât cel de funcție publică.
Referitor la criticile privind lipsa de simetrie generată de
faptul că funcția de director coordonator este una de demnitate
publică, asimilată celei de secretar de stat, în timp ce prefectul
nu are un asemenea rang, deși, conform Legii nr. 340/2004,
acesta conduce serviciile publice deconcentrate la nivel
județean, Guvernul precizează că, potrivit propunerii legislative,
funcția de director coordonator nu este o funcție de demnitate
publică, ci, în conformitate cu dispozițiile art. III alin. (1) și (6) din
proiect, un post de natură contractuală exercitat în baza unui
contract de management.
Decizia legiuitorului de a desființa o categorie de funcții
publice și înlocuirea acesteia cu o alta de altă natură nu încalcă
cu nimic dreptul la muncă al unei persoane, respectiv libertatea
acesteia de a-și alege profesia, meseria sau ocupația, precum
și locul de muncă. În funcție de realitățile relevate de practică, de
dificultățile întâlnite în aplicarea dispozițiilor legale, legiuitorul
poate să modifice, prin lege organică, cu respectarea
dispozițiilor constituționale, statutul funcționarilor publici,
argumentând soluțiile alese. Persoanele care ocupă funcțiile
desființate vor beneficia de prevederile legale în vigoare care se
referă la situația de față, fiind libere să își schimbe locul de
muncă, profesia etc., aspecte ce țin de aplicarea legii, atribut al
instanței judecătorești și nu al celei de contencios constituțional.
De altfel, toate susținerile autorilor sesizării de
neconstituționalitate, formulate în sensul argumentării încălcării
art. 41 din Constituție, se referă, în fapt, la interpretarea și
aplicarea soluțiilor legale propuse și nu la neconstituționalitatea
acestora.

Guvernul mai arată, în punctul său de vedere, că dispozițiile
art. 54 alin. (2) și ale art. 120 alin. (1) din Constituție, invocate,
nu sunt incidente în cauză. Textul art. 54 alin. (2) are în vedere
o obligație instituită anumitor categorii de persoane, care
exercită funcții publice, precum și militarilor, ceea ce nu exclude
de la obligația de fidelitate față de țară ceilalți cetățeni ai
României, potrivit alin. (1) al aceluiași articol. Dispozițiile art. 120
dispun asupra principiilor de organizare a administrației publice
din unitățile administrativ-teritoriale și nu asupra naturii juridice
a funcțiilor prin intermediul cărora se realizează conducerea
instituțiilor/autorităților din unitățile administrative teritoriale.
În sfârșit, cu privire la dispozițiile art. II din legea examinată,
care stabilesc că sunt servicii publice deconcentrate ale
ministerelor și celorlalte organe de specialitate ale administrației
publice centrale, structurile subordonate acestora, de la nivelul
unităților administrativ-teritoriale, care nu sunt descentralizate
administrativ și financiar, Guvernul apreciază că acestea
îndeplinesc cerințele de previzibilitate și accesibilitate specifice
normei juridice.
Președintele Camerei Deputaților a transmis Curții
Constituționale, cu adresa nr. 51/1953 din 6 aprilie 2009, punctul
său de vedere, în care se arată că Legea pentru modificarea și
completarea Legii nr. 188/1999 privind Statutul funcționarilor
publici este constituțională, iar sesizarea de neconstituționalitate
ar trebui respinsă, pentru următoarele motive:
Cât privește pretinsa încălcare a prevederilor art. 76 alin. (3)
din Constituție și a art. 69 alin. (2) din Regulamentul Camerei
Deputaților, se precizează că, potrivit aprobării date de Biroul
Permanent al Camerei Deputaților în ședința sa din 16 martie
2009, proiectul legii criticate pentru neconstituționalitate a fost
înscris cu prioritate, în procedură de urgență, pe Ordinea de zi
a ședinței Camerei Deputaților din data de 17 martie 2009, dată
la care acesta a fost dezbătut și adoptat. Or, în cazul unei
proceduri de urgență nu se aplică dispozițiile art. 69 alin. (3) din
Regulamentul Camerei Deputaților, astfel că, sub acest aspect,
nu se poate susține încălcarea vreunei dispoziții din Constituție.
Referitor la criticile privind nesocotirea principiului
bicameralismului prin aceea că prevederile art. III alin. (1)—(4)
din legea criticată, nou-introduse de Camera Deputaților, trebuia
să fie analizate și de Senat, în calitate de Cameră de reflecție,
se arată că, în realitate, aceste texte se regăsesc în propunerea
legislativă a celor doi inițiatori ai legii, la pct. 3, și nu pct. III. Din
analiza comparată a textului inițiatorilor, a celui adoptat de Senat
și a celui adoptat de Camera Deputaților, rezultă că doar
Camera Deputaților, în exercitarea dreptului său propriu de a
adopta inițiativa legislativă în cauză, s-a conformat deciziilor
nr. 472/2008 și nr. 1.093/2008 ale Curții Constituționale,
invocate, și astfel a respectat principiul bicameralismului,
prevăzut de art. 61 alin. (2) din Constituție.
Președintele Camerei Deputaților consideră că, în
argumentarea sesizării, autorii acesteia se limitează doar la a
indica prevederile art. 20 alin. (1) și ale art. 41 alin. (1) din
Constituție, precum și alte dispoziții din unele instrumente
juridice internaționale, fără însă a explica și motivele pentru care
acestea au fost încălcate. Apreciază, în plus, că legea criticată
nu contravine niciunuia dintre aceste texte invocate.
În ceea ce privește pretinsa discriminare pe care o operează
legea examinată, motivată de autorii sesizării prin faptul că
aceasta prevede desființarea unei funcții publice de funcționar
public și crearea, în locul ei, a unei funcții de demnitate publică,
se arată că nicio dispoziție din Constituție nu interzice
Parlamentului, care este organul reprezentativ suprem al
poporului român și unica autoritate legiuitoare a țării, să ia astfel
de măsuri prin lege. Pe fond, nu se poate pune problema
încălcării prevederilor art. 16 alin. (1) din Constituție, întrucât
desființarea unor posturi, prin lege, nu poate echivala cu o
discriminare, care ar putea exista în cu totul alte condiții. În plus,

MONITORUL OFICIAL AL ROMÂNIEI, PARTEA I, Nr. 358/28.V.2009
argumentele invocate de autorii sesizării pot fi utilizate doar în
procesul de aplicare a legii, și nu în cel de adoptare a sa.
În legătură cu pretinsa încălcare a prevederilor art. 11 din
Constituție, prin raportare la ăprincipiul securității juridice”,
consacrat într-o hotărâre a Curții Europene a Drepturilor Omului,
se susține că jurisprudența instanței europene de contencios în
materia drepturilor omului nu are nicio legătură cu reglementările
cuprinse în instrumentele juridice internaționale, hotărârea
având caracter obligatoriu în procesul de aplicare a legii și a
Constituției. Pe fond, nu se poate vorbi de nerespectarea
principiului invocat, atât timp cât nicio reglementare
internațională sau europeană nu interzice Parlamentului să ia
măsurile prevăzute de legea criticată. În plus, dispozițiile art. III
alin. (1)—(4) dispun foarte precis desființarea unor funcții publice
și înființarea unor demnități publice, cu consecința aplicării
statutului și a răspunderii corespunzătoare funcției sau
demnității publice înființate, astfel că nu se poate susține
nerespectarea cerințelor de accesibilitate și previzibilitate
specifice normelor juridice.
Referitor la prevederile art. 54 alin. (2) din Constituție,
invocate, care reglementează îndatorirea de fidelitate față de
țară, se arată că legea criticată nu presupune, prin conținutul
său, nerespectarea unei asemenea îndatoriri fundamentale.
Totodată, în legătură cu invocarea art. 120 alin. (1) din
Constituție, se mai susține, pe de o parte, că niciun text al legii
criticate nu presupune preluarea conducerii serviciilor publice
deconcentrate de către o persoană privată, iar, pe de altă parte,
că nicio dispoziție din Legea fundamentală nu interzice ca
aceste servicii ăsă fie conduse doar de funcționari publici și nu
de demnitari publici”.
Președintele Senatului nu a comunicat punctul său de
vedere.
Potrivit art. 18 alin. (1) din Legea nr. 47/1992 privind
organizarea și funcționarea Curții Constituționale, obiecția de
neconstituționalitate a fost dezbătută la data de 8 aprilie 2009,
pe baza raportului prezentat de judecătorul-raportor și a
celorlalte documente aflate la dosar. Dezbaterile au fost
consemnate în încheierea de la acea dată, când Curtea, având
nevoie de timp pentru a delibera, a dispus amânarea pronunțării
pentru data de 6 mai 2009.
C U R T E A,

examinând obiecția de neconstituționalitate, punctele de vedere
ale Președintelui Camerei Deputaților și Guvernului,
documentele privind inițierea și desfășurarea procesului
legislativ, raportul întocmit de judecătorul-raportor, Legea pentru
modificarea și completarea Legii nr. 188/1999 privind Statutul
funcționarilor publici, raportată la prevederile Constituției,
precum și dispozițiile din Legea nr. 47/1992 privind organizarea
și funcționarea Curții Constituționale, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție,
precum și ale art. 1, 10, 15, 16 și 18 din Legea nr. 47/1992, să
soluționeze sesizarea de neconstituționalitate.
Obiectul controlului de constituționalitate îl constituie
Legea pentru modificarea și completarea Legii nr. 188/1999
privind Statutul funcționarilor publici.
Dispozițiile constituționale pretins încălcate sunt, în ordinea
invocării lor, cele ale art. 76 alin. (3) referitoare la adoptarea
legilor cu procedură de urgență, art. 61 alin. (2) care consacră
principiul bicameralismului, art. 41 alin. (1) potrivit cărora dreptul
la muncă nu poate fi îngrădit, art. 20 alin. (1) referitor la principiul
interpretării și aplicării dispozițiilor constituționale privind
drepturile și libertățile cetățenilor în concordanță cu Declarația
Universală a Drepturilor Omului, cu pactele și cu celelalte tratate
la care România este parte, art. 1 alin. (3) și (5) privind Statul
român, art. 16 alin. (1) cu privire la principiul egalității cetățenilor

7

în fața legii și a autorităților publice, fără privilegii și fără
discriminări, art. 11 — Dreptul internațional și dreptul intern,
art. 54 alin. (2) cu referire la cetățenii cărora le sunt încredințate
funcții publice, precum și militarilor, care răspund de îndeplinirea
cu credință a obligațiilor ce le revin, scop în care depun
jurământul cerut de lege, și ale art. 120 alin. (1) care consacră
principiile de bază ale administrației publice locale.
De asemenea, sunt invocate Declarația Universală a
Drepturilor Omului și, în special, art. 2, art. 7 și art. 21 pct. 2 din
aceasta, Pactul internațional cu privire la drepturile economice,
sociale și culturale, Convenția pentru apărarea drepturilor
omului și a libertăților fundamentale și Directiva 2000/78/CE de
creare a unui cadru general în favoarea egalității de tratament în
ceea ce privește încadrarea în muncă și ocuparea forței de
muncă.
Examinând obiecția de neconstituționalitate, Curtea urmează
a se pronunța, pe de o parte, asupra unor aspecte de ordin
procedural ce se constituie în critici de neconstituționalitate
extrinsecă, iar, pe de altă parte, asupra criticilor de
neconstituționalitate intrinsecă a legii supuse controlului.
I. Cu privire la criticile de neconstituționalitate
extrinsecă:
A. Autorii obiecției susțin încălcarea dispozițiilor art. 76
alin. (3) din Legea fundamentală, potrivit cărora ă(...)Parlamentul
poate adopta proiecte de legi sau propuneri legislative cu
procedură de urgență, stabilită potrivit regulamentului fiecărei
Camere”, arătând, în acest sens, că, deși Comitetul liderilor
grupurilor parlamentare a respins cererea de examinare și
adoptare a legii cu procedură de urgență, totuși, atât
examinarea proiectului de lege în cadrul comisiei sesizate în
fond, cât și dezbaterea în plenul Camerei Deputaților s-au făcut
după reguli specifice procedurii de urgență, în loc să se recurgă
la procedura regulamentară obișnuită, încălcându-se astfel și
art. 69 alin. (2) din Regulamentul Camerei Deputaților.
Față de aceste susțineri, Curtea Constituțională observă, mai
întâi, că autorii obiecției de neconstituționalitate nu contestă
constituționalitatea prevederilor regulamentare privind
procedura de urgență, cuprinse în art. 115—120 din
Regulamentul Camerei Deputaților, ci doar modul de aplicare a
regulilor acestei proceduri în cadrul procesului legislativ de
dezbatere a legii. Or, potrivit art. 146 lit. c) din Constituție, Curtea
Constituțională se pronunță asupra constituționalității
regulamentelor Camerelor Parlamentului, controlul exercitat de
Curte fiind un control de conformitate cu dispozițiile Legii
fundamentale. Dacă, ignorând prevederile art. 146 lit. c) din
Constituție și pe cele ale art. 27 din Legea nr. 47/1992, Curtea
Constituțională și-ar extinde competența și asupra actelor de
aplicare a regulamentelor, ea nu numai că ar pronunța soluții
fără temei constituțional, dar ar încălca astfel și principiul
autonomiei regulamentare a Camerei Deputaților, reglementat
de art. 64 alin. (1) teza întâi din Legea fundamentală. În virtutea
acestui principiu fundamental, aplicarea regulamentului este o
atribuție a Camerei Deputaților, așa încât contestațiile deputaților
privind actele concrete de aplicare a prevederilor regulamentului
sunt de competența exclusivă a Camerei Deputaților, aplicabile,
în acest caz, fiind căile și procedurile parlamentare stabilite prin
propriul regulament, după cum și desfășurarea procedurii
legislative parlamentare depinde hotărâtor de prevederile
aceluiași regulament, care, evident, trebuie să concorde cu
normele și principiile fundamentale.
Ca atare, competența conferită Curții Constituționale de
art. 146 lit. c) din Legea fundamentală nu poate privi decât
controlul conformității regulamentelor Parlamentului cu
dispozițiile Constituției, control declanșat la sesizarea unuia
dintre președinții celor două Camere, a unui grup parlamentar
sau a unui număr de cel puțin 50 de deputați sau de cel puțin 25
de senatori; Curtea Constituțională nu este competentă a se

8

MONITORUL OFICIAL AL ROMÂNIEI, PARTEA I, Nr. 358/28.V.2009

pronunța și asupra modului de aplicare a regulamentelor.
În sensul celor arătate a statuat Curtea Constituțională în
deciziile sale nr. 44/1993, nr. 68/1993, nr. 22/1995 și nr. 98/2005.
Oricum, urmărind fișa referitoare la derularea procesului
legislativ de adoptare a Legii pentru modificarea și completarea
Legii nr. 188/1999 privind Statutul funcționarilor publici, Curtea
observă că, în ședința Biroului Permanent din data de 16 martie
2009, la care au participat și liderii grupurilor parlamentare,
discutându-se proiectul ordinii de zi pentru ședința Camerei
Deputaților din ziua de marți, 17 martie 2009, s-a aprobat (în
sensul că nu au existat obiecții) ca proiectul de lege menționat,
care figura la poziția 31 pct. IV, să fie înscris la poziția 3 din
cadrul pct. I ăProcedură de urgență”. Prin urmare, în ședința
Camerei Deputaților din data de 17 martie 2009, președintele
Camerei Deputaților a anunțat că proiectul de Lege pentru
modificarea Legii nr. 188/1999 privind Statutul funcționarilor
publici, înscris la poziția 3 de pe ordinea de zi, ăurmează a fi
dezbătut în procedură de urgență”.
Față de cele arătate, Curtea constată că nu pot fi primite
criticile de neconstituționalitate extrinsecă ce vizează încălcarea
prevederilor art. 76 alin. (3) din Constituție, așa cum acestea au
fost formulate de autorii obiecției, și anume prin referire la modul
de aplicare a dispozițiilor din Regulamentul Camerei Deputaților
privind procedura de urgență.
B. O altă critică de neconstituționalitate extrinsecă a legii se
referă la încălcarea principiului constituțional al bicameralismului
Parlamentului României, consacrat de art. 61 alin. (2) din
Constituție.
Din analiza comparată a documentelor privind inițierea și
desfășurarea procesului legislativ în cauză, respectiv a
propunerii legislative depuse de inițiatori, a formei adoptate de
Senat, ca primă Cameră sesizată, și a celei adoptate de Camera
Deputaților, în calitate de Cameră decizională, Curtea constată
că sunt deosebiri majore de conținut juridic, modificările și
completările adoptate de Camera Deputaților dând o
configurație deosebită, semnificativ diferită față de cea a
proiectului de lege în forma adoptată de Senat.
Astfel, Legea care face obiectul controlului de
constituționalitate provine dintr-o propunere legislativă intitulată
ăProiect de lege privind unele măsuri pentru organizarea
administrației publice”, inițiată de domnul Petru Călian, deputat
aparținând Grupului parlamentar al Partidului Democrat Liberal,
și de domnul Mircea Dușa, deputat al Grupului parlamentar al
Alianței Politice P.S.D. + P.C. Această propunere legislativă are
ca obiect de reglementare modificarea și completarea unor
dispoziții ale Legii nr. 188/1999 privind Statutul funcționarilor
publici, republicată, cu modificările și completările ulterioare, și
ale Legii nr. 340/2004 privind instituția prefectului, republicată.
Prin această propunere legislativă se urmărește adoptarea unor
măsuri pentru îmbunătățirea cadrului legislativ aplicabil
ocupanților funcțiilor de conducere de la nivelul administrației
locale, ăîn sensul delimitării clare a funcțiilor politice”, respectiv
ăfuncțiile de prefect și subprefect, care sunt reprezentanți ai
Guvernului în teritoriu și conduc serviciile publice
deconcentrate”, de ăfuncțiile administrative”. În opinia inițiatorilor
acestei propuneri legislative parlamentare, ăsepararea celor
două categorii de funcționari ar contribui la o mai bună
funcționare a instituțiilor statului, în această perioadă complexă
din punct de vedere economic și social”. În esență, prin această
propunere legislativă se preconizează trecerea funcțiilor de
prefect și subprefect din categoria funcțiilor corespunzătoare
înalților funcționari publici în categoria funcțiilor de demnitate
publică, numiți de Guvern pentru un mandat de 4 ani. Se mai
urmărește modificarea reglementărilor referitoare la conducătorii
organelor de specialitate ale administrației publice centrale și ai
serviciilor deconcentrate.

În conformitate cu dispozițiile art. 75 alin. (1) din Constituție,
propunerea legislativă a fost înregistrată la Senat la 16 februarie
2009, în calitate de primă Cameră sesizată, fiind adoptată în
ședința din 9 martie 2009, cu respectarea art. 76 alin. (1) din
Legea fundamentală, ca proiect de Lege pentru modificarea
Legii nr. 188/1999 privind Statutul funcționarilor publici.
Senatul a eliminat din propunerea legislativă cu care a fost
sesizat toate dispozițiile referitoare la modificarea Legii
nr. 340/2004 privind instituția prefectului și, de asemenea, a
eliminat, respectiv a modificat o serie de dispoziții
referitoare la categoria înalților funcționari publici și la
categoria funcționarilor publici de conducere.
Proiectul de lege a fost transmis în data de 10 martie 2009
Camerei Deputaților, în calitate de Cameră decizională, spre
dezbatere și adoptare, conform art. 75 alin. (1) și (3) din
Constituție. În ședința din 17 martie 2009, Camera Deputaților a
adoptat Legea pentru modificarea și completarea Legii
nr. 188/1999 privind Statutul funcționarilor publici, cu
respectarea prevederilor art. 75 și ale art. 76 alin. (1) din
Constituția României, republicată.
Față de forma adoptată de Senat, ca primă Cameră sesizată,
Legea adoptată de Camera Deputaților conține o serie de
modificări și completări esențiale, cum ar fi:
— desființarea funcțiilor publice, funcțiilor publice specifice,
precum și a posturilor încadrate în regim contractual, care
conferă calitatea de ordonator de credite, cu excepția funcțiilor
publice cu statut special și a funcțiilor publice de prefect — art. III
alin. (1) și (2); în locul primelor funcții se înființează funcția de
director coordonator al serviciului public deconcentrat — art. III
alin. (4);
— funcțiile care conferă calitatea de conducător al organelor
de specialitate ale administrației publice centrale se stabilesc ca
funcții de demnitate publică, asimilate celor de secretar de stat;
adjuncții acestora sunt asimilați cu funcțiile de subsecretar de
stat — art. III alin. (3);
— stabilirea unor autorități diferite cărora le revine
competența să aprobe modelul-cadru al contractului de
management: ăprin hotărâre a Guvernului”, în varianta
Senatului, respectiv prin ăactul administrativ al persoanei care
are competența legală de numire”, în varianta Camerei
Deputaților;
— introducerea alin. 9 și 10 la art. III.
Potrivit art. 61 din Constituția României, Parlamentul este
organul reprezentativ suprem al poporului român și unica
autoritate legiuitoare a țării, iar structura sa este bicamerală, fiind
alcătuit din Camera Deputaților și Senat. Principiul
bicameralismului, astfel consacrat, se reflectă însă nu numai în
dualismul instituțional în cadrul Parlamentului, ci și în cel
funcțional, deoarece art. 75 din Legea fundamentală stabilește
competențe de legiferare potrivit cărora fiecare dintre cele două
Camere are, în cazurile expres definite, fie calitatea de primă
Cameră sesizată, fie de Cameră decizională. Totodată, ținând
seama de indivizibilitatea Parlamentului ca organ reprezentativ
suprem al poporului român și de unicitatea sa ca autoritate
legiuitoare a țării, Constituția nu permite adoptarea unei legi de
către o singură Cameră, fără ca proiectul de lege să fi fost
dezbătut și de cealaltă Cameră. Art. 75 din Legea fundamentală
a introdus, după revizuirea și republicarea acesteia în octombrie
2003, soluția obligativității sesizării, în anumite materii, ca primă
Cameră, de reflecție, a Senatului, sau, după caz, a Camerei
Deputaților și, pe cale de consecință, reglementarea rolului de
Cameră decizională, pentru anumite materii, a Senatului și,
pentru alte materii, a Camerei Deputaților, tocmai pentru a nu a
exclude o Cameră sau alta din mecanismul legiferării.
Totodată, alin. (4) și (5) ale art. 75 din Constituție prevăd
modul de rezolvare a posibilelor ăconflicte de competență” între

MONITORUL OFICIAL AL ROMÂNIEI, PARTEA I, Nr. 358/28.V.2009
prima Cameră sesizată și Camera decizională, dar nu există
un text în Constituție care să permită Camerei decizionale
să se îndepărteze de la ălimitele sesizării” date de soluția
adoptată de către prima Cameră sesizată.
Așa cum s-a arătat deja, diferențele de conținut juridic dintre
forma proiectului de lege adoptat de Senat, ca primă Cameră
sesizată, și a legii adoptate de Camera Deputaților, în calitate de
Cameră decizională, sunt de natură să încalce principiul
bicameralismului, în sensul că forma finală a legii, în redactarea
adoptată de Camera decizională, se îndepărtează în mod
substanțial de forma adoptată de Camera de reflecție, ceea ce
echivalează practic cu excluderea acesteia din urmă de la
procesul de legiferare. Or, legea trebuie să fie rezultanta
manifestării de voință concordante a ambelor Camere ale
Parlamentului.
În jurisprudența sa în materie, de pildă Decizia nr. 472 din
22 aprilie 2008, publicată în Monitorul Oficial al României,
Partea I, nr. 336 din 30 aprilie 2008, Curtea Constituțională,
luând în considerare normele și principiile fundamentale mai sus
menționate, a statuat că ădezbaterea parlamentară a unui
proiect de lege sau a unei propuneri legislative nu poate face
abstracție de evaluarea acesteia în plenul celor două Camere
ale Parlamentului nostru bicameral”. Este adevărat — așa cum
a reținut Curtea cu alt prilej (Decizia nr. 1.093 din 15 octombrie
2008, publicată în Monitorul Oficial al României, Partea I, nr. 710
din 20 octombrie 2008) — că în dezbaterea unei inițiative
legislative, Camerele au un drept propriu de decizie asupra
acesteia, dar principiul bicameralismului nu poate fi respectat
decât atât timp cât ambele Camere ale Parlamentului au
dezbătut și s-au exprimat cu privire la același conținut și la
aceeași formă ale inițiativei legislative.
Față de cele menționate, Curtea constată că Legea pentru
modificarea și completarea Legii nr. 188/1999 privind Statutul
funcționarilor publici este neconstituțională, sub aspectul
încălcării principiului constituțional al bicameralismului
Parlamentului României, consacrat de art. 61 din Legea
fundamentală.
II. Având în vedere cele arătate, Curtea consideră că
examinarea criticilor de neconstituționalitate intrinsecă a Legii
pentru modificarea și completarea Legii nr. 188/1999 privind
Statutul funcționarilor publici a rămas fără obiect, de vreme ce
procedura formală de adoptare a legii constituie un aspect
prealabil și preliminar în analiza constituționalității
reglementărilor unei legi înainte de promulgare.
III. În continuare, Curtea nu poate să nu observe, în calitatea
sa de garant al supremației Constituției, așa cum statuează
art. 142 alin. (1) din Legea fundamentală, că în procesul de
legiferare în cauză au existat unele deficiențe care au tangență
cu unele prevederi ale Constituției și care ar fi putut fi evitate
printr-o atenție sporită în examinarea proiectului de lege, atât în
cadrul comisiilor permanente, cât și în cadrul plenului Camerei
Deputaților.
1. Astfel, art. 111 din Constituție, intitulat ăInformarea
Parlamentului”, prevede la alin. (1) teza finală: ă(...) În cazul în
care o inițiativă legislativă implică modificarea prevederilor
bugetului de stat sau a bugetului asigurărilor sociale de stat,
solicitarea informării este obligatorie.”
Așa fiind, Camera Deputaților — Comisia pentru administrație publică, amenajarea teritoriului și echilibru ecologic —,
sesizată în fond, avea obligația să constate că reglementările
supuse examinării impun modificarea prevederilor bugetului de
stat și, conformându-se dispozițiilor art. 92 alin. (4) și (6) din
Regulamentul Camerei Deputaților, să solicite o informare din
partea Guvernului, în condițiile art. 111 din Constituția României.
— Art. 92. — ăProcedura legislativă” din Regulamentul
Camerei Deputaților:

9

ă(4) În cazul propunerilor legislative depuse în condițiile
alin. (1), care implică modificarea prevederilor bugetului de stat
sau ale bugetului asigurărilor sociale de stat, președintele
Camerei Deputaților va solicita în mod obligatoriu o informare
din partea Guvernului, în condițiile art. 111 din Constituția
României, republicată, în același termen de 15 zile. (...)
(6) Dacă în cursul dezbaterii, în comisia sesizată în fond apar
amendamente care impun modificarea prevederilor bugetului de
stat sau ale bugetului asigurărilor sociale de stat, președintele
comisiei va solicita în mod obligatoriu o informare din partea
Guvernului, în condițiile art. 111 din Constituția României,
republicată, într-un termen care să se încadreze în termenul de
predare al raportului.”
2. Pe aceeași linie, trebuia observat dacă, prin obiectul său
de reglementare, proiectul de lege este concordant cu
Programul de guvernare acceptat de Parlament, potrivit art. 102
alin. (1) din Constituție, care prevede că: ăGuvernul, potrivit
programului său de guvernare acceptat de Parlament, asigură
realizarea politicii interne și externe a țării și exercită conducerea
generală a administrației publice.”
3. Art. 79 din Constituție, reglementând instituția Consiliului
Legislativ, prevede, la alin. (1), următoarele: ă(1) Consiliul
Legislativ este organ consultativ de specialitate al Parlamentului,
care avizează proiectele de acte normative în vederea
sistematizării, unificării și coordonării întregii legislații.”
Totodată, potrivit art. 99 alin. (7) din Regulamentul Camerei
Deputaților, ăPreședintele comisiei sesizate în fond poate solicita
punctul de vedere al Consiliului Legislativ cu privire la unele
amendamente, punct de vedere care va fi trimis în termenul
stabilit de comisie.”
Este de observat, așadar, că avizul dat de Consiliul Legislativ
se referea la propunerea legislativă privind unele măsuri pentru
organizarea administrației publice și că proiectul de lege adoptat
de Senat a căpătat o formă deosebită de cea avizată inițial de
Consiliu. În această situație, era de apreciat dacă nu ar fi fost
cazul ca pentru amendamentele formulate în cadrul comisiei să
se fi solicitat punctul de vedere al Consiliului Legislativ, având
suportul constituțional în art. 79 alin. (1) din Legea fundamentală
și cel regulamentar în art. 99 alin. (7) din Regulamentul Camerei
Deputaților.
4. În ceea ce privește cuprinsul expunerii de motive –
instrumentul de prezentare și motivare, avem în vedere
prevederile art. 74 alin. (4) din Constituție, potrivit cărora
ăDeputații, senatorii și cetățenii care exercită dreptul la inițiativă
legislativă pot prezenta propuneri legislative numai în forma
cerută pentru proiectele de legi”, ale art. 29—31 din Legea
nr. 24/2000 privind normele de tehnică legislativă pentru
elaborarea actelor normative (referitoare la motivarea proiectelor
de acte normative, sub aspectul instrumentelor de prezentare
și motivare, precum și al cuprinsului și redactării motivării) și,
desigur, ale art. 1 alin. (5) din Legea fundamentală, conform
cărora ăÎn România, respectarea Constituției, a supremației sale
și a legilor este obligatorie”.
Analizând expunerea de motive ce însoțește propunerea
legislativă, Curtea constată că aceasta este extrem de sumară,
cuprinzând numai câteva mențiuni generice. În expunerea de
motive nu se regăsește motivarea asupra niciuneia dintre
soluțiile preconizate, ceea ce este contrar prevederilor
constituționale și legale mai sus indicate.
IV. În final, Curtea observă că legea examinată, prin modul
deficitar de redactare, nu corespunde exigențelor de tehnică
legislativă specifice normelor juridice, așa cum prevede Legea
nr. 24/2000 privind normele de tehnică legislativă pentru
elaborarea actelor normative. Din acest punct de vedere
dispozițiile art. III sunt elocvente. Or, referitor la aceste cerințe,
Curtea Europeană a Drepturilor Omului a statuat, în mod
constant, că ăo normă este «previzibilă» numai atunci când este

10

MONITORUL OFICIAL AL ROMÂNIEI, PARTEA I, Nr. 358/28.V.2009

redactată cu suficientă precizie, în așa fel încât să permită
oricărei persoane — care, la nevoie, poate apela la consultanță
de specialitate — să își corecteze conduita” (cazul Rotaru
împotriva României, 2000), iar ăcetățeanul trebuie să dispună
de informații suficiente asupra normelor juridice aplicabile într-un

caz dat și să fie capabil să prevadă, într-o măsură rezonabilă,
consecințele care pot apărea dintr-un act determinat. Pe scurt,
legea trebuie să fie, în același timp, accesibilă și previzibilă”
(cazul Sunday Times împotriva Regatului Unit, 1979).

În temeiul dispozițiilor art. 146 lit. a) și ale art. 147 alin. (2) și (4) din Constituție, precum și al prevederilor art. 11 alin. (1)
lit. A.a), ale art. 15 și ale art. 18 din Legea nr. 47/1992 privind organizarea și funcționarea Curții Constituționale,
CURTEA CONSTITUȚIONALĂ

În numele legii
D E C I D E:

Constată că Legea pentru modificarea și completarea Legii nr. 188/1999 privind Statutul funcționarilor publici este
neconstituțională, sub aspectul încălcării principiului constituțional al bicameralismului Parlamentului României, consacrat de art. 61
din Legea fundamentală.
Definitivă și general obligatorie.
Decizia se comunică Președintelui României, președinților celor două Camere ale Parlamentului, precum și primuluiministru și se publică în Monitorul Oficial al României, Partea I.
Dezbaterile au avut loc la datele de 8 aprilie 2009 și 6 mai 2009 și la acestea au participat: Ioan Vida, președinte, Nicolae
Cochinescu, Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin
Zegrean, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea art. 3 din Hotărârea Guvernului nr. 214/2009
privind declanșarea procedurilor de expropriere a imobilelor proprietate privată
situate pe amplasamentul lucrării de utilitate publică ăVarianta de ocolire a municipiului Arad”
km 0+000 — km 12+000, județul Arad
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele măsuri
prealabile lucrărilor de construcție de drumuri de interes național, județean și local, cu modificările și completările ulterioare,
Guvernul României adoptă prezenta hotărâre.
Articol unic. — Articolul 3 din Hotărârea Guvernului
nr. 214/2009 privind declanșarea procedurilor de expropriere a
imobilelor proprietate privată situate pe amplasamentul lucrării
de utilitate publică ăVarianta de ocolire a municipiului Arad”
km 0+000 — km 12+000, județul Arad, publicată în Monitorul
Oficial al României, Partea I, nr. 154 din 12 martie 2009, se
modifică și va avea următorul cuprins:

ăArt. 3. — Se aprobă ca justă despăgubire pentru imobilele
ce constituie amplasamentul pentru lucrarea de utilitate publică
prevăzută la art. 1 suma globală estimată de 134.954 mii lei
alocată de la bugetul de stat, aprobat potrivit legii, prin bugetul
Ministerului Transporturilor și Infrastructurii, titlul ăProiecte cu
finanțare din fonduri externe nerambursabile postaderare”, în
conformitate cu dispozițiile Legii bugetului de stat pe anul 2009,
nr. 18/2009, cu modificările și completările ulterioare.”

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Gheorghe Pogea
București, 20 mai 2009.
Nr. 624.

MONITORUL OFICIAL AL ROMÂNIEI, PARTEA I, Nr. 358/28.V.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind promovarea temporară
a doamnei Comșa Corina-Nicoleta în funcția publică
de secretar general adjunct al Ministerului Tineretului
și Sportului
Având în vedere Avizul favorabil nr. 1.893.919 din 22 mai 2009 al Agenției
Naționale a Funcționarilor Publici, pentru exercitarea de către doamna Comșa
Corina-Nicoleta, cu caracter temporar, a funcției publice de secretar general
adjunct al Ministerului Tineretului și Sportului,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 92 alin. (1) și alin. (2) lit. a) din Legea nr. 188/1999
privind Statutul funcționarilor publici, republicată, cu modificările și completările
ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii,
doamna Comșa Corina-Nicoleta se promovează temporar în funcția publică de
secretar general adjunct al Ministerului Tineretului și Sportului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 mai 2009.
Nr. 543.
GUVERNUL ROMÂNIEI
PRIMUL-MINISTRU

DECIZIE
privind încetarea, la cerere, a raportului de serviciu al doamnei
Pora Zamfira din funcția de inspector guvernamental
Având în vedere Cererea înregistrată sub nr. 17/6.145 din 20 mai 2009, prin
care doamna Pora Zamfira solicită încetarea raportului de serviciu,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 97 lit. b) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii încetează, la
cerere, raportul de serviciu al doamnei Pora Zamfira din funcția de inspector
guvernamental.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 mai 2009.
Nr. 544.

11

12

MONITORUL OFICIAL AL ROMÂNIEI, PARTEA I, Nr. 358/28.V.2009
GUVERNUL ROMÂNIEI
PRIMUL-MINISTRU

DECIZIE
pentru modificarea Deciziei primului-ministru nr. 432/2009 privind stabilirea atribuțiilor
domnului Cupșan-Cătălin Vasile, inspector guvernamental în cadrul Secretariatului General al Guvernului
În temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Articolul unic din Decizia primului-ministru
nr. 432/2009 privind stabilirea atribuțiilor domnului CupșanCătălin Vasile, inspector guvernamental în cadrul Secretariatului
General al Guvernului, publicată în Monitorul Oficial al
României, Partea I, nr. 209 din 1 aprilie 2009, se modifică și va
avea următorul cuprins:
ăArticol unic. — Începând cu data intrării în vigoare a
prezentei decizii, domnul Cupșan-Cătălin Vasile, inspector
guvernamental în cadrul Secretariatului General al Guvernului,
este desemnat să îndeplinească, la nivelul județului Vaslui,
atribuții ce intră în sfera de competență a Ministerului
Transporturilor și Infrastructurii. Fișa de descriere a atribuțiilor

și responsabilităților și a modului de raportare a activității
desfășurate se stabilește prin ordin al ministrului transporturilor
și infrastructurii. Plata drepturilor salariale ale inspectorului
guvernamental și a celorlalte drepturi aferente se realizează de
Secretariatul General al Guvernului, în condițiile legii, pe bază
de pontaj și raport bilunar de urmărire a indicatorilor punctuali ai
activității pe care o desfășoară în teritoriu, aprobat de
ordonatorul de credite și/sau de reprezentantul Ministerului
Transporturilor și Infrastructurii la nivelul județului unde își
desfășoară activitatea. Evaluarea anuală se realizează, în
condițiile legii, pe baza raportărilor realizate în urma activității
desfășurate.”

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 mai 2009.
Nr. 545.
GUVERNUL ROMÂNIEI
PRIMUL-MINISTRU

DECIZIE
pentru modificarea Deciziei primului-ministru nr. 417/2009 privind stabilirea atribuțiilor
domnului Jecu Nicolae, inspector guvernamental în cadrul Secretariatului General al Guvernului
În temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Articolul unic din Decizia primului-ministru
nr. 417/2009 privind stabilirea atribuțiilor domnului Jecu Nicolae,
inspector guvernamental în cadrul Secretariatului General al
Guvernului, publicată în Monitorul Oficial al României, Partea I,
nr. 206 din 31 martie 2009, se modifică și va avea următorul
cuprins:
ăArticol unic. — Începând cu data intrării în vigoare a
prezentei decizii, domnul Jecu Nicolae, inspector guvernamental
în cadrul Secretariatului General al Guvernului, este desemnat
să îndeplinească, la nivelul județului Ilfov, atribuții ce intră în
sfera de competență a Ministerului Mediului. Fișa de descriere

a atribuțiilor și responsabilităților și a modului de raportare a
activității desfășurate se stabilește prin ordin al ministrului
mediului. Plata drepturilor salariale ale inspectorului
guvernamental și a celorlalte drepturi aferente se realizează de
Secretariatul General al Guvernului, în condițiile legii, pe bază
de pontaj și raport bilunar de urmărire a indicatorilor punctuali ai
activității pe care o desfășoară în teritoriu, aprobat de
ordonatorul de credite și/sau de reprezentantul Ministerului
Mediului la nivelul județului unde își desfășoară activitatea.
Evaluarea anuală se realizează, în condițiile legii, pe baza
raportărilor realizate în urma activității desfășurate.”

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 27 mai 2009.
Nr. 546.

MONITORUL OFICIAL AL ROMÂNIEI, PARTEA I, Nr. 358/28.V.2009

13

A C T E AL E CURȚII EURO PENE A DREPTURI LO R O M U L U I
CURTEA EUROPEANĂ A DREPTURILOR OMULUI

HOTĂRÂREA
din 4 noiembrie 2008
în Cauza Savu împotriva României
(Cererea nr. 19.982/04)
În cauza Savu împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Elisabet Fura-Sandström, Corneliu Bîrsan, Boštjan M. Zupančič, Alvina Gyulumyan, Egbert Myjer, Luis López
Guerra, judecători, și Santiago Quesada, grefier de secție,
deupă ce a deliberat în camera de consiliu la data de 14 octombrie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 19.982/04)
îndreptată împotriva României, prin care un cetățean al acestui
stat, domnul Paul Savu (reclamantul), a sesizat Curtea la data
de 4 mai 2004 în temeiul art. 34 din Convenția pentru apărarea
drepturilor omului și a libertăților fundamentale (Convenția).
2. Guvernul român (Guvernul) este reprezentat de agentul
său, domnul Răzvan-Horațiu Radu, din cadrul Ministerului
Afacerilor Externe.
3. La data de 9 mai 2006, președintele Secției a treia a decis
să comunice cererea Guvernului. De asemenea, astfel cum
prevede art. 29 § 3 din Convenție, s-a hotărât să fie analizate în
același timp admisibilitatea și temeinicia cauzei.
ÎN FAPT

I. Circumstanțele cauzei
4. Reclamantul s-a născut în anul 1940 și locuiește în
Călărași.
A. Recursul în anulare împotriva hotărârii definitive din
6 iunie 2002 care îi atribuie reclamantului un teren în
suprafață de 293 m2
5. Prin Hotărârea definitivă din 3 iunie 1996, Judecătoria
Călărași a respins în parte acțiunea introdusă la data de 6 iunie
1994 de către S.P., unul dintre cei 7 frați ai reclamantului,
împotriva mamei lor. Instanța a statuat într-adevăr că S.P. nu
avea dreptul decât la o suprafață de 1.000 m2 din terenul de
circa 1.293 m2 pe care îl revendicase, teren care fusese
cumpărat de părinții săi în anul 1957 și naționalizat de autorități
în anii 1960.
6. În urma decesului mamei, prin Sentința din 6 noiembrie
2001, după ce a procedat la administrarea unei expertize
imobiliare, Judecătoria Călărași a admis acțiunea în partaj
succesoral introdusă de reclamant împotriva celor 7 frați ai săi
și i-a atribuit un teren în suprafață de 293 m2, care reprezenta
restul terenului de 1.293 m2 menționat mai sus și constituia
masa succesorală. În același timp, instanța a stabilit în sarcina
sa plata unei sulte în valoare de 5.143.175 lei românești (ROL)
în favoarea fiecăruia dintre frații săi și i-a acordat o sumă cu titlu
de cheltuieli de judecată.
7. Atât apelul, cât și recursul lui S.P. împotriva sentinței
menționate mai sus au fost respinse ca neîntemeiate, primul prin
Decizia din 5 martie 2002 a Tribunalului Călărași, iar al doilea
prin Decizia din 6 iunie 2002 a Curții de Apel București. Ca
răspuns la argumentele lui S.P., care susținea că are un drept
exclusiv de proprietate asupra parcelei de 293 m2 și că aceasta
nu făcuse obiectul unei cereri a mamei sale întemeiate pe Legea
fondului funciar nr. 18/1991 (Legea nr. 18/1991), Curtea de Apel
București a statuat că S.P. nu își dovedise dreptul asupra
parcelei de 293 m2. De asemenea, instanța a statuat că, în

temeiul contratului de vânzare-cumpărare din anul 1957 și al
retrocedării de către autorități întemeiate pe Legea nr. 18/1991,
această parcelă făcea parte din masa succesorală.
8. La data de 7 august 2003, reclamantul a intrat în posesia
terenului în suprafață de 293 m2 și a plătit sultele datorate, în
executarea Sentinței definitive din 6 noiembrie 2001 menționate
mai sus.
9. În urma unui recurs în anulare formulat de procurorul
general al României în temeiul art. 330 alin. 2 din Codul de
procedură civilă, Curtea Supremă de Justiție, prin Decizia din
31 martie 2004, a casat deciziile menționate mai sus și, pe fond,
a respins acțiunea în partaj succesoral ca neîntemeiată. Instanța
supremă a statuat că parcela în suprafață de 293 m2 aflată în
litigiu fusese naționalizată de stat în același timp cu cea în
suprafață de 1.000 m2, că nu exista nicio dovadă care să ateste
reconstituirea dreptului de proprietate al mamei reclamantului
asupra terenului în suprafață de 293 m2 în temeiul Legii
nr. 18/1991 și că, făcând parte din patrimoniul administrației
locale, parcela în litigiu nu trebuia să fie inclusă în masa
succesorală de partajat.
B. Procedura în anularea vânzării de către reclamant a
terenului în suprafață de 293 m2
10. La data de 26 aprilie 2004, reclamantul a încheiat un
contract de vânzare-cumpărare în formă autentică cu fiul său,
S.Pl., contract prin care acesta cumpăra un teren în suprafață de
400 m2 din care făcea parte parcela de 293 m2 menționată mai
sus. S.Pl. a intrat în posesia terenului.
11. La data de 9 februarie 2005, invocând Hotărârea din data
de 31 martie 2004 pronunțată în recursul în anulare, S.P. a
sesizat instanțele interne cu o acțiune îndreptată împotriva
fraților săi, inclusiv a reclamantului, și împotriva lui S.Pl. Această
acțiune avea ca obiect anularea contractului de vânzarecumpărare din 26 aprilie 2004 și restabilirea situației dinaintea
executării Sentinței din 6 noiembrie 2001.
12. Prin Decizia definitivă din data de 27 mai 2008, Curtea de
Apel București a admis parțial acțiunea lui S.P. Aceasta a statuat
că acel contract de vânzare-cumpărare din 26 aprilie 2004 era
lovit de nulitate absolută în ceea ce privește parcela în suprafață
de 293 m2 pentru cauză ilicită și falsă, reclamantul nemaifiind
proprietarul parcelei în momentul vânzării, că S.Pl. trebuia
evacuat de pe parcela respectivă și că reclamantului trebuia să
îi fie restituite sumele pe care le plătise cu titlu de sultă la data
de 7 august 2003. Instanța a respins cererea de partaj al
terenului în suprafață de 1.293 m2 ca inadmisibilă, Decizia din
31 martie 2004 a Curții Supreme de Justiție dobândind autoritate
de lucru judecat.
II. Dreptul intern pertinent
13. Prevederile legale relevante, în vigoare la data
evenimentelor,
sunt
descrise
în
Hotărârea
SC

14

MONITORUL OFICIAL AL ROMÂNIEI, PARTEA I, Nr. 358/28.V.2009

Mașinexportimport Industrial Group SA împotriva României
(nr. 22.687/03, § 22, 1 decembrie 2005).
ÎN DREPT

I. Asupra pretinsei încălcări a art. 6 § 1 din Convenție și
a art. 1 din Protocolul nr. 1
14. Reclamantul susține, în esență, că anularea Deciziei
definitive din data de 6 iunie 2002 de către Curtea Supremă de
Justiție în urma unui recurs în anulare formulat de procurorul
general a încălcat principiul securității raporturilor juridice și
dreptul său la respectarea bunurilor. El invocă art. 6 § 1 din
Convenție și art. 1 din Protocolul nr. 1, care prevăd următoarele,
în părțile lor relevante în speță:
ARTICOLUL 6 § 1

ăOrice persoană are dreptul la judecarea în mod echitabil (...)
a cauzei sale, de către o instanță (...), care va hotărî (...) asupra
încălcării drepturilor și obligațiilor sale cu caracter civil (...)”
ARTICOLUL 1
din Protocolul nr. 1

ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.”
15. Guvernul contestă această teză.
A. Asupra admisibilității
16. În observațiile sale din 25 septembrie 2006, Guvernul
invocă pierderea calității de victimă de către reclamant din cauza
vânzării parcelei litigioase în suprafață de 293 m2 către fiul său,
S.Pl., prin contractul de vânzare-cumpărare din 26 aprilie 2004.
Cu toate acestea, Guvernul precizează că va renunța la
excepția ridicată dacă, la finalul procedurii în anulare introduse
de S.P. (paragraful 12 de mai sus), contractul de vânzarecumpărare menționat mai sus va fi anulat.
17. Curtea observă încă de la început că procedura
menționată de Guvern s-a finalizat prin Decizia definitivă din
27 mai 2008, pronunțată de Curtea de Apel București, care a
constatat nulitatea absolută a contractului de vânzarecumpărare menționat mai sus. Ținând cont de această
constatare și de poziția Guvernului, Curtea consideră că nu
există niciun motiv pentru a continua, din oficiu, analiza excepției
invocate.
18. Pe de altă parte, Curtea constată că cererea nu este
vădit neîntemeiată în sensul art. 35 § 3 din Convenție. De
asemenea, constată că cererea nu este afectată de niciun alt
motiv de inadmisibilitate. Prin urmare, aceasta trebuie declarată
admisibilă.
B. Asupra fondului
19. În ceea ce privește capătul de cerere întemeiat pe art. 6
§ 1 din Convenție, recunoscând că dreptul la un proces echitabil
implică, în același timp, și respectarea principiului securității
raporturilor juridice și că instanța europeană a sancționat deja
reanalizarea de către Curtea Supremă de Justiție a unei hotărâri
definitive în urma unui recurs în anulare (Brumărescu împotriva
României, [MC], nr. 28.342/95, CEDO 1999-VII), Guvernul
subliniază că această cale de atac a fost eliminată din Codul de
procedură civilă.
În ceea ce privește capătul de cerere întemeiat pe art. 1 din
Protocolul nr. 1, Guvernul consideră că, în măsura în care
Curtea Supremă de Justiție a constatat în Decizia sa din

31 martie 2004 că nu existau dovezi care să ateste că parcela
în suprafață de 293 m2 trebuia inclusă în masa succesorală care
trebuia partajată, ingerința în dreptul de proprietate al
reclamantului asupra acestei parcele era legală și proporțională.
20. Reclamantul contestă argumentele Guvernului.
21. Curtea a analizat în mai multe ocazii cauze care ridicau
probleme similare cu cele din speța de față, în care a constatat
încălcarea art. 6 § 1 din Convenție și a art. 1 din Protocolul nr. 1,
din cauza rejudecării soluției date în mod definitiv unui litigiu și
a privării reclamanților de bunurile de care beneficiau la finalul
procedurii, ca urmare a unui recurs în anulare (a se vedea,
printre altele, Brumărescu, citată anterior, paragrafele 61, 77 și
80, SC Mașinexportimport Industrial Group SA, citată anterior,
paragrafele 32 și 46—47, și Piața Bazar Dorobanți SRL
împotriva României, nr. 37.513/03, paragrafele 23 și 33,
4 octombrie 2007).
22. Analizând cauza de față, Curtea consideră că Guvernul
nu a oferit niciun fapt sau argument convingător care să poată
duce la o altă concluzie. În mod special, aceasta constată că,
fiind sesizată de procurorul general, Curtea Supremă de Justiție
a reanalizat cauza și a anulat, prin Decizia din 31 martie 2004,
Decizia definitivă din 6 iunie 2002 a Curții de Apel București,
care statuase că parcela în suprafață de 293 m2 trebuia inclusă
în masa succesorală care urma să fie partajată între reclamant
și frații săi și că se impunea ca aceasta să fie atribuită primului,
în schimbul unei sulte.
23. Având în vedere cele de mai sus și ținând cont de
elementele aflate la dosar, Curtea constată că anularea de către
Curtea Supremă de Justiție a Deciziei definitive din 6 iunie 2002
a încălcat principiul securității raporturilor juridice, încălcând
reclamantului dreptul său la un proces echitabil și dreptul la
respectarea bunurilor sale.
24. Prin urmare, a avut loc încălcarea art. 6 § 1 din Convenție
și a art. 1 din Protocolul nr. 1.
II. Asupra aplicării art. 41 din Convenție
25. Conform art. 41 din Convenție,
ăÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă”.
A. Prejudiciu
26. După ce a solicitat la data de 17 noiembrie 2006 suma de
18.000 euro (EUR) pentru daunele materiale și suma de 16.000
EUR pentru daunele morale, reclamantul a precizat că ar trebui
luată în considerare cererea sa de reparație echitabilă din
23 noiembrie 2006. În această scrisoare el solicită, în esență,
reconstituirea dreptului său de proprietate asupra terenului în
suprafață de 1.293 m2, inclusiv asupra parcelei în litigiu în
suprafață de 293 m2, și recunoașterea valabilității contractului de
vânzare-cumpărare pe care l-a încheiat la data de 26 aprilie
2004 cu S.Pl. Pe de altă parte, el solicită suma de 70.000 EUR
cu titlu de daune materiale pentru lipsa de folosință a parcelei
menționate mai sus și suma de 70.000 EUR pentru daune
morale.
27. Guvernul consideră că cererea reclamantului referitoare
la daunele materiale trebuie respinsă și că suma solicitată cu
titlu de daune morale este excesivă, având în vedere
jurisprudența Curții.
28. Curtea reamintește jurisprudența sa bine stabilită,
conform căreia o hotărâre care constată o încălcare atrage
pentru statul pârât obligația juridică față de Convenție de a pune
capăt încălcării și de a îi înlătura consecințele astfel încât să
restabilească, pe cât posibil, situația anterioară acesteia. Statele
contractante sunt, în principiu, libere să aleagă mijloacele pe
care le vor folosi pentru a se conforma unei hotărâri de

MONITORUL OFICIAL AL ROMÂNIEI, PARTEA I, Nr. 358/28.V.2009
încălcare, pronunțate într-o cauză în care ele au fost parte. Dacă
tipul încălcării permite restitutio in integrum, este de datoria
statului pârât să o efectueze. Dacă, în schimb, dreptul național
nu permite sau permite doar o înlăturare parțială a consecințelor
încălcării, art. 41 abilitează Curtea să îi acorde părții lezate, dacă
este cazul, reparația pe care o consideră adecvată [Brumărescu
împotriva României (reparație echitabilă) [MC], nr. 28.342/95,
§ 21, CEDO 2001-I].
29. Curtea consideră că, în speță, singurul fundament care
trebuie reținut pentru acordarea unei reparații echitabile constă
în constatarea încălcării art. 6 § 1 din Convenție și a art. 1 din
Protocolul nr. 1 din cauza anulării, la 31 martie 2004, a Deciziei
definitive din 6 iunie 2002 a Curții de Apel București. Această
decizie partajase masa succesorală după decesul mamei
reclamantului și îi atribuise acestuia parcela în suprafață de 293 m2,
dispunând, în același timp, în sarcina sa, plata unei sulte în
valoare de 5.143.175 ROL în favoarea fiecăruia dintre frații săi.
30. Curtea consideră încă de la început că cererea
referitoare la prejudiciul pretins din cauza lipsei de folosință a
parcelei în suprafață de 293 m2 nu a fost deloc susținută și că
nu există nicio legătură de cauzalitate între încălcările constatate
și cererile de alte daune materiale decât cea referitoare la
atribuirea în proprietate a parcelei în suprafață de 293 m2
menționată mai sus. Așadar, aceste cereri trebuie respinse
[Dragne și alții împotriva României (reparație echitabilă),
nr. 78.047/01, § 18, 16 noiembrie 2006]. În schimb, făcând
trimitere la Decizia definitivă din 6 iunie 2002, Curtea apreciază
că este de datoria autorităților să ia măsurile necesare pentru a
îl repune pe reclamant într-o situație echivalentă cu cea în care
s-ar fi aflat dacă cerințele art. 6 § 1 din Convenție și ale art. 1 din
Protocolul nr. 1 nu ar fi fost încălcate prin pronunțarea de către
Curtea Supremă de Justiție a deciziei pronunțate în recursul în
anulare.
31. Pe de altă parte, Curtea consideră că anularea Deciziei
definitive din 6 iunie 2002 de către Curtea Supremă de Justiție
a determinat o încălcare gravă a drepturilor reclamantului la un
proces echitabil, conform cu principiul securității raporturilor
juridice și cu respectarea bunurilor sale, încălcare ce constituie

15

sursa unui prejudiciu moral. Ținând cont de totalitatea
elementelor aflate în posesia sa și statuând în echitate, astfel
cum prevede art. 41 din Convenție, Curtea îi alocă reclamantului
suma de 3.000 EUR cu titlu de daune morale.
B. Cheltuieli de judecată
32. Reclamantul solicită și suma de 30.000 EUR pentru
cheltuielile de judecată angajate în fața instanțelor interne în
diferitele proceduri ce s-au desfășurat în perioada 1994—2008
cu privire la terenul în suprafață de 1.293 m2 și pentru cele
angajate în fața Curții (fotocopii, traduceri, taxe poștale etc.). El
prezintă chitanțe de plată a onorariilor avocaților săi, printre care
și cele legate de procedura de recurs în anulare în fața Curții
Supreme de Justiție, care se ridică la circa 6.000.000 ROL.
33. Guvernul observă că cele mai multe dintre documentele
justificative furnizate de partea interesată fie sunt lipsite de
precizie în ceea ce privește obiectul lor, fie fac trimitere la
perioade și proceduri care nu privesc cauza aflată în fața Curții.
34. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care li s-au stabilit realitatea, necesitatea și caracterul
rezonabil. Pe de altă parte, Curtea reamintește că, atunci când
constată o încălcare a Convenției, ea poate acorda rambursarea
cheltuielilor de judecată angajate în procedurile interne, dar
numai atunci când ele au fost efectuate ăpentru a împiedica sau
a corecta prin acestea presupusa încălcare” (Forum Maritime
împotriva României, nr. 63.610/00 și 38.692/05, § 180,
4 octombrie 2007). Reamintind că încălcările constatate în speță
se referă exclusiv la anularea prin Decizia din 31 martie 2004 a
Deciziei definitive din 6 iunie 2002 a Curții de Apel București și
ținând cont de elementele aflate în posesia sa și de criteriile
menționate mai sus, Curtea apreciază că trebuie să îi acorde
reclamantului suma de 300 EUR, pentru toate cheltuielile.
C. Dobânzi moratorii
35. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
C U R T E A:

1. declară cererea admisibilă;
2. hotărăște că a avut loc încălcarea art. 6 § 1 din Convenție și a art. 1 din Protocolul nr. 1;
3. hotărăște:
a) ca, în cel mult 3 luni de la data rămânerii definitive a prezentei hotărâri conform art. 44 § 2 din Convenție, statul pârât
să ia măsurile necesare pentru a îl repune pe reclamant într-o situație echivalentă cu cea în care s-ar fi aflat în absența anulării
Deciziei definitive din 6 iunie 2002 a Curții de Apel București;
b) ca statul pârât să îi plătească reclamantului, în cel mult 3 luni de la data rămânerii definitive a prezentei hotărâri conform
art. 44 § 2 din Convenție, următoarele sume, care vor fi convertite în moneda statului pârât la cursul de schimb valabil la data plății:
(i) 3.000 EUR (trei mii euro), plus orice sumă care ar putea fi datorată cu titlu de impozit, cu titlu de daune morale;
(ii) 300 EUR (trei sute euro) pentru cheltuielile de judecată, plus orice sumă care ar putea fi datorată cu titlu de
impozit de către reclamant;
c) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
4. respinge cererea de reparație echitabilă în rest.
Întocmită în limba franceză, ulterior comunicată în scris la data de 4 noiembrie 2008, în conformitate cu art. 77
paragrafele 2 și 3 din Regulament.
Josep Casadevall,

Santiago Quesada,

președinte

grefier

16

MONITORUL OFICIAL AL ROMÂNIEI, PARTEA I, Nr. 358/28.V.2009
RECTIFICĂRI
La Ordinul ministrului justiției nr. 2.455/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 684 din 7 octombrie 2008, se face următoarea rectificare (care
nu aparține Redacției ăMonitorul Oficial, Partea I”):
— în anexa nr. 1, la poziția 95*), în loc de: ă95. Solganov Igor, fiul lui Alexandru și Afanasieva Liubov (fiica lui
Gheorghe, născut la 10.05.1925 în localitatea Tighina), născut la data de 21 iunie 1977 în localitatea Baștanca,
Nicolaev, Ucraina, cetățean moldovean, cu domiciliul actual în Republica Moldova, localitatea Durlești, str. Tudor
Vladimirescu nr. 15, ap. 55. (17.356/2003)” se va citi: ă95. Solganov Igor, fiul lui Alexandru și Afanasieva Liubov (fiica
lui Gheorghe, născut la 10.05.1925 în localitatea Tighina), născut la data de 21 iunie 1977 în satul Baștanka, raionul
Baștanka, regiunea Nikolaev, Ucraina, cetățean moldovean, cu domiciliul actual în Republica Moldova, localitatea
Durlești, str. Tudor Vladimirescu nr. 15, ap. 55. (17.356/2003)”.
*) A se vedea și rectificarea publicată în Monitorul Oficial al României, Partea I, nr. 8 din 6 ianuarie 2009.

La Ordinul ministrului justiției și libertăților cetățenești nr. 45/C/2009 privind acordarea cetățeniei române unor
persoane, publicat în Monitorul Oficial al României, Partea I, nr. 39 din 21 ianuarie 2009, se face următoarea rectificare
(care nu aparține Redacției ăMonitorul Oficial, Partea I”):
— în anexă, la poziția 36, în loc de: ă36. Said Salah, fiul lui Mahdi și Faeza Nouri, născut la data de
23 septembrie 1967 în localitatea Bagdad, Irak, cetățean irakian, cu domiciliul actual în Topoloveni, calea București
nr. 125, bl. CC4, sc. A, ap. 8, județul Argeș. (866/2008)” se va citi: ă36. Said Salah, fiul lui Mahdi și Faeza Nourie,
născut la data de 23 septembrie 1967 în localitatea Bagdad, Irak, cetățean irakian, cu domiciliul actual în Topoloveni,
calea București nr. 125, bl. CC4, sc. A, ap. 8, județul Argeș. (866/2008)”.
La Ordinul ministrului justiției și libertăților cetățenești nr. 649/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 148 din 10 martie 2009, se fac
următoarele rectificări (care nu aparțin Redacției ăMonitorul Oficial, Partea I”):
— în anexa nr. 1, la poziția 181, în loc de: ă181. Medvețchi Eugenia, fiica lui Țîmpăi Ion (născut la 23.10.1927
în localitatea Fîntînița) și Elena, născută la data de 1 ianuarie 1951 în localitatea Fîntînița, județul Soroca, Republica
Moldova, cetățean moldovean, cu domiciliul actual în Republica Moldova, localitatea Drochia, str. A. Russo nr. 32
(7.286/2003)” se va citi: ă181. Medvețchi Eugenia, fiica lui Țîmpău Ion (născut la 23.10.1927 în localitatea Fîntînița)
și Elena, născută la data de 1 ianuarie 1951 în localitatea Fîntînița, județul Soroca, Republica Moldova, cetățean
moldovean, cu domiciliul actual în Republica Moldova, localitatea Drochia, str. A. Russo nr. 32. (7.286/2003)”;
— în anexa nr. 1, la poziția 238, în loc de: ă238. Prepeliță Rodica, fiica lui Solomon Mihail și Ana (născută la
25.06.1939 în localitatea Costuleni), născută la data de 13 iunie 1969 în localitatea Costuleni, județul Ungheni,
Republica Moldova, cetățean moldovean, cu domiciliul actual în Republica Moldova, localitatea Costuleni, județul
Ungheni. (16.598/2003)” se va citi: ă238. Prepeliță Rodica, fiica lui Goian Mihail și Solomon Ana (născută la 25.06.1939
în localitatea Costuleni), născută la data de 13 iunie 1969 în localitatea Costuleni, județul Ungheni, Republica Moldova,
cetățean moldovean, cu domiciliul actual în Republica Moldova, localitatea Costuleni, județul Ungheni. (16.598/2003)”;
— în anexa nr. 1, la poziția 285, în loc de: ă285. Șeremet Elena, fiica lui Păcuraru Gheorghe (fiul lui Ion, născut
la 13.04.1922 în localitatea Vadul lui Isac, județul Cahul) și Maria, născută la data de 12 noiembrie 1972 în localitatea
Vadul lui Isac, județul Cahul, Republica Moldova, cetățean moldovean, cu domiciliul actual în Republica Moldova,
localitatea Vadul lui Isac, județul Cahul. (4.164/2006). Copii minori: Șeremet Veronica, născută la data de 1.07.1994,
și Șeremet Daniela, născută la data de 1.01.2001.” se va citi: ă285. Șeremet Elena, fiica lui Păcuraru Gheorghe (fiul
lui Ion, născut la 13.04.1922 în localitatea Vadul lui Isac, județul Cahul) și Maria, născută la data de 12 noiembrie 1972
în localitatea Vadul lui Isac, județul Cahul, Republica Moldova, cetățean moldovean, cu domiciliul actual în Republica
Moldova, localitatea Vadul lui Isac, județul Cahul. (4.164/2006). Copii minori: Șeremet Veronica, născută la data de
1.07.1994, și Șeremet Daniela, născută la data de 5.01.2001.”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 358/28.V.2009 conține 16 pagini.

Prețul: 3,20 lei

&JUYDGY|430808]
ISSN 1453—4495

