PARTEA I

Anul 177 (XXI) — Nr. 829

Miercuri, 2 decembrie 2009

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
HOTĂRÂRI ALE GUVERNULUI ROMÂNIEI

1.407. — Hotărâre privind reorganizarea și funcționarea
Ministerului Agriculturii, Pădurilor și Dezvoltării Rurale

2–8

1.473. — Hotărâre pentru aprobarea bugetului de venituri și
cheltuieli rectificat pe anul 2009 al Regiei Autonome
Compania Română de Aviație ăROMAVIA” — R.A.,
aflată în coordonarea Ministerului Apărării Naționale....

9–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.286. — Ordin al ministrului finanțelor publice privind
prospectele de emisiune ale obligațiunilor de stat de tip
benchmark aferente lunii decembrie 2009 ................

13–15

ACTE ALE BĂNCII NAȚIONALE A ROMÂNIEI
45. — Circulară privind nivelul ratei dobânzii de referință a
Băncii Naționale a României valabil în luna decembrie
2009 ..........................................................................

15

2

MONITORUL OFICIAL AL ROMÂNIEI, PARTEA I, Nr. 829/2.XII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind reorganizarea și funcționarea Ministerului Agriculturii, Pădurilor și Dezvoltării Rurale
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, al art. 5 alin. (1) din Legea nr. 329/2009
privind reorganizarea unor autorități și instituții publice, raționalizarea cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul Monetar Internațional,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Ministerul Agriculturii, Pădurilor și Dezvoltării
Rurale este organ de specialitate al administrației publice
centrale, cu personalitate juridică, finanțat integral de la bugetul
de stat, în subordinea Guvernului, autoritate publică centrală
responsabilă cu elaborarea, reglementarea și implementarea
politicilor agricole comunitare și naționale și cu dezvoltarea, pe
baze moderne, a domeniilor sale de activitate.
(2) Sediul Ministerului Agriculturii, Pădurilor și Dezvoltării
Rurale este în municipiul București, bd. Carol I nr. 24, sectorul 3.
(3) Ministerul Agriculturii, Pădurilor și Dezvoltării Rurale
aplică Programul de guvernare, elaborează politici și adoptă
strategii sectoriale naționale în domeniile sale de activitate:
agricultură și producție alimentară, dezvoltare rurală, pescuit și
acvacultură, silvicultură, îmbunătățiri funciare, optimizarea
exploatațiilor și conservarea solurilor, cercetare științifică de
specialitate și fitosanitar.
(4) Obiectivele Ministerului Agriculturii, Pădurilor și Dezvoltării
Rurale sunt următoarele:
a) asigurarea securității alimentare prin creșterea producției
agricole;
b) absorbția fondurilor comunitare destinate finanțării
domeniilor specifice;
c) stimularea transformării gospodăriilor țărănești în
exploatații agricole moderne cu caracter comercial, formarea și
consolidarea clasei de mijloc în spațiul rural;
d) susținerea financiară și fiscală a agriculturii prin programe
multianuale;
e) creșterea valorii adăugate a produselor agricole, forestiere
și piscicole;
f) accelerarea procesului de dezvoltare rurală;
g) gestionarea infrastructurii de îmbunătățiri funciare de
utilitate publică;
h) extinderea suprafețelor de păduri în România și
dezvoltarea pisciculturii;
i) reforma structurilor administrative cu atribuții în domeniul
agriculturii.
(5) Ministerul Agriculturii, Pădurilor și Dezvoltării Rurale
elaborează strategii și reglementări specifice în domeniile sale
de activitate, în cadrul politicii Guvernului și în conformitate cu
reglementările Uniunii Europene.
Art. 2. — (1) Pentru realizarea obiectivelor din domeniul său
de activitate Ministerul Agriculturii, Pădurilor și Dezvoltării Rurale
exercită următoarele funcții:
a) de strategie, prin care se elaborează, în conformitate cu
politica economică a Guvernului, normele Uniunii Europene și
tendințele pe plan mondial, strategia de dezvoltare în domeniile
sale de activitate și se proiectează mecanismele financiare
necesare;
b) de reglementare, prin care se asigură, în conformitate cu
strategia Guvernului, realizarea cadrului juridic și elaborarea
reglementărilor specifice activităților din domeniile sale de
activitate;
c) de administrare, prin care se asigură administrarea
proprietății publice și private a statului, precum și gestionarea

fondurilor și serviciilor pentru care statul este responsabil, în
domeniul său de activitate;
d) de gestionare a fondurilor europene și naționale alocate
dezvoltării rurale, agriculturii și pisciculturii;
e) de reprezentare, prin care se asigură, în numele statului
sau al Guvernului, reprezentarea pe plan intern și extern, în
domeniul său de activitate și în limitele stabilite prin actele
normative în vigoare;
f) de autoritate de stat, prin care se asigură implementarea,
urmărirea și controlul aplicării și respectării reglementărilor în
domeniile sale de activitate;
g) de autoritate de management pentru:
— Programul SAPARD și, respectiv, Programul național de
dezvoltare rurală 2007—2013 (PNDR), prin Direcția generală
de dezvoltare rurală — Autoritatea de management pentru
PNDR;
— Programul operațional pentru pescuit (POP), prin Direcția
generală pescuit — Autoritatea de management pentru POP.
(2) Ministerul Agriculturii, Pădurilor și Dezvoltării Rurale este
autoritatea competentă pentru organizarea, implementarea și
funcționarea Rețelei de informații contabile agricole — RICA.
(3) În structura Ministerului Agriculturii, Pădurilor și
Dezvoltării Rurale, în coordonarea directă a ministrului,
funcționează autoritatea competentă pentru acreditarea
agențiilor de plăți și a organismului coordonator.
CAPITOLUL II
Atribuțiile, structura organizatorică și conducerea
Ministerului Agriculturii, Pădurilor și Dezvoltării Rurale
SECȚIUNEA 1
Atribuțiile Ministerului Agriculturii, Pădurilor
și Dezvoltării Rurale

Art. 3. — (1) În exercitarea funcțiilor sale, Ministerul
Agriculturii, Pădurilor și Dezvoltării Rurale are următoarele
atribuții principale:
a) asigură implementarea Programului de guvernare, a
strategiilor și politicilor din domeniile sale de activitate, potrivit
reglementărilor în vigoare;
b) fundamentează și elaborează strategii și politici specifice
în domeniile sale de activitate, pe care le promovează la nivel
european și/sau național;
c) asigură fluxul financiar al fondurilor destinate cofinanțării și
prefinanțării contribuției financiare a Comunității Europene,
utilizate pentru plata cheltuielilor aferente Fondului European de
Garantare Agricolă (FEGA), Fondului European Agricol de
Dezvoltare Rurală (FEADR), și Fondului European pentru
Pescuit (FEP) la termenele prevăzute de regulamentele
Consiliului Uniunii Europene și Comisiei Comunității Europene;
d) garantează integritatea contribuției financiare a
Comunității Europene și asigură respectarea utilizării acesteia
conform destinației stabilite prin acordul interinstituțional,
angajamentele bugetare și prin alte documente încheiate sau
convenite între Comisia Comunității Europene și Guvernul
României;
e) avizează proiecte de acte normative care au legătură cu
domeniile sale de activitate;

MONITORUL OFICIAL AL ROMÂNIEI, PARTEA I, Nr. 829/2.XII.2009
f) elaborează norme și instrucțiuni pentru acreditarea,
atestarea și avizarea operatorilor economici din domeniu care
desfășoară activități specifice, potrivit legii;
g) coordonează elaborarea normelor tehnice și metodologice
de reglementare a activităților specifice;
h) coordonează activitatea de elaborare a documentațiilor
tehnice, de avizare, programare, promovare, realizare și
monitorizare a obiectivelor de investiții specifice;
i) coordonează activitatea privind evaluarea și înregistrarea
bunurilor din patrimoniul instituțiilor publice din subordine și de
sub autoritatea sa;
j) elaborează studii, analize, planuri și fundamentează
programe de amenajare a teritoriului și de dezvoltare a zonelor
rurale, montane, împădurite și a celor cu risc de eroziune a
solului;
k) inițiază și elaborează, direct sau prin structurile aflate în
subordine, sub autoritate ori în coordonare, proiecte de acte
normative în domeniile sale de activitate;
l) în domeniile sale de activitate, asigură gestionarea
contribuției financiare a Comunității Europene prin conturi
deschise la instituții financiar-bancare sau la Trezoreria Statului;
m) asigură controlul privind operațiunile care fac parte din
sistemul de finanțare prin FEGA;
n) în domeniile sale de activitate, gestionează contribuția
financiară a Comunității Europene, în condițiile stabilite prin
plafoanele anuale și angajamentele bugetare, încheiate sau
convenite între Comisia Comunității Europene și Guvernul
României;
o) reprezintă Guvernul în relațiile cu organismele și instituțiile
interne și internaționale, în domeniile sale de activitate;
p) inițiază, negociază și asigură, din împuternicirea
Guvernului, punerea în aplicare a convențiilor și acordurilor
internaționale din domeniul său de activitate, la care România
este parte, și dezvoltă relații de cooperare cu instituții și
organizații similare din alte state;
q) întreprinde acțiuni și inițiative, potrivit competențelor
stabilite de lege, pentru participarea României la acțiunile de
cooperare bilaterală și multilaterală, la nivel subregional,
regional și global, pentru valorificarea oportunităților și facilităților
de asistență financiară, tehnică, tehnologică și științifică;
r) colaborează cu celelalte ministere și organe de specialitate
din subordinea Guvernului, cu autoritățile administrației publice
locale și cu alte organisme interne și internaționale;
s) asigură relația cu Parlamentul României, cu sindicatele și
patronatele și cu partenerii sociali din sfera sa de activitate,
precum și cu mass-media;
t) desfășoară activități de control și inspecții tehnice privind
respectarea legislației pe domenii de activitate, colaborând în
acțiunile sale, după caz, și cu celelalte autorități publice abilitate;
u) acreditează și controlează, în condițiile legii, operatorii
economici care desfășoară activități în domeniu;
v) exercită și alte responsabilități, în conformitate cu
dispozițiile legislației naționale și ale acordurilor internaționale
la care România este parte, precum și cu statutul României de
stat membru al Uniunii Europene;
x) promovează politicile naționale și comunitare din domeniul
specific de activitate;
y) coordonează implementarea programelor de asistență
bilaterală, precum și a altor programe de asistență financiară
acordate de Uniunea Europeană, în conformitate cu aria de
responsabilitate;
z) elaborează, implementează și monitorizează din punct de
vedere tehnic proiecte finanțate din fonduri europene sau din
alte surse, programe de colaborare internațională, precum și
proiecte de colaborare bilaterală pentru domeniul său de
activitate;
aa) elaborează și fundamentează documentele ce reflectă
poziția României în raport cu politica și strategia Uniunii
Europene pentru domeniul său de competență și asigură
participarea la activitățile instituțiilor Uniunii Europene;
bb) elaborează documentele programatice privind politicile
de pescuit și acvacultură finanțate din FEP și asigură

3

coordonarea la nivel tehnic și financiar a programelor
operaționale finanțate din FEP;
cc) organizează controlul financiar preventiv la nivelul
ministerului și avizează organizarea acestuia la nivelul
instituțiilor subordonate, potrivit legii.
(2) Ministerul Agriculturii, Pădurilor și Dezvoltării Rurale
îndeplinește orice alte atribuții specifice stabilite prin acte
normative pentru domeniile sale de activitate.
(3) Ministerul Agriculturii, Pădurilor și Dezvoltării Rurale este
beneficiarul
măsurilor
4.2
ăAsistență
tehnică”
și
4.1 ăÎmbunătățirea pregătirii profesionale” din cadrul
Programului SAPARD, precum și al măsurii 511 ăAsistență
tehnică”, inclusiv Rețeaua națională de dezvoltare rurală din
cadrul Programului național de dezvoltare rurală 2007—2013.
(4) Ministerul Agriculturii, Pădurilor și Dezvoltării Rurale este
responsabil de implementarea măsurilor 111 ăFormare
profesională (training), informare și difuzare de cunoștințe”,
141 ăSprijinirea fermelor agricole de semisubzistență”,
142 ăÎnființarea grupurilor de producători”, 143 ăFurnizarea de
servicii de consiliere și consultanță pentru fermieri”, submăsura
431.1 ăConstrucție parteneriate public-private” și măsura
511 ăAsistență tehnică” (pentru nevoile proprii și ale celorlalți
beneficiari, așa cum sunt prevăzuți în fișa tehnică a măsurii) din
cadrul Programului național de dezvoltare rurală 2007—2013.
(5) Ministerul Agriculturii, Pădurilor și Dezvoltării Rurale este
responsabil de selecția grupurilor de acțiune locală, finanțate din
axa 4 a Programului național de dezvoltare rurală 2007—2013.
Implementarea măsurilor menționate se va face cu sprijinul
Departamentului dezvoltare rurală organizat în cadrul direcțiilor
pentru agricultură și dezvoltare rurală.
(6) Autoritatea de management pentru POP are următoarele
atribuții principale:
a) asigură îndeplinirea atribuțiilor ce decurg din funcțiile
prevăzute la art. 59 din Regulamentul (CE) nr. 1.198/2006 al
Consiliului din 27 iulie 2006 privind Fondul European pentru
Pescuit, publicat în Jurnalul Oficial al Uniunii Europene, seria L,
nr. 223 din 15 august 2006;
b) contribuie la elaborarea și modificarea Planului național
strategic pentru pescuit și răspunde pentru utilizarea eficientă,
efectivă și transparentă a fondurilor din care se finanțează POP;
c) elaborează și negociază cu Comisia Europeană POP, în
conformitate cu prevederile art. 17, 18, 19 și 20 din
Regulamentul (CE) nr. 1.198/2006 al Consiliului;
d) analizează și propune modificări ale POP și le înaintează
comitetului de monitorizare;
e) asigură corelarea operațiunilor din POP aflat în gestiune
cu cele din celelalte programe finanțate din instrumente
structurale și, dacă este cazul, cu programele finanțate din
FEADR și fondurile structurale;
f) asigură dezvoltarea capacității administrative a structurilor
implicate în derularea POP;
g) elaborează proceduri pentru gestionarea POP, în vederea
asigurării îndeplinirii atribuțiilor ce îi revin potrivit dispozițiilor
art. 2 alin. (1) lit. g);
h) elaborează ghidurile solicitantului corespunzătoare
apelurilor pentru depunerea cererilor de finanțare;
i) urmărește dezvoltarea parteneriatelor în procesul de
programare și în fazele de implementare a POP, în conformitate
cu prevederile art. 8 din Regulamentul (CE) nr. 1.198/2006 al
Consiliului;
j) asigură constituirea și organizarea comitetului de
monitorizare pentru POP, în conformitate cu prevederile art. 63
și 64 din Regulamentul (CE) nr. 1.198/2006 al Consiliului;
k) elaborează criteriile de evaluare și selecție a proiectelor
pentru POP și supune aprobării comitetului de monitorizare
aferent criteriile de evaluare și selecție;
l) asigură monitorizarea implementării POP și prezintă
comitetului de monitorizare progresul în atingerea obiectivelor
specifice ale acestuia, precum și a țintelor stabilite pentru fiecare
axă prioritară, în conformitate cu prevederile art. 65 din
Regulamentul (CE) nr. 1.198/2006 al Consiliului;

4

MONITORUL OFICIAL AL ROMÂNIEI, PARTEA I, Nr. 829/2.XII.2009

m) elaborează Raportul anual de implementare, precum și
Raportul final de implementare pentru POP, în conformitate cu
prevederile art. 67 din Regulamentul (CE) nr. 1.198/2006 al
Consiliului, și le supune aprobării comitetului de monitorizare și
ulterior consultării Autorității de certificare;
n) participă la reuniunile anuale cu Comisia Europeană
pentru examinarea progresului implementării POP, în
conformitate cu prevederile art. 69 din Regulamentul (CE)
nr. 1.198/2006 al Consiliului, informează comitetul de
monitorizare cu privire la observațiile Comisiei Europene și
colaborează cu Autoritatea de certificare pentru întreprinderea
acțiunilor necesare în soluționarea observațiilor;
o) furnizează, în limita competențelor, informațiile necesare
Autorității de certificare pentru îndeplinirea de către aceasta a
atribuțiilor prevăzute la art. 60 din Regulamentul (CE)
nr. 1.198/2006 al Consiliului;
p) pune la dispoziția Comisiei Europene, la cerere, lista
operațiunilor încheiate care fac obiectul închiderii parțiale, în
conformitate cu prevederile art. 85 alin. (1) din Regulamentul
(CE) nr. 1.198/2006 al Consiliului;
q) asigură prevenirea neregulilor, identifică neregulile,
constată creanțele bugetare și asigură recuperarea sumelor
rezultate din nereguli, în limita competențelor;
r) transmite Autorității de certificare rapoarte privind
neregulile identificate și sumele plătite necuvenit, precum și
rapoarte privind recuperarea sumelor plătite necuvenit, a celor
neutilizate și a celor rezultate din nereguli;
s) elaborează, cu sprijinul celorlalte structuri implicate,
descrierea sistemelor de management și control pentru POP;
t) elaborează și implementează Planul multianual de
evaluare și se asigură că acesta este utilizat ca instrument
strategic și de management pe parcursul implementării POP;
u) informează comitetul de monitorizare asupra rezultatelor
evaluărilor ex ante, intermediare și ex post și asupra
modalităților propuse pentru implementarea acestora, în
conformitate cu dispozițiile art. 48, 49 și 50 din Regulamentul
(CE) nr. 1.198/2006 al Consiliului;
v) elaborează și implementează Planul de comunicare
pentru POP;
w) asigură îndeplinirea obligațiilor legate de informare și
publicitate, în conformitate cu prevederile cap. V din
Regulamentul (CE) nr. 498/2007 al Comisiei din 26 martie 2007
de stabilire a unor norme detaliate pentru punerea în aplicare a
Regulamentului (CE) nr. 1.198/2006 al Consiliului privind Fondul
European pentru Pescuit, publicat în Jurnalul Oficial al Uniunii
Europene, seria L, nr. 120 din 10 mai 2007;
x) asigură înregistrarea și actualizarea cu celeritate a
informațiilor în sistemul informatic specific, fiind responsabilă de
acuratețea, integritatea și nivelul de completare a datelor privind
POP;
y) încheie contracte de finanțare cu beneficiarii proiectelor
aprobate, prin care se asigură de respectarea condițiilor
specifice referitoare la implementarea proiectului, în
conformitate cu regulamentele comunitare aplicabile și cu
legislația națională în vigoare;
z) elaborează decizii/ordine de finanțare, prin care se
stabilesc obligațiile autorității de management și ale
beneficiarului;
aa) elaborează documentele necesare în vederea
fundamentării programării bugetare a surselor reprezentând
fonduri externe nerambursabile primite din FEP, precum și a
celor alocate de la bugetul de stat pentru prefinanțarea,
cofinanțarea și finanțarea cheltuielilor neeligibile;
bb) autorizează plățile, elaborează și transmite Autorității de
certificare cereri de rambursare și/sau declarații de cheltuieli
validate, după caz, în urma verificărilor efectuate, în
conformitate cu prevederile art. 59 din Regulamentul (CE)
nr. 1.198/2006 al Consiliului și ale art. 39 din Regulamentul (CE)
nr. 498/2007 al Comisiei;
cc) elaborează și transmite Autorității de certificare previziuni
realiste pentru contractările și plățile aferente POP, în vederea
respectării de către Autoritatea de certificare a prevederilor

art. 75 alin. 3 din Regulamentul (CE) nr. 1.198/2006 al
Consiliului;
dd) verifică și avizează proiectele legislative inițiate de alte
structuri implicate în gestionarea FEP la nivel național și care ar
putea afecta direct sau indirect implementarea POP;
ee) inițiază și promovează propuneri legislative în vederea
îmbunătățirii condițiilor de implementare a POP;
ff) încheie protocoale interinstituționale cu Autoritatea de
certificare și cu Autoritatea de audit, în vederea asigurării și
transmiterii informațiilor necesare privind procedurile și
verificările efectuate în raport cu cheltuielile;
gg) elaborează decizii/ordine/contracte de finanțare, prin
care se stabilesc obligațiile autorității de management și ale
beneficiarilor;
hh) emite instrucțiuni și decizii în baza și în executarea
ordinelor și instrucțiunilor ministrului agriculturii, pădurilor și
dezvoltării rurale, precum și a altor prevederi legale;
ii) asigură funcționarea unui sistem informatizat de
înregistrare și stocare a înregistrărilor contabile, necesare pentru
gestiunea financiară, monitorizarea, verificarea, auditarea și
evaluarea fiecărei/fiecărui operațiuni/proiect din cadrul POP;
jj) se asigură că fiecare beneficiar dispune de un sistem
contabil separat pentru toate activitățile din cadrul
operațiunii/proiectului, conform legislației din domeniu;
kk) se asigură de disponibilitatea documentelor referitoare la
cheltuieli și audit, în conformitate cu art. 87 din Regulamentul
(CE) nr. 1.198/2006 al Consiliului.
SECȚIUNEA a 2-a
Structura organizatorică și conducerea Ministerului Agriculturii,
Pădurilor și Dezvoltării Rurale

Art. 4. — (1) Structura organizatorică a Ministerului
Agriculturii, Pădurilor și Dezvoltării Rurale este prevăzută în
anexa nr. 1. Prin ordin al ministrului agriculturii, pădurilor și
dezvoltării rurale se pot organiza direcții, servicii, birouri și
compartimente, în condițiile legii.
(2) Atribuțiile și responsabilitățile structurilor din aparatul
propriu al Ministerului Agriculturii, Pădurilor și Dezvoltării Rurale
se stabilesc, în conformitate cu structura organizatorică, prin
regulamentul de organizare și funcționare a ministerului, care
se aprobă prin ordin al ministrului agriculturii, pădurilor și
dezvoltării rurale.
Art. 5. — (1) În condițiile legii, se organizează și funcționează
în subordinea Ministerului Agriculturii, Pădurilor și Dezvoltării
Rurale unități de management al proiectului, denumite în
continuare UMP, conduse de câte un director, în vederea
asigurării unui cadru unitar pentru managementul proiectelor
finanțate prin împrumuturi externe.
(2) Structura organizatorică, numărul de posturi și
regulamentul de organizare și funcționare ale UMP se stabilesc
prin ordin al ministrului agriculturii, pădurilor și dezvoltării rurale.
(3) Ministrul agriculturii, pădurilor și dezvoltării rurale
numește, în condițiile legii, personalul UMP și stabilește
competențele directorului.
Art. 6. — (1) Structurile aflate în subordinea Ministerului
Agriculturii, Pădurilor și Dezvoltării Rurale sunt prevăzute în
anexa nr. 2.
(2) Atribuțiile și responsabilitățile, structura organizatorică,
statele de funcții și numărul de posturi pentru instituțiile publice
din subordinea Ministerului Agriculturii, Pădurilor și Dezvoltării
Rurale se aprobă prin ordin al ministrului agriculturii, pădurilor și
dezvoltării rurale, cu încadrarea în numărul maxim de posturi
aprobat.
(3) Numirea în funcțiile de conducere la instituțiile din
subordinea Ministerului Agriculturii, Pădurilor și Dezvoltării
Rurale se face prin ordin al ministrului agriculturii, pădurilor și
dezvoltării rurale, în condițiile legii.
(4) Structurile care funcționează sub autoritatea Ministerului
Agriculturii, Pădurilor și Dezvoltării Rurale sunt prevăzute în
anexa nr. 3.
(5) La structurile prevăzute la alin. (4) numirea conducătorilor
se face potrivit legii.

MONITORUL OFICIAL AL ROMÂNIEI, PARTEA I, Nr. 829/2.XII.2009
Art. 7. — (1) Conducerea Ministerului Agriculturii, Pădurilor și
Dezvoltării Rurale se exercită de către ministrul agriculturii,
pădurilor și dezvoltării rurale.
(2) Ministrul agriculturii, pădurilor și dezvoltării rurale
numește și eliberează din funcție, în condițiile legii, personalul
Ministerului Agriculturii, Pădurilor și Dezvoltării Rurale.
(3) Ministrul agriculturii, pădurilor și dezvoltării rurale
îndeplinește în domeniul de activitate al ministerului atribuțiile
generale prevăzute la art. 53 din Legea nr. 90/2001 privind
organizarea și funcționarea Guvernului României și a
ministerelor, cu modificările și completările ulterioare.
(4) Ministrul agriculturii, pădurilor și dezvoltării rurale
înființează comitete de monitorizare sau grupuri de lucru mixte,
fără personalitate juridică, în scopul coordonării unităților din
subordine, a celor aflate sub autoritatea sau în coordonarea
ministerului.
(5) În scopul coordonării activităților specifice programelor
naționale și comunitare, derulate în domeniile de activitate ale
ministerului, se înființează comitete de coordonare,
monitorizare, evaluare, selecție, fără personalitate juridică, ale
căror componență și mod de funcționare se aprobă prin ordin al
ministrului agriculturii, pădurilor și dezvoltării rurale.
(6) În exercitarea atribuțiilor sale, ministrul agriculturii,
pădurilor și dezvoltării rurale emite ordine și instrucțiuni, în
condițiile legii.
(7) Ministrul agriculturii, pădurilor și dezvoltării rurale aprobă
prin ordin măsuri, instrucțiuni, proceduri și norme de
implementare a regulamentelor comunitare în domeniile de
activitate ale ministerului.
(8) Ministrul agriculturii, pădurilor și dezvoltării rurale
îndeplinește și alte atribuții specifice stabilite prin alte acte
normative.
(9) Ministrul agriculturii, pădurilor și dezvoltării rurale
reprezintă ministerul în raporturile cu celelalte ministere, cu alte
autorități publice și organizații, cu persoane juridice și fizice din
țară sau din străinătate, precum și în justiție.
(10) Ministrul agriculturii, pădurilor și dezvoltării rurale
coordonează activitatea structurilor din subordine, precum și a
celor aflate sub autoritatea ministerului și îndeplinește atribuțiile
prevăzute de Legea nr. 500/2002 privind finanțele publice, cu
modificările și completările ulterioare, în calitate de ordonator
principal de credite.
Art. 8. — (1) Ministrul agriculturii, pădurilor și dezvoltării
rurale este ajutat în activitatea de conducere a ministerului de
2 secretari de stat.
(2) Secretarii de stat exercită atribuțiile delegate de către
ministrul agriculturii, pădurilor și dezvoltării rurale. Răspunderile
și atribuțiile acestora se stabilesc prin ordin al ministrului
agriculturii, pădurilor și dezvoltării rurale.
Art. 9. — În cazul în care ministrul agriculturii, pădurilor și
dezvoltării rurale nu își poate exercita atribuțiile curente, acesta
desemnează un secretar de stat care să exercite aceste atribuții,
înștiințându-l pe primul-ministru.
Art. 10. — (1) Secretarul general al Ministerului Agriculturii,
Pădurilor și Dezvoltării Rurale este înalt funcționar public, numit

5

în condițiile legii. Acesta asigură stabilitatea funcționării
ministerului, continuitatea conducerii și realizarea legăturilor
funcționale dintre structurile ministerului.
(2) Secretarul general este subordonat ministrului agriculturii,
pădurilor și dezvoltării rurale.
(3) Secretarul general îndeplinește atribuțiile prevăzute la
art. 49 alin. (2) din Legea nr. 90/2001, cu modificările și
completările ulterioare.
(4) Secretarul general al Ministerului Agriculturii, Pădurilor și
Dezvoltării Rurale poate îndeplini și alte atribuții încredințate de
ministru, prevăzute în regulamentul de organizare și funcționare
a ministerului.
(5) Secretarul general este ajutat de un secretar general
adjunct, numit în condițiile legii.
Art. 11. — Numărul maxim de posturi în aparatul propriu al
Ministerului Agriculturii, Pădurilor și Dezvoltării Rurale este 534,
exclusiv demnitarii și posturile aferente cabinetului ministrului.
Art. 12. — (1) În cadrul direcțiilor pentru agricultură și
dezvoltare rurală, unități cu personalitate juridică finanțate
integral de la bugetul de stat, funcționează structurile
fitosanitare, fără personalitate juridică.
(2) Direcțiile pentru agricultură și dezvoltare rurală
coordonează oficiile de studii pedologice și agrochimice, instituții
publice deconcentrate cu personalitate juridică, finanțate din
venituri proprii.
Art. 13. — (1) Ministerul Agriculturii, Pădurilor și Dezvoltării
Rurale are în dotare, pentru transportul persoanelor din aparatul
propriu, un număr de autovehicule stabilit potrivit actelor
normative în vigoare: 9 autovehicule, cu un consum lunar de
300 l/lună/autovehicul, și un autovehicul cu un consum de
400 l/lună.
(2) Pentru activitățile specifice de inspecții și control, gestiune
economico-administrativă, precum și pentru activitățile
interinstituționale, Ministerul Agriculturii, Pădurilor și Dezvoltării
Rurale are în dotare 21 de autovehicule de intervenție, cu un
consum lunar de 600 l/lună/autovehicul.
(3) Structurile care funcționează în subordinea Ministerului
Agriculturii, Pădurilor și Dezvoltării Rurale prevăzute la pct. I și
II din anexa nr. 2 pot utiliza pentru activități specifice un număr
de autoturisme potrivit anexei nr. 4.
CAPITOLUL III
Dispoziții finale
Art. 14. — Încadrarea în numărul de posturi și în noua
structură organizatorică se aprobă prin ordin al ministrului
agriculturii, pădurilor și dezvoltării rurale în termen de 30 de zile
de la data intrării în vigoare a prezentei hotărâri.
Art. 15. — Anexele nr. 1—4 fac parte integrantă din prezenta
hotărâre.
Art. 16. — La data intrării în vigoare a prezentei hotărâri se
abrogă Hotărârea Guvernului nr. 8/2009 privind organizarea și
funcționarea Ministerului Agriculturii, Pădurilor și Dezvoltării
Rurale, publicată în Monitorul Oficial al României, Partea I,
nr. 38 din 21 ianuarie 2009, cu modificările și completările
ulterioare.

PRIM-MINISTRU

EMIL BOC
Contrasemnează:
p. Ministrul agriculturii, pădurilor și dezvoltării rurale, interimar,
Nicolae Giugea,
secretar de stat
p. Ministrul muncii, familiei
și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.407.

1) Anexa

nr. 1 este reprodusă în facsimil.

Numărul maxim de posturi = 534 posturi, exclusiv
demnitarii și cabinetul ministrului

S T R U C T U R A O R G A N I Z AT O R I C Ă

a Ministerului Agriculturii, Pădurilor și Dezvoltării Rurale

ANEXA Nr. 11)

6
MONITORUL OFICIAL AL ROMÂNIEI, PARTEA I, Nr. 829/2.XII.2009

7

MONITORUL OFICIAL AL ROMÂNIEI, PARTEA I, Nr. 829/2.XII.2009

ANEXA Nr. 2

STRUCTURILE

care funcționează în subordinea Ministerului Agriculturii, Pădurilor și Dezvoltării Rurale
Nr.
crt.

Denumirea structurii

I.

Instituții publice finanțate integral din bugetul de stat

1.

Direcțiile pentru agricultură și dezvoltare rurală — servicii publice deconcentrate

2.

Agenția Națională pentru Ameliorare și Reproducție în Zootehnie ăProf. Dr. G. K. Constantinescu”, inclusiv oficiile
județene pentru ameliorare și reproducție în zootehnie

3.

Inspectoratele teritoriale de regim silvic și de vânătoare

4.

Agenția Națională a Zonei Montane

5.

Laboratorul Central pentru Calitatea Semințelor și a Materialului Săditor

6.

Laboratorul Central pentru Carantină Fitosanitară

7.

Agenția de Plăți și Intervenție pentru Agricultură

8

Agenția Domeniilor Statului

9.

Agenția Națională pentru Pescuit și Acvacultură

10.

Oficiul Național al Produselor Tradiționale și Ecologice Românești

11.

Laboratorul Central pentru Controlul Reziduurilor de Pesticide în Plante și Produse Vegetale

12.

Administrația sistemului național antigrindină și de creștere a precipitațiilor
NOTĂ:

Numărul maxim de posturi finanțate de la bugetul de stat este de 11.577, inclusiv aparatul propriu al Ministerului
Agriculturii, Pădurilor și Dezvoltării Rurale, precum și demnitarii și posturile aferente cabinetelor acestora.
II.

Instituții publice finanțate din venituri proprii și subvenții acordate de la bugetul de stat

1.

Agenția de Plăți pentru Dezvoltare Rurală și Pescuit

2.

Inspectoratele teritoriale pentru calitatea semințelor și a materialului săditor — servicii publice deconcentrate

3.

Institutul de Stat pentru Testarea și Înregistrarea Soiurilor

4.

Oficiul Național al Viei și Produselor Vitivinicole

5.

Agenția Națională de Consultanță Agricolă

6.

Laboratorul Central pentru Controlul Calității și Igienei Vinului
NOTĂ:

Numărul maxim de posturi pentru instituțiile prevăzute la cap. II este de 2.355, mai puțin ASAS.
III.

Alte structuri finanțate din venituri proprii

1.

Institutul de Bioresurse Alimentare

2.

Oficiile de studii pedologice și agrochimice județene din subordinea direcțiilor pentru agricultură și dezvoltare rurală
județene

3.

Institutul Național de Cercetare-Dezvoltare pentru Pedologie, Agrochimie și Protecția Mediului — ICPA București

4.

Institutul Național de Cercetare-Dezvoltare pentru Biotehnologii în Horticultură, Ștefănești — Argeș

IV.

Structuri finanțate din cheltuieli aferente proiectelor cu finanțare rambursabilă
Unități de management al proiectului (UMP)

8

MONITORUL OFICIAL AL ROMÂNIEI, PARTEA I, Nr. 829/2.XII.2009
ANEXA Nr. 3

STRUCTURILE

care funcționează sub autoritatea Ministerului Agriculturii, Pădurilor și Dezvoltării Rurale
Nr.
crt.

Denumirea structurii

1.

Societatea Națională ăÎmbunătățiri Funciare” -— S.A.

2.

Administrația Națională a Îmbunătățirilor Funciare

3.

Societatea Națională a Produselor Agricole — S.A.

4.

Regia Națională a Pădurilor — Romsilva
ANEXA Nr. 4

N O R M AT I V E

de autoturisme și combustibil pentru structurile care funcționează în subordinea Ministerului Agriculturii,
Pădurilor și Dezvoltării Rurale
din care:
Nr.
crt.

Denumirea unității

TOTAL

1.

Direcțiile pentru agricultură și dezvoltare rurală — servicii publice
deconcentrate

3/unitate

2.

Agenția Națională pentru Ameliorare și Reproducție în Zootehnie ăProf.
Dr. G. K. Constantinescu”

33 + 252

16 + 3/unitate

17 + 3/unitate

3.

Laboratorul Central pentru Carantină Fitosanitară

3

2

1

4.

Laboratorul Central pentru Controlul Reziduurilor de Pesticide în Plante
și Produse Vegetale

2

1

1

5.

Inspectoratele teritoriale de regim silvic și de vânătoare

109

91

18

6.

Agenția de Plăți și Intervenție pentru Agricultură*)

785

698

87

7.

Agenția Națională a Zonei Montane

5

3

2

8.

Agenția de Plăți pentru Dezvoltare Rurală și Pescuit

157

100

57

9.

Laboratorul Central pentru Calitatea Semințelor și a Materialului Săditor

9

6

3

10.

Inspectoratele teritoriale pentru calitatea semințelor și a materialului
săditor — servicii publice deconcentrate

4/unitate

3/unitate

1/unitate

11.

Institutul de Stat pentru Testarea și Înregistrarea Soiurilor

4

4

—

12.

Agenția Națională de Consultanță Agricolă

3

2

1

13.

Agenția Națională pentru Pescuit și Acvacultură**)

39

30

9

14.

Oficiul Național al Viei și Produselor Vitivinicole

13

4+1/inspectorat
teritorial

1

15.

Laboratorul Central pentru Controlul Calității și Igienei Vinului Valea
Călugărească

3

3

—

16.

Agenția Domeniilor Statului

17.

Oficiul Național al Produselor Tradiționale și Ecologice Românești

Autoturisme pentru
activități specifice

Autospeciale

3/unitate

37 (19 + 18 19 + 18 pentru
pentru birourile birourile de
de rentă
rentă viageră
viageră)
1
1

*) Agenția de Plăți și Intervenție pentru Agricultură mai utilizează pentru accesul în zonele de luciu de apă și un număr de 3 șalupe cu un consum lunar
de 600 l/lună.
**) Agenția Națională pentru Pescuit și Acvacultură mai utilizează pentru accesul în zonele de luciu de apă și un număr de:
— 12 bărci din fibră de sticlă cu motor de 15—20 CP, cu un consum de 5 l/oră pentru 100 de ore pe lună;
— 5 șalupe fluviale de control, cu un consum de 30 l/oră pentru 80 de ore pe lună;
— două șalupe maritime de control, cu un consum de 60 l/oră pentru 80 de ore pe lună.

MONITORUL OFICIAL AL ROMÂNIEI, PARTEA I, Nr. 829/2.XII.2009
GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli rectificat
pe anul 2009 al Regiei Autonome Compania Română
de Aviație ăROMAVIA” — R.A., aflată în coordonarea
Ministerului Apărării Naționale
În temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli rectificat pe anul 2009
al Regiei Autonome Compania Română de Aviație ăROMAVIA” — R.A., aflată în
coordonarea Ministerului Apărării Naționale, prevăzut în anexa care face parte
integrantă din prezenta hotărâre.
(2) Defalcarea pe trimestre a indicatorilor prevăzuți în anexă se aprobă de
către Ministerul Apărării Naționale.
Art. 2. — (1) Nivelul cheltuielilor totale aferente veniturilor prevăzute în
bugetul de venituri și cheltuieli al Regiei Autonome Compania Română de Aviație
ăROMAVIA” — R.A. reprezintă limită maximă care nu poate fi depășită decât în
cazuri justificate, cu aprobarea Guvernului, la propunerea Ministerului Apărării
Naționale, cu avizul Ministerului Finanțelor Publice și al Ministerului Muncii, Familiei
și Protecției Sociale.
(2) În cazul în care în execuție se înregistrează depășiri sau nerealizări
ale veniturilor totale, Regia Autonomă Compania Română de Aviație
ăROMAVIA” — R.A. poate efectua cheltuieli totale proporțional cu gradul de
realizare a veniturilor totale, cu încadrarea în indicatorii de eficiență aprobați.

PRIM-MINISTRU

EMIL BOC

Contrasemnează:
Ministrul apărării naționale,
Mihai Stănișoară
p. Ministrul muncii, familiei și protecției
sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 25 noiembrie 2009.
Nr. 1.473.

9

10

MONITORUL OFICIAL AL ROMÂNIEI, PARTEA I, Nr. 829/2.XII.2009
ANEXĂ*)

MINISTERUL APĂRĂRII NAȚIONALE
Regia Autonomă Compania Română de Aviație ăROMAVIA” — R.A.
Bd. Dimitrie Cantemir nr. 1, București
C.I.F. 1590333

B U G E T U L D E V E N I T U R I Ș I C H E LT U I E L I R E C T I F I C AT P E A N U L 2 0 0 9

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 829/2.XII.2009

11

12

MONITORUL OFICIAL AL ROMÂNIEI, PARTEA I, Nr. 829/2.XII.2009

MONITORUL OFICIAL AL ROMÂNIEI, PARTEA I, Nr. 829/2.XII.2009

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind prospectele de emisiune ale obligațiunilor de stat de tip benchmark
aferente lunii decembrie 2009
În temeiul:
— art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
cu modificările și completările ulterioare;
— Ordonanței de urgență a Guvernului nr. 64/2007 privind datoria publică, aprobată cu modificări și completări prin
Legea nr. 109/2008, cu modificările ulterioare, al Normelor metodologice de aplicare a prevederilor Ordonanței de urgență a
Guvernului nr. 64/2007 privind datoria publică, aprobate prin Hotărârea Guvernului nr. 1.470/2007, cu modificările și completările
ulterioare;

14

MONITORUL OFICIAL AL ROMÂNIEI, PARTEA I, Nr. 829/2.XII.2009

— Regulamentului privind operațiunile cu titluri de stat emise în formă dematerializată, aprobat prin Ordinul ministrului
economiei și finanțelor nr. 2.509/2008, al Regulamentului Băncii Naționale a României nr. 11/2005 privind piața primară a titlurilor
de stat administrată de Banca Națională a României și al Regulamentului Băncii Naționale a României nr. 12/2005 privind piața
secundară a titlurilor de stat administrată de Banca Națională a României, și al Convenției nr. 184.575/13/2005, încheiată între
Ministerul Finanțelor Publice și Banca Națională a României,
ministrul finanțelor publice emite următorul ordin:
Art. 1. — În vederea finanțării deficitului bugetului de stat în
luna decembrie 2009 și a refinanțării datoriei publice, se aprobă
prospectele de emisiune ale obligațiunilor de stat de tip
benchmark, în valoare nominală totală de 1.800 milioane lei,
prevăzute în anexa care face parte integrantă din prezentul ordin.

Art. 2. — Direcția generală de trezorerie și datorie publică va
duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Bogdan Alexandru Drăgoi,
secretar de stat
București, 30 noiembrie 2009.
Nr. 3.286.
ANEXĂ

PROSPECT DE EMISIUNE

al obligațiunilor de stat de tip benchmark lansate în luna decembrie 2009
Art. 1. — În vederea refinanțării datoriei publice și
finanțării deficitului bugetului de stat în luna decembrie
2009,
Ministerul
Finanțelor
Publice
anunță

redeschiderea emisiunilor de obligațiuni de stat de tip
benchmark cu scadența la 5 ani și 3 ani, cu următoarele
caracteristici:

Cod ISIN*)

Data licitației

Data emisiunii

Data
scadenței

Maturitate
Nr. ani

Rata
cupon
%

Dobânda
acumulata
Lei/titlu

Valoarea nominală
totală
— lei —

RO0914DBN049

3.12.2009

7.12.2009

5.03.2014

5

11,00

834,79

950.000.000

RO0912DBN076

17.12.2009

21.12.2009

25.10.2012

3

11,25

175,68

850.000.000

*) În conformitate cu prevederile Ordinului ministrului economiei și finanțelor nr. 2.231/2008, aceste serii se tranzacționează simultan pe piața secundară
administrată de Banca Națională a României și pe piața reglementată administrată de Societatea Comercială ăBursa de Valori București” — S.A.

Art. 2. — Valoarea nominală totală a emisiunii de obligațiuni
de stat de tip benchmark poate fi majorată prin redeschideri
ulterioare ale acesteia.
Art. 3. — Valoarea nominală individuală a unei obligațiuni de
stat de tip benchmark este de 10.000 lei.
Art. 4. — Dobânda (cuponul) se plătește anual la datele
specificate în prospectul de emisiune aprobat prin Ordinul
ministrului economiei și finanțelor nr. 3.756/2008 privind
prospectele de emisiune ale certificatelor de trezorerie cu
discont și ale obligațiunilor de stat de tip benchmark, aferente
lunii ianuarie 2009, cu modificările ulterioare, pentru obligațiunile
de stat de tip benchmark cu scadență la 5 ani, și la datele
specificate în prospectul de emisiune aprobat prin Ordinul
ministrului finanțelor publice nr. 351/2009 privind prospectele de
emisiune ale certificatelor de trezorerie cu discont și ale

obligațiunilor de stat de tip benchmark, aferente lunii martie
2009, pentru obligațiunile de stat de tip benchmark cu scadență
la 3 ani, fiind determinată conform formulei:
D = VN*r/frecvența anuală a cuponului (1),
în care:
D = dobânda (cupon);
VN = valoarea nominală;
r = rata cuponului.
Art. 5. — Metoda de vânzare este licitația și va avea loc la
data menționată în tabelul de mai sus, iar adjudecarea se va
efectua după metoda cu preț multiplu. Cotația de preț va fi
exprimată sub formă procentuală, cu 4 zecimale.
Art. 6. — Obligațiunile de stat de tip benchmark pot fi
cumpărate de către dealerii primari, care vor depune oferte atât

MONITORUL OFICIAL AL ROMÂNIEI, PARTEA I, Nr. 829/2.XII.2009
în cont propriu, cât și în contul clienților, persoane fizice și
juridice.
Art. 7. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 10 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.
(3) Numărul cotațiilor de preț nu este restricționat.
(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit așa
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007, cu
modificările și completările ulterioare, în calitate de clienți ai
dealerilor primari.
(5) În cadrul ofertei de cumpărare necompetitive se vor indica
elementele cuprinse în anexa nr. 9 la Normele Băncii Naționale
a României nr. 13/2005, cu modificările și completările
ulterioare. Se admit oferte de cumpărare necompetitive într-o
pondere de 25% din totalul emisiunilor anunțate. Executarea
acestora se va efectua la nivelul mediu ponderat prețului la care
s-au adjudecat ofertele competitive.

(6) Fiecare tranșă a ofertei de cumpărare competitive sau
necompetitive va fi de minimum 10.000 lei.
Art. 8. — Ofertele de cumpărare se depun la Banca
Națională a României, ce acționează în calitate de administrator
al pieței primare și secundare a titlurilor de stat și al sistemului
de înregistrare/depozitare, în ziua licitației, până la ora 12.
Art. 9. — Rezultatul licitației se va stabili în aceeași zi la
sediul Băncii Naționale a României de către Comisia de licitație
constituită în acest scop și va fi dat publicității.
Art. 10. — Evenimentele de plată aferente obligațiunilor de
stat de tip benchmark se gestionează în conformitate cu
Regulile Sistemului de înregistrare și decontare a operațiunilor
cu titluri de stat — SaFIR.
Art. 11. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 12. — Regimul fiscal al titlurilor de stat prevăzute la art. 1
este reglementat de legislația în vigoare.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României valabil în luna decembrie 2009
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna decembrie 2009, nivelul ratei dobânzii de referință a Băncii
Naționale a României este de 8,00% pe an.

p. Președintele Consiliului de administrație al Băncii Naționale a României,
Florin Georgescu

București, 2 decembrie 2009.
Nr. 45.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Număr
de apariții
anuale

Denumirea publicației

1.

Monitorul Oficial, Partea I

2.

Monitorul Oficial, Partea I, limba maghiară

3.

Zile de
apariție/
săptămână

Valoare
(TVA 9% inclus) — lei

Greutate
medie/apariție
(grame)

12 luni

3 luni

1 lună

330

120

900

5

50

1.200

90

1

50

1.500

140

Monitorul Oficial, Partea a II-a

215

5

60

2.250

200

4.

Monitorul Oficial, Partea a III-a

600

5

15

430

40

5.

Monitorul Oficial, Partea a IV-a

7.200

5

50

1.720

160

6.

Monitorul Oficial, Partea a VI-a

400

5

25

1.600

150

7.

Monitorul Oficial, Partea a VII-a

60

1

30

540

50

8.

Colecția Legislația României

4

—

2.500

450

9.

Colecția Hotărâri ale Guvernului României

12

—

3.500

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 829/2.XII.2009 conține 16 pagini.

Prețul: 3,20 lei

&JUYDGY|435513]
ISSN 1453—4495

