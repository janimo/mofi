Anul 177 (XXI) — Nr. 686

PARTEA I

LEGI, DECRETE, HOTĂRÂRI ȘI ALTE ACTE

Marți, 13 octombrie 2009

SUMAR

Nr.

Pagina

311.

— Lege pentru ratificarea Acordului dintre Guvernul
României și Guvernul Republicii Ungare privind
colaborarea în domeniul prevenirii și combaterii
criminalității transfrontaliere, semnat la Szeged la
21 octombrie 2008......................................................

Acord între Guvernul României și Guvernul Republicii Ungare
privind colaborarea în domeniul prevenirii și combaterii
criminalității transfrontaliere........................................
1.383. — Decret privind promulgarea Legii pentru ratificarea
Acordului dintre Guvernul României și Guvernul
Republicii Ungare privind colaborarea în domeniul
prevenirii și combaterii criminalității transfrontaliere,
semnat la Szeged la 21 octombrie 2008 ....................

14–15

HOTĂRÂRI ALE GUVERNULUI ROMÂNIEI
2

1.205. — Hotărâre pentru aprobarea atestării zonei Parâng—
Petroșani, județul Hunedoara, ca stațiune turistică de
interes național ..........................................................

2–12

12

13–14

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
778.

DECIZII ALE CURȚII CONSTITUȚIONALE
Decizia nr. 1.189 din 17 septembrie 2009 referitoare la
excepția de neconstituționalitate a dispozițiilor art. 480
din Codul civil ............................................................

Pagina

Decizia nr. 1.191 din 17 septembrie 2009 referitoare la
excepția de neconstituționalitate a dispozițiilor art. 85
din Codul penal ..........................................................

LEGI ȘI DECRETE

Nr.

— Decizie a Plenului Oficiului Național de Prevenire și
Combatere a Spălării Banilor pentru completarea
art. 32 din Normele privind prevenirea și combaterea
spălării banilor și a finanțării actelor de terorism,
standardele de cunoaștere a clientelei și control intern
pentru entitățile raportoare care nu sunt supuse
supravegherii prudențiale a unor autorități, aprobate
prin Decizia Plenului Oficiului Național de Prevenire și
Combatere a Spălării Banilor nr. 496/2006 ................

16

2

MONITORUL OFICIAL AL ROMÂNIEI, PARTEA I, Nr. 686/13.X.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Acordului dintre Guvernul României
și Guvernul Republicii Ungare privind colaborarea în domeniul
prevenirii și combaterii criminalității transfrontaliere,
semnat la Szeged la 21 octombrie 2008
Parlamentul României adoptă prezenta lege.
Articol unic. — Se ratifică Acordul dintre Guvernul României și Guvernul
Republicii Ungare privind colaborarea în domeniul prevenirii și combaterii
criminalității transfrontaliere, semnat la Szeged la 21 octombrie 2008.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 6 octombrie 2009.
Nr. 311.

ACORD
între Guvernul României și Guvernul Republicii Ungare privind colaborarea în domeniul prevenirii
și combaterii criminalității transfrontaliere
Guvernul României și Guvernul Republicii Ungare (denumite în continuare părți contractante),
având în vedere relațiile de prietenie dintre statele părților contractante,
convinse de importanța fundamentală a colaborării internaționale în domeniul prevenirii și combaterii criminalității
transfrontaliere,
în dorința de a consolida și de a intensifica colaborarea dintre autoritățile de combatere a infracționalității și de a dezvolta
relațiile transfrontaliere în vederea asigurării ordinii și siguranței publice,
în scopul de a eficientiza lupta împotriva infracționalității transfrontaliere prin coordonarea activităților,
evaluând rezultatele colaborării lor de până în prezent,
având în vedere obligațiile internaționale și legislațiile naționale ale statelor lor,
luând în considerare prevederile Convenției din 19 iunie 1990 de aplicare a Acordului de la Schengen din 14 iunie 1985
privind eliminarea graduală a controalelor la frontierele comune,
având în atenție dispozițiile Convenției pentru protejarea persoanelor față de prelucrarea automatizată a datelor cu caracter
personal, adoptată la Strasbourg la 28 ianuarie 1981 de către Consiliul Europei, și ale Protocolului adițional la Convenție, cu privire
la autoritățile de control și fluxul transfrontalier al datelor personale, adoptat la Strasbourg la 18 noiembrie 2001,
ținând cont de prevederile Deciziei-cadru a Consiliului 2006/960/JAI din 18 decembrie 2006 privind simplificarea schimbului
de date și informații între autoritățile de aplicare a legii ale statelor membre ale Uniunii Europene,
au convenit următoarele:
CAPITOLUL I
Dispoziții generale
ARTICOLUL 1
Definiții

Termenii utilizați în prezentul acord au următorul înțeles:
1. autorități de combatere a infracționalității — autoritățile
cu atribuții de prevenire, descoperire și combatere a
infracționalității, în conformitate cu legislațiile interne ale statelor
părților contractante;
2. autoritate centrală de contact:
a) pentru partea contractantă română, în domeniul cooperării
polițienești internaționale: Centrul de Cooperare Polițienească
Internațională din cadrul Ministerului Internelor și Reformei
Administrative;

b) pentru partea contractantă ungară: Centrul de Colaborare
Penală Internațională din cadrul Comandamentului Național al
Poliției;
3. investigator acoperit — lucrător operativ membru al
autorităților de combatere a infracționalității, învestit cu
competențe în această materie, care acționează în cauzele și
condițiile prevăzute de legislațiile interne ale statelor părților
contractante, fără a-și dezvălui identitatea și apartenența la
autoritățile mai sus menționate;
4. livrare supravegheată — activitatea disimulată a organelor
de combatere a infracționalității în cursul căreia, în cadrul
colaborării internaționale, în condițiile unui control permanent și
mărit, permit introducerea pe teritoriul statelor părților
contractante, scoaterea îndreptată spre teritoriul unui alt stat,
tranzitul pe teritoriul statelor părților contractante a obiectului
aflat sub observație sau a obiectului aflat în stăpânirea
persoanei aflate sub observație, în scopul îndeplinirii în cea mai
deplină măsură posibilă a obiectivului descoperirii infracțiunilor,

MONITORUL OFICIAL AL ROMÂNIEI, PARTEA I, Nr. 686/13.X.2009
respectiv al identificării persoanelor participante la săvârșirea
infracțiunilor;
5. informații clasificate — toate datele care, indiferent de
formă, de modul de prezentare și de punere în circulație, trebuie
protejate pentru a nu fi cunoscute de persoane neautorizate și
sunt calificate astfel de autoritățile oricărei părți contractante, în
conformitate cu prevederile legislației interne a statului lor;
6. autorități judiciare — instanțele de judecată și parchetele
statelor părților contractante;
7. județe de frontieră:
a) pentru partea contractantă română:
— județul Satu Mare;
— județul Bihor;
— județul Arad;
— județul Timiș;
b) pentru partea contractantă ungară:
— județul Szabolcs-Szatmár-Bereg;
— județul Hajdú-Bihar;
— județul Békés;
— județul Csongrád.
ARTICOLUL 2
Obiectul colaborării

(1) Părțile contractante vor consolida colaborarea în
domeniul prevenirii, descoperirii și combaterii infracțiunilor care,
conform legislațiilor interne ale statelor părților contractante, sunt
pasibile de pedeapsă cu privare de libertate pentru cel puțin un
an (denumită în continuare combaterea infracțiunilor).
Colaborarea dintre părțile contractante se desfășoară în
concordanță cu legislația internă a fiecărui stat și cu obligațiile lor
internaționale, conform dispozițiilor prezentului acord.
(2) Colaborarea părților contractante se extinde prin
cooperarea la frontieră și în interesul asigurării ordinii și liniștii
publice.
(3) Oricare dintre părțile contractante poate refuza, parțial
sau total, ori poate condiționa colaborarea, dacă aceasta pune
în pericol, respectiv aduce atingere suveranității statului,
siguranței și ordinii publice, ori în cazul în care contravine
legislației sale.
(4) Solicitările referitoare la infracțiunile săvârșite de militari
sau cele de natură politică, prevăzute de legislațiile naționale
ale statelor părților contractante, nu pot fi transmise sau
soluționate. O faptă nu poate fi considerată infracțiune politică
dacă la comiterea acesteia, având în vedere toate
circumstanțele, deci și scopul care s-a dorit atins prin intermediul
infracțiunii, motivele infracțiunii, modul de săvârșire, mijloacele
utilizate sau care se intenționează să fie utilizate, caracterul de
infracțiune de drept comun al faptei este prevalent față de
caracterul de infracțiune de natură politică.
(5) Colaborarea reglementată prin prezentul acord nu se
extinde asupra asistenței judiciare de competența autorităților
menționate la art. 1 pct. 6, reglementată prin dispozițiile Uniunii
Europene incidente în materie sau prin alte tratate
internaționale.
CAPITOLUL II
Regulile generale ale colaborării
ARTICOLUL 3
Cooperarea la cerere

(1) În scopul aplicării prezentului acord, autoritățile de
combatere a infracționalității ale părților contractante
colaborează la cerere și își oferă asistență reciproc.
(2) Dacă prezentul acord nu conține dispoziții contrare,
solicitările și răspunsurile sunt transmise și primite prin
intermediul autorităților centrale de contact în scris (inclusiv

3

telefax și orice mijloace electronice de telecomunicații). În
cazurile urgente, solicitările pot fi adresate și verbal, dar trebuie
confirmate de îndată în scris.
(3) În cazul în care la transmiterea, respectiv la soluționarea
solicitării, este necesară, conform legislațiilor interne ale statelor
părților contractante, aprobarea, autorizarea, avizul sau acordul
autorităților judiciare, transmiterea sau demararea procedurii de
soluționare a solicitării poate avea loc numai după obținerea
acestora.
(4) În cazul în care autoritatea de combatere a
infracționalității solicitată nu are competență de soluționare,
aceasta va înainta solicitarea autorității de combatere a
infracționalității competente. Autoritatea de combatere a
infracționalității solicitată informează autoritatea de combatere a
infracționalității solicitantă asupra transmiterii cererii către
autoritatea de combatere a infracționalității competentă, iar
aceasta soluționează cererea și transmite răspunsul direct către
autoritatea de combatere a infracționalității solicitantă.
(5) În cazul în care nu este posibilă soluționarea solicitării
conform condițiilor cuprinse în aceasta sau este doar parțial
posibilă, autoritatea de combatere a infracționalității sau
autoritatea centrală de contact solicitată informează de îndată
asupra acestui fapt autoritatea solicitantă.
(6) Dacă la primirea solicitării este evident că soluționarea la
termenul pe care îl conține nu este posibilă și din motivarea
referitoare la stabilirea termenului reiese că întârzierea ar pune
în pericol succesul acțiunii autorității de combatere a
infracționalității solicitante, autoritatea de combatere a
infracționalității sau autoritatea centrală de contact solicitată
informează fără întârziere autoritatea solicitantă asupra
termenului necesar ducerii la îndeplinire a solicitării.
(7) În urma înștiințării prevăzute la alin. (5) și (6), autoritatea
solicitantă se va pronunța dacă în condițiile de mai sus dorește
soluționarea solicitării.
(8) În cursul soluționării solicitării, autoritățile de combatere a
infracționalității solicitate și celelalte autorități care participă la
soluționarea solicitării vor proceda conform cerințelor indicate în
solicitare, în conformitate cu legislația internă a statului părții
contractante solicitate.
ARTICOLUL 4
Conținutul solicitării și limba de utilizat

(1) În lipsa unor dispoziții contrare ale prezentului acord,
solicitarea trebuie să conțină cel puțin cele de mai jos:
a) denumirea autorității solicitante și a autorității solicitate;
b) obiectul și scopul solicitării;
c) descrierea faptelor care fac obiectul solicitării, încadrarea
juridică a acestora;
d) caracterul de urgență al solicitării;
e) nivelul de clasificare al solicitării, dacă este cazul;
f) aprobarea autorităților judiciare, dacă este necesară;
g) cererea de participare la soluționarea solicitării a agentului
autorității de combatere a infracționalității solicitante;
h) datele de identificare ale persoanei implicate, în măsura în
care sunt necesare pentru soluționarea solicitării, dacă sunt
cunoscute;
i) agentul care se ocupă de caz din cadrul autorității de
combatere a infracționalității solicitante și datele de contact ale
acestuia;
j) modul de utilizare a informațiilor furnizate cu ocazia
soluționării cererii.
(2) Pentru punerea în aplicare a prezentului acord,
autoritățile de combatere a infracționalității utilizează limbile
română, maghiară și engleză. În decursul colaborării, autoritățile
de combatere a infracționalității pot conveni asupra folosirii și a
unei alte limbi.

4

MONITORUL OFICIAL AL ROMÂNIEI, PARTEA I, Nr. 686/13.X.2009
ARTICOLUL 5

Soluționarea cererilor de asistență privind anumite categorii
de date

(1) Numai autoritățile centrale de contact pot duce la
îndeplinire, în conformitate cu legislația lor națională, solicitările
care implică predarea unor date pe care organele de combatere
a infracționalității solicitate le-au procurat, pe baza aprobării
autorităților judiciare, de la autoritățile fiscale, de la furnizorii de
servicii de telecomunicații și transmisii de date, de la organe
care manipulează date medicale și conexe acestora, precum și
date calificate drept secret economic, în vederea descoperirii
infracțiunilor pasibile de pedeapsă cu privare de libertate pentru
cel puțin 2 ani.
(2) Autoritățile de combatere a infracționalității solicitante pot
utiliza datele astfel preluate la descoperirea infracțiunilor pasibile
de pedeapsa stabilită la alin. (1).
(3) În aplicarea prezentului articol, prin noțiunea de secret
economic se înțelege:
a) pentru partea contractantă română: date și informații cu
caracter economic, care, deși nu sunt secrete de stat, nu sunt
destinate publicității;
b) pentru partea contractantă ungară: secretul bancar,
secretul titlurilor de valoare, secretul de asigurare, secretul casei
de bani, precum și datele care sunt clasificate drept secret de
afaceri.
CAPITOLUL III
Formele colaborării
ARTICOLUL 6
Schimbul de informații

În vederea cooperării, autoritățile de combatere a
infracționalității transmit, la cerere, în principal, următoarele
informații:
a) date ale persoanelor implicate în structurile criminale
organizate, date despre legăturile dintre suspecți, despre
structura organizațiilor și grupărilor criminale, tiparele
comportamentale ale suspecților sau grupurilor de suspecți,
informații privind pregătirea, tentativele ori săvârșirea
infracțiunilor, în special cele privind timpul, locul, modus
operandi, detalii despre victime sau bunurile ce constituie obiect
al infracțiunii, informații despre circumstanțele particulare și
despre măsurile luate, dacă acestea sunt necesare pentru
prevenirea, descoperirea și combaterea infracțiunilor;
b) metode și noi forme de săvârșire a infracțiunilor;
c) rezultate ale cercetărilor criminalistice și criminologice,
detalii ale metodelor de coordonare ale investigațiilor, metode
și mijloace de lucru, în vederea dezvoltării acestora pe viitor;
d) descrieri și/sau mostre ale bunurilor ce constituie obiect
al infracțiunii, bunuri care poartă urmele infracțiunii sau care au
folosit la comiterea acesteia, precum și cele care au fost
destinate săvârșirii infracțiunii ori au rezultat din aceasta;
e) legislația în vigoare referitoare la infracțiunile care
formează obiectul prezentului acord;
f) date referitoare la avutul procurat în cursul săvârșirii
infracțiunii sau în legătură cu aceasta ori la utilizarea acestuia.
ARTICOLUL 7
Schimbul direct de informații

(1) În scopul eficientizării procesului de combatere a
infracționalității, transmiterea și soluționarea solicitărilor pot avea
loc în mod direct între autoritățile de combatere a
infracționalității, atunci când:
a) informația este cerută în mod reciproc de autoritățile de
combatere a infracționalității cu atribuții din județele de frontieră

și informația oferită se leagă în mod exclusiv de județele de
frontieră; sau
b) schimbul de informații prin intermediul autorităților centrale
de contact ar conduce la o întârziere care ar pune în pericol
interesele investigației sau soluționarea cu succes a solicitării.
(2) Se consideră că informația este în legătură cu județele
de frontieră în special dacă datele se referă la:
a) o persoană indicată în solicitare, al cărei domiciliu sau
reședință se află în județele de frontieră sau este foarte probabil
că persoana indicată se află acolo în perioada transmiterii
solicitării;
b) activitatea desfășurată în județele de frontieră de către
persoana indicată în solicitare;
c) obiecte care este foarte probabil că pot fi găsite în județele
de frontieră;
d) o persoană juridică care are sediul sau își desfășoară
activitatea în județele de frontieră.
(3) Schimbul direct de informații, conform alin. (1) și (2), se
referă la următoarele domenii:
a) furnizarea datelor existente în evidențele la care au acces
autoritățile de combatere a criminalității;
b) identificarea, respectiv confirmarea identității, reședinței
ori a domiciliului;
c) verificarea existenței, autenticității, valabilității și limitărilor
permiselor de conducere;
d) transmiterea datelor unice de identificare a autovehiculului
(numărul de înmatriculare, seria șasiului, seria motorului);
e) identificarea și confirmarea identității proprietarului și a
deținătorului, precum și a conducătorilor de autovehicule;
f) verificarea existenței, autenticității, valabilității și restricțiilor
permiselor de portarmă;
g) informații despre obiecte și eșantioane;
h) căutarea unor experți sau specialiști.
ARTICOLUL 8
Măsuri în cazuri urgente

(1) Conform legislației interne a statului lor, autoritățile de
combatere a infracționalității, la cerere, de îndată, în scopul
conservării probelor, pot efectua pe teritoriul propriului lor stat
legitimări, razii în locurile publice, pot opri și conduce persoana
căutată la organele competente, pot controla clădiri, construcții,
locuri ale faptei, îmbrăcăminte, pachete și autovehicule, dacă
nevoile operative o impun.
(2) Asupra luării măsurilor stabilite la alin. (1) trebuie
informată de îndată autoritatea de combatere a infracționalității
solicitantă.
ARTICOLUL 9
Transmiterea fără solicitare a informațiilor

Autoritățile de combatere a infracționalității pot transmite, fără
solicitare, informații, dacă acestea sunt necesare înlăturării unui
pericol iminent la adresa ordinii publice ori dacă întârzierea
generată de transmiterea solicitării ar pune în pericol interesele
de combatere a infracționalității.
ARTICOLUL 10
Analiza stării infracționale

Autoritățile de combatere a infracționalității își transmit în
mod regulat una alteia cunoștințele și analizele proprii privind
situația stării infracționale și situația ordinii publice. În caz de
nevoie, pot fi efectuate evaluări comune privind starea
infracțională, identificate principalele probleme privind
prevenirea infracțiunilor și stabilite de comun acord măsurile ce
se impun. Autoritățile de combatere a infracționalității pot
conveni asupra regulilor detaliate de transmitere a cunoștințelor,
analizelor și de efectuare a evaluărilor comune, prevăzute în
prezentul articol.

MONITORUL OFICIAL AL ROMÂNIEI, PARTEA I, Nr. 686/13.X.2009
ARTICOLUL 11
Sprijin reciproc în descoperirea persoanelor și a obiectelor

La cerere, autoritățile de combatere a infracționalității, în
conformitate cu legislațiile interne ale statelor lor, își oferă sprijin
reciproc, în scopul căutării unei persoane dispărute sau găsirii
unui obiect, respectiv al identificării unei persoane cu identitate
necunoscută ori a unui cadavru cu identitate necunoscută.
ARTICOLUL 12
Supravegherea transfrontalieră

(1) În cursul activității de investigare desfășurate pe teritoriul
propriului stat, autoritățile de combatere a infracționalității ale
părților contractante au dreptul să continue pe teritoriul statului
celeilalte părți contractante supravegherea persoanei care face
parte dintr-un grup criminal organizat sau este suspectată de
comiterea unei infracțiuni cu intenție și care, conform legislațiilor
interne ale statelor părților contractante, se pedepsește cu
privare de libertate pentru cel puțin 5 ani, respectiv a persoanei
care se află sau intră în legătură cu aceasta, în măsura în care,
în baza solicitării primite în prealabil, autoritatea centrală de
contact a acestei ultime părți contractante a informat despre
obținerea acordului de la autoritatea competentă. Acordul poate
fi condiționat.
(2) În cazul în care există suspiciuni privind comiterea uneia
dintre infracțiunile stabilite la alin. (1), autoritățile de combatere
a infracționalității ale părților contractante pot supraveghea
persoana aflată în legătură cu suspectul numai dacă există
indicii temeinice că această persoană poate oferi ajutor în
vederea identificării sau localizării suspectului, respectiv poate
conduce la acesta.
(3) La cererea autorității de combatere a infracționalității
solicitate, supravegherea trebuie predată, de îndată, acesteia. În
baza solicitării, părțile contractante își pot acorda sprijin reciproc
în supravegherea transfrontalieră.
(4) Autorizarea supravegherii transfrontaliere este valabilă
pentru întregul teritoriu al statelor părților contractante. În cursul
supravegherii transfrontaliere, frontiera comună a statelor
părților contractante poate fi traversată și în afara punctelor de
trecere a frontierei, precum și în afara programului acestora de
funcționare.
(5) Dacă întârzierea generată de transmiterea solicitării
reprezintă un pericol sau pune în pericol interesele de
combatere a infracționalității, atunci supravegherea
transfrontalieră poate fi continuată și fără acordul prealabil
stabilit la alin. (1). În acest caz, cu ocazia trecerii frontierei de
stat, trebuie înștiințată de îndată autoritatea de combatere a
infracționalității competentă a celeilalte părți contractante.
Ulterior, solicitarea trebuie transmisă, fără întârziere, autorității
centrale de contact a celeilalte părți contractante. În solicitare
trebuie precizate și motivele trecerii frontierei fără un acord
prealabil.
(6) Supravegherea transfrontalieră desfășurată conform
alin. (5) trebuie încetată de îndată dacă autoritatea de combatere
a infracționalității a celeilalte părți contractante solicită acest
lucru, precum și dacă în termen de 5 ore de la traversarea
frontierei nu a fost obținută autorizarea necesară efectuării
supravegherii.
(7) Supravegherea transfrontalieră poate fi efectuată numai
în următoarele condiții:
a) agentul autorității de combatere a infracționalității care
efectuează supravegherea transfrontalieră acționează în
conformitate cu dispozițiile prezentului articol și cu legislația
internă a statului acelei părți contractante pe al cărui teritoriu
acționează; totodată, este obligat să procedeze conform
instrucțiunilor autorității de combatere a infracționalității
competente în funcție de locul supravegherii;

5

b) cu excepția cazului prevăzut la alin. (5), agentul autorității
de combatere a infracționalității care efectuează supravegherea
transfrontalieră trebuie să dispună de documente care să ateste
autorizarea efectuării supravegherii transfrontaliere;
c) agentul autorității de combatere a infracționalității trebuie
să își poată dovedi în orice moment calitatea oficială;
d) agentul autorității de combatere a infracționalității nu poate
intra în locuințe particulare sau în locuri inaccesibile publicului;
poate intra în locurile de muncă, întreprinderile și magazinele
deschise publicului, pe durata programului de funcționare a
acestora;
e) în cazul în care în vederea efectuării supravegherii
transfrontaliere sunt necesare și mijloace tehnice, acestea pot fi
utilizate numai dacă acest lucru este permis de legislația statului
autorității de combatere a infracționalității solicitate; mijloacele
tehnice care vor fi întrebuințate trebuie menționate în solicitarea
transmisă conform alin. (1);
f) în cursul utilizării autovehiculelor trebuie respectate regulile
de circulație ale statului autorității de combatere a
infracționalității solicitate.
ARTICOLUL 13
Urmărirea transfrontalieră

(1) Autoritatea de combatere a infracționalității solicitantă
poate continua fără aprobare prealabilă urmărirea
transfrontalieră (denumită în continuare urmărire) pe teritoriul
statului autorității de combatere a infracționalității solicitate a
acelei persoane care a comis sau a încercat să comită pe
teritoriul statului autorității de combatere a infracționalității
solicitante o infracțiune care poate constitui temei pentru
eliberarea mandatului european de arestare; și:
a) a fost prinsă în flagrant; sau
b) a evadat, aflându-se în stare de arest preventiv ori în
executarea unei pedepse privative de libertate, și întârzierea pe
care o produce notificarea autorității de combatere a
infracționalității solicitate ar îngreuna considerabil prinderea
persoanei, respectiv ar periclita grav interesele de combatere a
infracționalității și în ipoteza în care autoritatea de combatere a
infracționalității solicitate nu poate prelua urmărirea în timp util.
(2) În cazul stabilit la alin. (1), de îndată ce este posibil, dar
cel mai târziu la trecerea frontierei, trebuie înștiințată autoritatea
de combatere a infracționalității competentă a celeilalte părți
contractante.
(3) Autoritățile competente de combatere a infracționalității
stabilite în prezentul articol, în funcție de locul trecerii frontierei,
sunt următoarele:
a) pentru partea contractantă română:
— Inspectoratul de Poliție al Județului Satu Mare;
— Inspectoratul Județean al Poliției de Frontieră Satu Mare;
— Inspectoratul de Poliție al Județului Bihor;
— Inspectoratul Județean al Poliției de Frontieră Bihor;
— Inspectoratul de Poliție al Județului Arad;
— Inspectoratul Județean al Poliției de Frontieră Arad;
— Inspectoratul de Poliție al Județului Timiș;
— Inspectoratul Județean al Poliției de Frontieră Timiș;
— Direcția Poliției de Frontieră Oradea;
— Direcția Poliției de Frontieră Timișoara;
b) pentru partea contractantă ungară:
— Inspectoratul de Poliție al Județului Szabolcs-SzatmárBéreg;
— Inspectoratul de Poliție al Județului Hajdú-Bihar;
— Inspectoratul de Poliție al Județului Békés;
— Inspectoratul de Poliție al Județului Csongrád.
(4) Urmărirea încetează de îndată ce autoritatea de
combatere a infracționalității solicitată o cere.

6

MONITORUL OFICIAL AL ROMÂNIEI, PARTEA I, Nr. 686/13.X.2009

(5) La cererea agentului autorității de combatere a
infracționalității solicitante, autoritatea de combatere a
infracționalității solicitată poate opri persoana urmărită, în
vederea stabilirii identității sale sau pentru a proceda la reținerea
sa.
(6) Dacă autoritatea de combatere a infracționalității solicitată
nu cere încetarea urmăririi și aceasta nu poate fi preluată în timp
util de către autoritatea de combatere a infracționalității
solicitată, atunci agentul autorității de combatere a
infracționalității solicitante care efectuează urmărirea poate opri
la fața locului persoana urmărită. Asupra acestei măsuri trebuie
înștiințată de îndată autoritatea competentă de combatere a
infracționalității a celeilalte părți contractante.
(7) Urmărirea poate fi continuată pe întregul teritoriu al
statelor părților contractante, fără limită de timp, în condițiile de
mai jos:
a) agentul care efectuează urmărirea are obligația de a
acționa în conformitate cu dispozițiile prezentului articol, precum
și cu legislația statului părții contractante pe al cărui teritoriu
efectuează urmărirea;
b) urmărirea este posibilă numai peste frontierele terestre;
c) agentul care efectuează urmărirea nu poate intra în cursul
urmăririi în locuințe particulare sau în alte locuri inaccesibile
publicului; poate intra în locurile de muncă, întreprinderile și
magazinele deschise publicului pe durata programului de
funcționare al acestora;
d) agentul care efectuează urmărirea trebuie să își poată
dovedi în orice moment calitatea oficială;
e) în cazul utilizării autovehiculelor trebuie respectate regulile
de circulație ale statului autorității de combatere a
infracționalității solicitate;
f) agentul autorității de combatere a infracționalității care
efectuează urmărirea trebuie să fie ușor de identificat prin
purtarea uniformei sau a unor însemne distinctive de identificare
amplasate pe autovehicul;
g) până la sosirea autorităților de combatere a
infracționalității competente, obiectele găsite asupra persoanei
prinse trebuie puse, în măsura posibilităților, în siguranță;
h) agentul autorității de combatere a infracționalității care
efectuează urmărirea, după încheierea acesteia, este obligat să
întocmească de îndată un raport cu privire la rezultatele urmăririi
către autoritatea de combatere a infracționalității competente
sau autoritatea centrală de contact a celeilalte părți contractante.
Cu această ocazie, la cererea autorității de combatere a
infracționalității solicitate, agentul este obligat să fie prezent pe
toată perioada necesară clarificării corespunzătoare a
circumstanțelor în care s-a desfășurat urmărirea; această
procedură este obligatorie chiar dacă urmărirea nu s-a finalizat
cu reținerea sau arestarea preventivă a persoanei urmărite.
(8) Persoana oprită în cursul urmăririi este audiată de
autoritatea de combatere a infracționalității a statului părții
contractante pe al cărui teritoriu a fost oprită. Libertatea
personală a persoanei oprite poate fi limitată conform legislației
statului părții contractante pe teritoriul căruia a fost oprită.
ARTICOLUL 14
Livrări supravegheate

(1) În baza unei solicitări, părțile contractante pot permite, în
conformitate cu legislațiile lor naționale și în baza prevederilor
prezentului articol, efectuarea livrărilor supravegheate pe
teritoriul propriului lor stat.
(2) Solicitarea adresată conform alin. (1) trebuie să conțină,
pe lângă datele stabilite la art. 4 din prezentul acord:
a) date referitoare la conținutul transportului, la traseul,
durata probabilă și modul de transport, elementele de
identificare a mijlocului de transport;
b) modul însoțirii;

c) date referitoare la mijloacele tehnice de întrebuințat;
d) numărul participanților la însoțire din partea autorității de
combatere a infracționalității solicitante, participarea
investigatorului sub acoperire;
e) modul de menținere a legăturii între participanții la livrarea
supravegheată;
f) circumstanțele predării-preluării transportului;
g) măsurile ce trebuie luate în timpul reținerii;
h) măsurile ce trebuie luate în cazul unor evenimente
neprevăzute.
(3) Dacă întârzierea generată de transmiterea solicitării
reprezintă un pericol sau pune în pericol interesele de
combatere a infracționalității, atunci solicitarea privind livrarea
supravegheată poate fi trimisă, respectiv primită, direct de
autoritățile de combatere a infracționalității ale părților
contractante. Ulterior, solicitarea trebuie transmisă fără
întârziere autorităților centrale de contact ale părților
contractante. La solicitare trebuie anexate și documentele care
fundamentează livrarea supravegheată.
(4) Autoritățile de combatere a infracționalității convin asupra
momentului, modului de efectuare a livrării supravegheate, a
condițiilor colaborării dintre ele, de la caz la caz. Autoritatea de
combatere a infracționalității solicitată poate opri sau interveni în
efectuarea livrării supravegheate, dacă aceasta pune în pericol
persoanele implicate în efectuarea livrării supravegheate sau
ordinea publică.
(5) Livrarea supravegheată este coordonată de către
autoritățile de combatere a infracționalității solicitate; autoritatea
de combatere a infracționalității solicitantă trebuie informată cu
privire la persoana coordonatoare. Livrarea supravegheată
trebuie efectuată în așa fel încât transportul să poată fi oricând
oprit. În urma preluării, autoritățile de combatere a
infracționalității solicitante pot însoți transportul, însă nu își pot
exercita autoritatea. În acest timp, autoritățile de combatere a
infracționalității solicitante au obligația de a proceda în
conformitate cu cele prevăzute în prezentul articol, cu legislația
internă a statului autorității de combatere a infracționalității
solicitate și cu dispozițiile șefului autorității de combatere a
infracționalității solicitate.
(6) În cazul existenței condițiilor cuprinse în prezentul acord,
autoritățile de combatere a infracționalității asigură de
asemenea efectuarea livrării supravegheate, inițiată într-un stat
terț și cu sosire într-un alt stat. În acest caz, acordul prealabil al
statelor implicate va fi obținut de către autoritățile de combatere
a infracționalității solicitante, informând despre aceasta
autoritățile de combatere a infracționalității solicitate.
ARTICOLUL 15
Folosirea investigatorului sub acoperire

(1) În baza unei solicitări, părțile contractante, în conformitate
cu legislațiile lor naționale, pot permite folosirea pe teritoriul
propriului stat a investigatorului sub acoperire al celeilalte părți
contractante, în cazul în care acest lucru este necesar pentru
descoperirea infracțiunilor săvârșite sau aflate în pregătire pe
teritoriul statelor părților contractante, pasibile de pedeapsă
privativă de libertate, presupunând că descoperirea infracțiunii
fără folosirea investigatorului sub acoperire nu este posibilă sau
ar fi în mod substanțial mai dificilă.
(2) La cererea autorității de combatere a infracționalității
solicitante, pe teritoriul statului autorității de combatere a
infracționalității solicitate poate fi folosit și investigatorul sub
acoperire al autorității de combatere a infracționalității solicitate.
(3) Autorizația dată pentru folosirea investigatorului sub
acoperire este întotdeauna valabilă pentru întreg teritoriul
statelor părților contractante.

MONITORUL OFICIAL AL ROMÂNIEI, PARTEA I, Nr. 686/13.X.2009
(4) Solicitarea în vederea folosirii investigatorului sub
acoperire trebuie să conțină, în afara datelor stabilite la art. 4
alin. (1) din prezentul acord, următoarele:
a) durata folosirii investigatorului sub acoperire;
b) condițiile folosirii investigatorului sub acoperire;
c) drepturile și obligațiile investigatorului sub acoperire;
d) măsurile de luat în cazul deconspirării investigatorului sub
acoperire;
e) dispozițiile normelor de drept care stabilesc răspunderea
penală a investigatorului sub acoperire;
f) dispozițiile normelor de drept care stabilesc răspunderea
materială pentru daunele produse în sfera de acțiune a
investigatorului sub acoperire.
(5) Folosirea investigatorului sub acoperire se limitează
întotdeauna la cazuri individuale și pentru o perioadă
determinată, de cel mult 6 luni. Durata folosirii investigatorului
sub acoperire poate fi prelungită până la cel mult un an.
Folosirea investigatorului sub acoperire este pregătită de comun
acord de către autoritățile de combatere a infracționalității ale
părților contractante. Investigatorul sub acoperire își poate
începe activitatea conform înțelegerii dintre autoritățile de
combatere a infracționalității, după obținerea autorizării conform
art. 3 alin. (3). Înțelegerea trebuie să conțină cele cuprinse la
alin. (4) și (11) ale prezentului articol. Autoritățile de combatere
a infracționalității ale părților contractante pot deroga de la
regulile stipulate în înțelegere numai în cazuri motivate.
(6) În cazul în care investigatorul sub acoperire își
desfășoară activitatea pe teritoriul statului celeilalte părți
contractante din însărcinarea autorității de combatere a
infracționalității solicitante, coordonarea investigatorului sub
acoperire este efectuată de autoritatea de combatere a
infracționalității solicitantă. Autoritățile de combatere a
infracționalității ale părților contractante pot conveni și asupra
faptului ca investigatorul sub acoperire pus la dispoziție de
autoritatea de combatere a infracționalității solicitată să
acționeze din însărcinarea și sub coordonarea autorității de
combatere a infracționalității solicitante.
(7) La cererea autorității de combatere a infracționalității
solicitate, utilizarea investigatorului sub acoperire trebuie
încetată de îndată.
(8) În situația prevăzută în teza a doua a alin. (6), necesitatea
și condițiile folosirii investigatorului sub acoperire și utilizarea
informațiilor procurate în cursul investigațiilor sunt stabilite de
autoritatea de combatere a infracționalității solicitată. Asupra
acestui fapt trebuie informată autoritatea de combatere a
infracționalității solicitantă.
(9) Autoritatea de combatere a infracționalității solicitată
poate oferi activității investigatorului sub acoperire sprijin de
personal, organizatoric și tehnic. Autoritatea de combatere a
infracționalității solicitată ia toate măsurile necesare în vederea
asigurării securității investigatorului sub acoperire al autorității
de combatere a infracționalității solicitante.
(10) După încetarea folosirii investigatorului sub acoperire,
asupra rezultatelor folosirii acestuia trebuie înștiințată în scris,
fără întârziere, autoritatea de combatere a infracționalității
solicitată.
(11) Activitatea investigatorului sub acoperire este supusă
legislației statului autorității de combatere a infracționalității
solicitate, cu condiția ca aceasta să nu contravină legislației
statului celeilalte autorități de combatere a infracționalității.
ARTICOLUL 16
Colaborare în programul de protecție

(1) Părțile contractante, prin intermediul autorităților lor
competente, pot solicita în cursul procedurii penale mutarea pe
teritoriul statului celeilalte părți contractante și acordarea ulterior
a protecției martorilor, părților vătămate și învinuiților, precum și

7

altor persoane apropiate de aceștia (în cele ce urmează: martor
protejat). Aceste măsuri nu pot împiedica procedurile penale
desfășurate pe teritoriul statelor părților contractante. Martorul
protejat poate beneficia numai de formele de protecție stabilite
de legislația referitoare la protecția martorilor a statului autorității
competente solicitate.
(2) Solicitarea menționată la alin. (1) trebuie să mai conțină,
în afara datelor stabilite la art. 4 din prezentul acord:
a) cererea referitoare la obligativitatea păstrării secretului;
b) rolul martorului protejat în cadrul procedurii penale;
c) informațiile referitoare la pericolul existent și gravitatea
acestuia;
d) motivul amplasării martorului protejat pe teritoriul statului
autorității competente solicitate;
e) forma și limitele protecției recomandate;
f) durata necesară a amplasării pe teritoriul statului autorității
competente solicitate și posibilitatea prelungirii acesteia;
g) recomandarea privind locul de ședere a martorului
protejat, a cărei anexă o constituie documentele necesare
acordării protecției.
(3) În urma acceptării solicitării, autoritățile competente ale
părților contractante convin în mod direct asupra amănuntelor
protecției și a modului de menținere a legăturii.
(4) Cheltuielile legate de transferul martorilor protejați, de
asigurările lor de sănătate și sociale sunt acoperite de
autoritatea competentă solicitantă. Autoritatea competentă
solicitată suportă cheltuielile cu salariile personalului care
asigură protecția și cele legate de serviciul de protecție.
(5) Dacă protecția nu mai poate fi asigurată, atunci trebuie
înștiințată de îndată autoritatea competentă solicitantă.
(6) Dacă martorul protejat încalcă legislația statului autorității
competente solicitate sau nu respectă regulile de comportament
care i-au fost stabilite prin programul de protecție, atunci trebuie
înștiințată de îndată autoritatea competentă solicitantă.
(7) În cazul în care martorul protejat pune în pericol
neîntemeiat și în mod grav interesele protecției sau personalul
autorității competente solicitate desemnat pentru asigurarea
protecției, autoritatea competentă solicitată inițiază de îndată
strămutarea martorului protejat, iar autoritatea competentă
solicitantă este obligată să o ducă la îndeplinire.
ARTICOLUL 17
Echipe comune de anchetă

(1) În baza legislației naționale, autoritățile de combatere a
infracționalității ale părților contractante, prin înțelegere pentru
fiecare caz în parte, pot înființa echipe comune de anchetă, în
special dacă investigarea infracțiunilor care se extind pe teritoriul
mai multor state membre ale Uniunii Europene este deosebit de
dificilă sau dacă este nevoie de coordonarea muncii de anchetă
a autorităților de combatere a infracționalității ale părților
contractante.
(2) Înțelegerea referitoare la echipa comună de anchetă
prevăzută la alin. (1) trebuie să conțină:
a) descrierea infracțiunii pentru a cărei investigare a fost
creată echipa comună;
b) zona de acțiune, condițiile de desfășurare a activității,
durata și condițiile prelungirii acesteia;
c) componența echipei comune de anchetă și șeful acesteia;
d) obligațiile și autorizațiile agenților detașați în echipa
comună de anchetă;
e) informarea asupra răspunderii penale și materiale a
agentului detașat în echipa comună de anchetă;
f) măsurile organizatorice și regulile privind suportarea
cheltuielilor de funcționare.
(3) Dacă pentru participarea la o anumită activitate a echipei
comune de anchetă agentul autorității de combatere a
infracționalității solicitante detașat în echipa comună de anchetă

8

MONITORUL OFICIAL AL ROMÂNIEI, PARTEA I, Nr. 686/13.X.2009

are nevoie de aprobare, conform legislației statului autorității de
combatere a infracționalității solicitate, participarea este posibilă
numai după obținerea aprobării.
(4) Autoritatea de combatere a infracționalității solicitată
asigură, după posibilități, condițiile necesare funcționării echipei
comune de anchetă.
(5) Agentul autorității de combatere a infracționalității
solicitante detașat în echipa comună de anchetă nu are dreptul
de a lua măsuri în mod independent pe teritoriul statului
autorității de combatere a infracționalității solicitate.
(6) Agentul autorității de combatere a infracționalității
solicitante detașat în echipa comună de anchetă poate preda
informațiile neclasificate aflate în posesia sa agenților autorității
de combatere a infracționalității care fac parte din echipa
comună de anchetă, în aceleași cazuri și condiții ca și
autorităților proprii de combatere a infracționalității.
(7) Datele puse la dispoziția echipei comune de anchetă pot
fi utilizate exclusiv în următoarele scopuri:
a) investigarea infracțiunii pentru a cărei anchetă a fost
creată echipa comună de anchetă;
b) investigarea altei infracțiuni, cu acordul prealabil al
autorității de combatere a infracționalității a statului care predă
informațiile;
c) în scopul prevenirii unei infracțiuni care periclitează în mod
direct și grav ordinea publică și fără a aduce atingere lit. b), în
cazul în care pe baza acesteia se demarează o procedură
penală.
(8) Pe durata desfășurării activității, agentul autorității de
combatere a infracționalității solicitante detașat în echipa
comună de anchetă se poate folosi de persoane care
cooperează cu autoritățile de combatere a infracționalității ale
propriului stat.
(9) Autoritățile de combatere a infracționalității se obligă să
asigure persoanei cooperante menționate la alin. (8), respectiv
informațiilor furnizate de către aceasta, cel puțin protecția
prevăzută în legislația internă a statului lor privind protecția
persoanelor care cooperează cu autoritățile de combatere a
infracționalității, respectiv a informațiilor oferite de acestea.
ARTICOLUL 18
Culegerea de informații

(1) În cursul investigațiilor, la solicitare și pe baza legislațiilor
interne ale statelor lor, organele de combatere a infracționalității
ale părților contractante pot culege informații în mod secret,
informându-se reciproc asupra rezultatelor.
(2) Solicitarea stabilită la alin. (1) trebuie să mai conțină, în
afara datelor stabilite la art. 1 pct. 4 din prezentul acord:
a) denumirea mijlocului sau metodei;
b) durata culegerii de informații;
c) domeniul informațiilor de înregistrat și predat;
d) modul de predare a informațiilor;
e) modul în care se va acorda sprijin culegerii de informații
desfășurate pe teritoriul statului celeilalte părți contractante;
f) confirmarea că activitatea de culegere de informații în
legătură cu ancheta penală aflată în curs în statul autorității de
combatere a infracționalității solicitante a fost autorizată în mod
legal.
(3) Autoritatea de combatere a infracționalității solicitată
demarează ducerea la îndeplinire a solicitării pe baza legislației
sale interne, la nevoie, după obținerea aprobării autorității
judiciare.
ARTICOLUL 19
Serviciul comun de patrulare la frontieră

(1) Autoritățile de combatere a infracționalității ale părților
contractante pot crea pe o distanță de 10 km de o parte și de
alta a liniei de frontieră de stat comună patrule comune, în
vederea asigurării ordinii publice și combaterii infracționalității.
Trebuie considerată ca aparținând acestei arii și localitatea

aflată în interiorul distanței de 10 km, până la hotarele sale
administrative, chiar dacă acestea depășesc aria.
(2) Serviciul comun de patrulă, având în vedere art. 2 alin. (1)
și (2) din prezentul acord, include și supravegherea frontierei de
stat comune.
(3) În patrula comună și agenții autorității de combatere a
infracționalității a celeilalte părți contractante au dreptul să
stabilească identitatea persoanelor și să le oprească, în cazul în
care acestea nu se supun controlului, pe baza legislației statului
părții contractante pe al cărei teritoriu îndeplinesc serviciul
comun de patrulare.
(4) Dreptul de a lua alte măsuri, precum și de a utiliza
mijloace de constrângere, având în vedere cele stabilite la art. 23
alin. (3) din prezentul acord, îl au în primul rând agenții autorității
de combatere a infracționalității a statului părții contractante pe
al cărui teritoriu îndeplinesc serviciul comun de patrulare.
ARTICOLUL 20
Colaborarea în punctele comune de contact

(1) În apropierea frontierei de stat comune, autoritățile de
combatere a infracționalității ale părților contractante, în scopul
facilitării schimbului de informații, folosesc punctul comun de
contact existent, iar părțile contractante pot înființa noi puncte
de contact.
(2) În punctele comune, agenții autorităților de combatere a
infracționalității ale părților contractante își desfășoară activitatea
în limitele competențelor proprii, într-un sediu comun. În cadrul
acestuia agenții colaborează pentru schimbul direct de
informații, respectiv sprijină consolidarea cooperării, în
conformitate cu dispozițiile prezentului acord.
(3) Sprijinul poate include și pregătirea sau conlucrarea în
ceea ce privește predarea-primirea persoanelor în baza
acordurilor internaționale la care părțile contractante sau statele
lor sunt parte.
(4) Agenții autorităților de combatere a infracționalității ale
părților contractante, care își îndeplinesc serviciul în punctele
comune de contact, nu au dreptul să ia alte măsuri în afara celor
stabilite la alin. (2) și (3) și se subordonează pe linie profesională
și disciplinară autorităților lor naționale.
(5) Detalii privind locul, condițiile înființării, modul de
colaborare și regulile suportării costurilor aferente funcționării
punctelor comune de contact vor fi reglementate în acorduri
internaționale distincte.
(6) Părțile contractante pot conveni, în baza unui acord
internațional, ca în cadrul punctelor comune de contact să poată
participa și agenți ai autorităților de combatere a infracționalității
ale unui stat terț.
ARTICOLUL 21
Funcționarul de legătură

(1) O parte contractantă poate trimite funcționari de legătură,
pe o durată determinată, la autoritățile de combatere a
infracționalității ale celeilalte părți contractante, cu acordul
autorității de combatere a infracționalității stabilite prin legislația
internă a statului celeilalte părți contractante.
(2) Scopul trimiterii funcționarului de legătură îl constituie
îmbunătățirea colaborării realizate pe baza prezentului acord
între părțile contractante, precum și asigurarea unui sprijin
permanent:
a) în schimbul de informații cu scopul prevenirii și combaterii
infracțiunilor;
b) în soluționarea cererilor de asistență polițienească;
c) în colaborarea privind supravegherea frontierelor și a
aplicării acordurilor de readmisie;
d) prin transmiterea informațiilor necesare îndeplinirii
atribuțiilor de către autoritățile însărcinate cu asigurarea ordinii
publice.

MONITORUL OFICIAL AL ROMÂNIEI, PARTEA I, Nr. 686/13.X.2009
(3) Funcționarul de legătură are rol de consilier, de sprijinire
a autorităților de combatere a infracționalității, fără a avea
dreptul să ia măsuri de prevenire și combatere a infracționalității
în mod independent.
(4) Funcționarul de legătură își îndeplinește sarcinile conform
dispozițiilor autorității de combatere a infracționalității a părții
contractante care l-a trimis și celor cuprinse în înțelegerea
încheiată cu autoritatea de combatere a infracționalității care îl
primește. Asupra activității sale, funcționarul de legătură
informează cu regularitate autoritatea centrală de contact a părții
contractante care l-a primit.
(5) Miniștrii competenți ai părților contractante pot conveni
ca funcționarul de legătură al uneia dintre părțile contractante,
care activează într-un stat terț, să reprezinte și interesele
celeilalte părți contractante în acel stat terț.
(6) Miniștrii competenți ai părților contractante convin prin
înțelegeri separate asupra condițiilor detaliate privind activitatea
funcționarului de legătură.
CAPITOLUL IV
Statutul juridic al agenților care acționează
pe teritoriul statului celeilalte părți contractante
ARTICOLUL 22
Reguli privind intrarea, ieșirea și șederea

(1) Agenții autorităților de combatere a infracționalității ale
părților contractante, în vederea îndeplinirii sarcinilor ce le revin
din prezentul acord, dacă prezentul acord nu dispune altfel, pot
intra pe teritoriul statului celeilalte părți contractante în baza
legitimației de serviciu valabile, prevăzută cu fotografie, și pot
rămâne pe teritoriul statului acesteia pe durata îndeplinirii
sarcinilor de serviciu, respectiv poate părăsi teritoriul acestuia
fără aprobare specială.
(2) Investigatorul sub acoperire menționat la art. 15 al
prezentului acord, în timpul îndeplinirii sarcinilor de serviciu,
poate intra, rămâne și ieși pe și de pe teritoriul statului autorității
de combatere a criminalității solicitate cu documentele de
acoperire necesare, fără aprobare specială, cel mult pe durata
perioadei menționate la art. 15 alin. (5) din prezentul acord.
ARTICOLUL 23
Reguli privind portul uniformei, utilizarea mijloacelor
de constrângere, a armamentului din dotare și reguli
de prindere a făptuitorului

(1) În lipsa unor dispoziții contrare ale prezentului acord, pe
teritoriul statului autorității de combatere a infracționalității
solicitate, agentul autorității de combatere a infracționalității
solicitante are dreptul:
a) să poarte uniforma de serviciu;
b) să oprească și să prindă persoana surprinsă în flagrant
sau în timpul tentativei de evadare, cu obligația de a-l preda de
îndată autorității de combatere a infracționalității competente a
celeilalte părți contractante.
(2) În cursul îndeplinirii pe teritoriul statului autorității de
combatere a infracționalității solicitate a sarcinilor ce decurg din
prezentul acord, precum și în timpul deplasării la și de la locul de
serviciu, agentul autorității de combatere a infracționalității
solicitante poate purta arma de serviciu și echipamentul din
dotare. Arma de serviciu poate fi folosită doar în caz de legitimă
apărare sau în stare de necesitate.
(3) În cursul îndeplinirii sarcinilor ce decurg din prezentul
acord, agentul autorității de combatere a infracționalității
solicitante poate utiliza, pe teritoriul statului autorității de
combatere a infracționalității solicitate, în conformitate cu
legislația internă a acestuia și în conformitate cu principiul
proporționalității, următoarele mijloace de constrângere:
constrângere fizică, cătușe, dispozitive de împrăștiere a
substanțelor iritant-lacrimogene sau a celor cu șoc electric,
baston de cauciuc, baston cu mâner lateral și câine de serviciu.

9

(4) Autoritățile de combatere a infracționalității asigură
instruirea agenților autorităților de combatere a infracționalității
a celeilalte părți contractante care acționează pe teritoriul
statului lor cu privire la condițiile de utilizare a mijloacelor de
constrângere stabilite prin prezentul articol.
ARTICOLUL 24
Relații de serviciu

În materie de relații de serviciu, alte relații de muncă și
răspundere disciplinară ale agentului autorității de combatere a
infracționalității solicitante, se aplică legislația statului părții
contractante din care acesta provine.
ARTICOLUL 25
Prevederi privind răspunderea penală

Agenții autorităților de combatere a infracționalității care, în
baza prezentului acord, își desfășoară activitatea pe teritoriul
statului celeilalte părți contractante se supun aceluiași regim
juridic, în ceea ce privește infracțiunile comise de ei sau
împotriva lor, ca și membrii autorităților de combatere a
infracționalității ale statului acelei părți contractante pe al cărui
teritoriu își desfășoară activitatea.
ARTICOLUL 26
Răspunderea materială

(1) În cazul în care agentul autorității de combatere a
infracționalității a uneia dintre părțile contractante acționează
conform dispozițiilor prezentului acord pe teritoriul statului
celeilalte părți contractante, pentru pagubele cauzate în cursul
îndeplinirii sarcinilor de serviciu va răspunde partea contractantă
care l-a trimis, în conformitate cu legislația statului părții
contractante pe al cărui teritoriu s-au produs respectivele
pagube.
(2) Partea contractantă pe teritoriul statului căreia s-au
produs pagubele amintite la alin. (1) plătește despăgubiri în
aceleași condiții ca și când acestea ar fi fost produse de agentul
propriei autorități de combatere a infracționalității.
(3) Partea contractantă al cărei agent din cadrul autorității de
combatere a infracționalității a cauzat pagube unei terțe
persoane pe teritoriul statului celeilalte părți contractante
plătește integral acestei din urmă părți contractante
despăgubirile pe care aceasta le-a plătit păgubitului sau
reprezentantului său legal prin substituire în drepturi sau prin
dreptul persoanei păgubite, altei persoane.
(4) În cazul reglementat la alin. (1), fără a aduce atingere
exercitării drepturilor față de terțe persoane și cu excepția
situațiilor prevăzute la alin. (3), părțile contractante renunță
reciproc la solicitarea despăgubirilor pentru prejudiciile cauzate
de cealaltă parte contractantă, cu excepția cazului în care
prejudiciile au fost cauzate intenționat sau din neglijență.
CAPITOLUL V
Protecția datelor personale
ARTICOLUL 27
Sfera datelor cu caracter personal care pot fi transmise

În scopul punerii în aplicare a prezentului acord, autoritățile
de combatere a infracționalității ale părților contractante își pot
transmite reciproc următoarele date cu caracter personal:
a) numele de familie, numele de familie anterior, prenumele,
alte nume (pseudonime, porecle, supranume), sex, data și locul
nașterii, domiciliul, cetățenia actuală sau eventual cea anterioară
a persoanelor participante la comiterea de infracțiuni și a
persoanelor aflate în legătură cu acestea;
b) datele documentelor de identitate, pașaportului sau altor
documente de călătorie (număr, data eliberării, denumirea
autorității emitente, locul emiterii, perioada de valabilitate,
valabilitatea teritorială) ale persoanelor menționate la lit. a);

10

MONITORUL OFICIAL AL ROMÂNIEI, PARTEA I, Nr. 686/13.X.2009

c) date referitoare la amprentele digitale și palmare, profilul,
respectiv mostra de ADN, semnalmentele, fotografia judiciară a
persoanelor participante la săvârșirea infracțiunii;
d) datele cu caracter personal din informațiile indicate la art. 7
alin. (3) al prezentului acord.
ARTICOLUL 28
Reguli privind prelucrarea datelor cu caracter personal

În cadrul colaborării stabilite în prezentul acord, autoritățile de
combatere a infracționalității ale părților contractante, ținând cont
de dispozițiile Convenției pentru protejarea persoanelor față de
prelucrarea automatizată a datelor cu caracter personal,
adoptată la Strasbourg la 28 ianuarie 1981 de către Consiliul
Europei, și ale Protocolului adițional la Convenție, cu privire la
autoritățile de control și fluxul transfrontalier al datelor personale,
adoptat la Strasbourg la 8 noiembrie 2001, procedează conform
dispozițiilor de mai jos:
a) părțile contractante sunt obligate să aplice toate măsurile
organizatorice și tehnice adecvate în vederea protejării datelor
cu caracter personal împotriva distrugerii accidentale sau
ilegale, pierderii, modificării, dezvăluirii sau accesului
neautorizat, precum și împotriva oricărei altei forme de
prelucrare ilegală;
b) în solicitare trebuie precizate sfera datelor de predat,
scopul utilizării acestora și baza legală;
c) autoritatea de combatere a infracționalității a părții
contractante care preia datele (denumită în continuare partea
care preia) poate prelucra datele personale numai în scopurile
stabilite de prezentul acord și în condițiile stabilite de către
autoritatea de combatere a infracționalității a părții contractante
care predă datele (denumită în continuare partea care predă).
La cererea părții care predă, partea care preia informează
asupra utilizării datelor personale predate;
d) înaintea predării datelor, partea care predă, după ce a
constatat că predarea datelor este necesară în scopul precizat
și proporțională cu acesta și că este în concordanță cu legislația
sa internă, trebuie să se convingă asupra corectitudinii datelor
de predat. În situația în care se constată că au fost transmise
date incorecte ori în privința cărora există interdicție de
transmitere, partea care predă informează de îndată partea care
primește, care conform solicitării procedează neîntârziat la
corectarea sau ștergerea datelor în cauză;
e) la predarea datelor, partea care predă trebuie să indice
termenul de ștergere și distrugere a datelor, conform legislației
interne în vigoare. Dacă partea care predă comunică părții care
preia un termen de păstrare special, atunci partea care preia
este obligată să-l respecte;
f) datele personale pot fi predate numai autorităților de
combatere a infracționalității desemnate la art. 1 al prezentului
acord. Cu acordul prealabil scris al părții care predă, datele pot
fi transferate altor autorități, pe baza verificării condițiilor de la
lit. d) și numai în scopul pentru care au fost transmise inițial;
g) în privința datelor predate și primite pe baza prezentului
acord, autoritățile competente pentru primirea/transmiterea
datelor trebuie să țină o evidență, care conține cel puțin
următoarele: scopul transmiterii/primirii datelor, baza legală,
conținutul, caracterul datelor transmise/predate, codul personal
al celui care transmite/predă datele, numele persoanei implicate
în transmitere/predare, organul de transmitere/primire,
momentul transmiterii/primirii și termenul de ștergere a datelor.
Transmiterea/primirea de date on-line trebuie ținută în evidență
în mod automat. Evidențele trebuie păstrate timp de cel puțin
5 ani, iar evidența referitoare la datele speciale transmise/
predate se păstrează pe durata stabilită de legislația internă
referitoare la aceste date. Datele evidenței pot fi utilizate numai
la verificarea respectării regulilor referitoare la protecția datelor.

ARTICOLUL 29
Informarea persoanelor implicate

Persoanei implicate, la cerere, i se pot oferi informații despre
datele existente referitoare la ea, precum și despre scopul
folosirii acestor date, numai dacă furnizarea acestor informații
nu afectează activitățile de prevenire, descoperire și combatere
a infracțiunilor și de menținere a ordinii publice și nu periclitează
interesele de combatere a criminalității, în conformitate cu
legislațiile statelor părților contractante. Partea care predă și
partea care preia se vor consulta cu privire la conținutul
răspunsului care se va da persoanei implicate. Partea care
primește cererea persoanei vizate procedează conform
rezultatului consultărilor.
ARTICOLUL 30
Prelucrarea datelor cu caracter personal în cursul activității
desfășurate pe teritoriul statului celeilalte părți contractante

(1) În cadrul punerii în aplicare a prezentului acord,
verificarea prelucrării datelor cu caracter personal obținute în
cursul activității desfășurate pe teritoriul statului celeilalte părți
contractante este în sarcina autorităților competente ale acelei
părți contractante pentru care au fost procurate aceste date.
Prelucrarea datelor cu caracter personal are loc conform
legislației interne a statului părți contractante. În cursul acesteia
trebuie respectate indicațiile stabilite în legătură cu aprobarea
dată de către autoritatea competentă.
(2) Agenților autorității de combatere a infracționalității care
își îndeplinesc sarcinile pe teritoriul statului celeilalte părți
contractante nu li se poate asigura acces direct la datele
personale prelucrate automatizat de către părțile contractante.
CAPITOLUL VI
Informații clasificate
ARTICOLUL 31
Transmiterea informațiilor clasificate

(1) În scopul punerii în aplicare a prezentului acord,
autoritățile de combatere a infracționalității ale părților
contractante își transmit reciproc, prin intermediul autorităților
centrale de contact, respectiv schimbă solicitările care conțin
informații clasificate și răspunsurile date acestora, precum și
informațiile clasificate apărute în cursul colaborării lor, în
conformitate cu legislațiile lor naționale.
(2) În interesul implementării prevederilor prezentului acord,
prin excepție de la dispozițiile alin. (1), Direcția generală de
informații și protecție internă din Ministerul Internelor și Reformei
Administrative, pentru partea contractantă română, și Serviciul
de Protecție a Organelor de Ordine din Ministerul Justiției și
Aplicării Legii, pentru partea contractantă ungară, își pot
transmite solicitări și pot primi răspunsuri care conțin informații
clasificate obținute în cursul colaborării lor în mod direct.
ARTICOLUL 32
Protecția informațiilor clasificate

În cursul punerii în aplicare a prezentului acord, în vederea
protejării informațiilor clasificate preluate, autoritățile de
combatere a infracționalității ale părților contractante aplică
următoarele dispoziții:
a) informațiile clasificate conform legislației interne a statului
părții care predă informațiile clasificate trebuie prelucrate și
protejate de partea care preia informațiile clasificate în același
fel în care prelucrează, respectiv protejează informațiile
considerate drept clasificate de propria sa legislație, pe baza
tabelului de corespondență care constituie anexă la prezentul
acord. Această anexă este parte integrantă a prezentului acord;
b) partea care predă informațiile clasificate trebuie să indice
perioada de valabilitate a informațiilor clasificate predate;

MONITORUL OFICIAL AL ROMÂNIEI, PARTEA I, Nr. 686/13.X.2009
c) partea care predă informațiile clasificate informează fără
întârziere, în scris, partea care preia informațiile clasificate
asupra modificărilor privind informațiile, respectiv nivelul de
clasificare al informațiilor clasificate, a modificării duratei de
valabilitate și asupra declasificării. În mod corespunzător acestei
înștiințări, partea care preia informațiile clasificate modifică
nivelul de clasificare, durata valabilității, respectiv încetează
prelucrarea ca informații clasificate;
d) informațiile clasificate predate pot fi utilizate numai în
scopul pentru care au fost predate și sunt accesibile doar acelor
persoane care au această competență conform legislației
interne a statului lor;
e) informațiile clasificate predate pot fi transmise mai departe
altor autorități în afara autorităților enumerate în prezentul acord,
numai în baza acordului scris al părții care predă informațiile
clasificate și doar în scopul în care au fost predate inițial;
f) asupra oricărei încălcări a legislației privind protecția
informațiilor clasificate săvârșite la partea care preia informațiile
clasificate trebuie înștiințată fără întârziere partea care predă
informațiile clasificate. Înștiințarea trebuie să cuprindă
circumstanțele încălcării legislației și urmările acesteia, precum
și măsurile luate în vederea limitării urmărilor și prevenirii
încălcării în viitor a prevederilor legale;
g) transmiterea către un stat terț a informațiilor clasificate
predate conform prezentului acord este permisă numai cu
acordul scris al autorității competente conform legislației interne
a statului părții care a predat informațiile clasificate și doar în
scopul în care au fost predate inițial;
h) accesul membrului detașat al autorității de combatere a
infracționalității a celeilalte părți contractante la informațiile
clasificate necesare muncii echipei comune de anchetă înființate
în baza art. 17 din prezentul acord, în cazul acelor informații
clasificate pe care le-au calificat autoritățile de combatere a
infracționalității care participă la colaborarea stabilită prin
prezentul acord, este aprobat de șeful autorității care a înființat
echipa comună de investigații. Pentru predarea informațiilor care
au fost clasificate de autorități care nu participă la colaborare
trebuie obținută aprobarea autorității care le-a clasificat.
CAPITOLUL VII
Dispoziții finale
ARTICOLUL 33
Comisia mixtă

(1) În vederea sprijinirii și evaluării colaborării reglementate
prin prezentul acord, părțile contractante înființează o comisie
mixtă. Asupra componenței comisiei mixte părțile contractante
se informează reciproc pe cale diplomatică.
(2) Comisia mixtă se întrunește ori de câte ori este necesar,
la inițiativa oricăreia dintre părțile contractante, alternativ, în
România și Republica Ungară.
(3) În privința soluționării problemelor legate de aplicarea
prezentului acord și în vederea dezvoltării pe mai departe a
colaborării, comisia mixtă poate face propuneri autorităților
competente ale părților contractante.
ARTICOLUL 34
Prevederi privind costurile

Cu ocazia punerii în aplicare a prezentului acord, în lipsa
unei alte înțelegeri stabilite prin intermediul autorităților centrale
de contact sau a altor prevederi ale prezentului acord, fiecare
parte contractantă suportă cheltuielile apărute în cursul activității
propriilor autorități de combatere a infracționalității.
ARTICOLUL 35
Raportul cu alte angajamente internaționale

Dispozițiile prezentului acord nu aduc atingere
angajamentelor asumate în acordurile bi- sau multilaterale
încheiate de părțile contractante sau statele lor. Prezentul acord

11

nu aduce atingere angajamentelor care derivă din statutul de
membru al Uniunii Europene al statelor părților contractante.
Prin urmare, prevederile prezentului acord nu pot fi invocate sau
interpretate în ansamblu ori independent ca unele care
anulează, modifică sau influențează în orice alt mod obligațiile
statelor părților contractante asumate îndeosebi în Tratatul de
aderare, Tratatul de instituire a Comunității Europene, Tratatul
privind Uniunea Europeană, respectiv, dreptul primar și
secundar al Uniunii Europene luate în ansamblu.
ARTICOLUL 36
Soluționarea diferendelor

(1) Eventualele diferende apărute în legătură cu interpretarea
sau aplicarea prezentului acord sunt soluționate de părțile
contractante pe calea negocierilor, în cadrul comisiei mixte
înființate conform art. 33 al prezentului acord.
(2) În cazul în care comisia mixtă nu poate decide în privința
diferendului respectiv, acesta va fi rezolvat pe cale diplomatică.
ARTICOLUL 37
Intrarea în vigoare a acordului și alte dispoziții

(1) Prezentul acord va fi ratificat și, cu excepția art. 13, intră
în vigoare la 90 de zile de la data primirii ultimei notificări prin
care părțile contractante se informează reciproc, pe căi
diplomatice, despre îndeplinirea procedurii de ratificare a
acordului, prevăzută de legislația națională a statului fiecărei
părți contractante pentru intrarea în vigoare a acordului.
(2) Art. 13 al prezentului acord intră în vigoare de la data
aderării României cu drepturi depline la Spațiul Schengen,
stabilită conform Deciziei Consiliului.
(3) De la data stabilită conform alin. (2), supravegherea
transfrontalieră poate fi realizată, pe baza legislației interne a
statelor părților contractante, în cazul în care există indicii
temeinice că s-a săvârșit o infracțiune pasibilă de pedeapsă
privativă de libertate de cel puțin un an.
(4) De la data stabilită conform alin. (2), dispozițiile
prezentului acord referitoare la trecerea frontierei de stat
comune a părților contractante, în afara punctelor de trecere a
frontierei și în afara programului acestora de funcționare, în
cadrul supravegherilor transfrontaliere, pot fi aplicate numai în
cazul măsurilor stabilite la art. 23 din Regulamentul nr. 562/2006
al Parlamentului și al Consiliului European de înființare a unui
cod comunitar cu privire la regulile care guvernează circulația
persoanelor peste frontiere (Codul Frontierelor Schengen).
(5) Despre autoritățile menționate la art. 1 pct. 1 al
prezentului acord, respectiv despre cele cu drept de execuție a
celor prevăzute la art. 12, 14, 16, 17, 19 și 32 ale prezentului
acord, părțile contractante se vor informa pe cale diplomatică, în
termen de treizeci (30) de zile de la data intrării în vigoare a
prezentului acord. Părțile contractante se vor informa de îndată
în scris, pe cale diplomatică, despre schimbările survenite în
cadrul autorităților de combatere a infracționalității, în aria
competențelor acestora, respectiv în județele de frontieră.
(6) Autoritățile de combatere a infracționalității pot conveni
prin înțelegeri separate asupra detaliilor tehnice și practice
privind implementarea formelor de cooperare stabilite în
prezentul acord.
(7) Prezentul acord se încheie pe o perioadă nedeterminată
și poate fi denunțat de oricare dintre părțile contractante pe cale
diplomatică, în scris, astfel că în prima zi din cea de a șasea (6)
lună de la primirea notificării privind denunțarea acesta își
încetează valabilitatea.
(8) Aplicarea prezentului acord poate fi suspendată temporar,
parțial sau în totalitate, de oricare parte contractantă, în cazul în
care aduce atingere sau periclitează statului părții contractante
suveranitatea, securitatea, ordinea publică sau contravine
legislației interne a statelor părților contractante. Referitor la
introducerea sau revocarea unei asemenea măsuri, părțile
contractante se informează reciproc, fără întârziere, pe cale

12

MONITORUL OFICIAL AL ROMÂNIEI, PARTEA I, Nr. 686/13.X.2009

diplomatică, în scris. Suspendarea, respectiv revocarea
suspendării aplicării prezentului acord produc efecte din
momentul indicat în notificarea referitoare la acestea.
(9) La data intrării în vigoare a prezentului acord își încetează
valabilitatea Acordul de cooperare în domeniul crimei
organizate, terorismului și al traficului ilicit de droguri dintre

Guvernul României și Guvernul Republicii Ungare, semnat la
Budapesta la data de 19 februarie 1997.
(10) De înregistrarea prezentului acord la secretariatul
Organizației Națiunilor Unite, conform art. 102 al Cartei
Națiunilor Unite, se îngrijește partea contractantă ungară. Partea
contractantă ungară înștiințează fără întârziere partea
contractantă română asupra înregistrării.

Semnat la Szeged la 21 octombrie 2008, în două exemplare originale, fiecare în limbile română și maghiară, ambele texte
fiind egal autentice.
Pentru Guvernul României,
Cătălin Marian Predoiu,
ministrul justiției

Pentru Guvernul Republicii Ungare,
Tibor Draskovics,
ministrul justiției și aplicării legii
ANEXA

la art. 32 al Acordului dintre Guvernul României și Guvernul Republicii Ungare privind
colaborarea în domeniul prevenirii și combaterii criminalității transfrontaliere
Nivelurile de secretizare a informațiilor clasificate și corespondența acestora
Părțile contractante, având în vedere cele cuprinse la art. 32 lit. a) din acordul dintre Guvernul
României și Guvernul Republicii Ungare privind colaborarea în domeniul prevenirii și combaterii
criminalității transfrontaliere, pe baza legislațiilor interne a statelor părților contractante, stabilesc faptul că
următoarele niveluri de clasificare a informațiilor clasificate sunt corespondente:
În România

În Republica Ungară

Corespondent în limba engleză

STRICT SECRET,
DE IMPORTANȚĂ
DEOSEBITĂ

ăSzigorúan titkos!”

TOP SECRET

STRICT SECRET

ăTitkos!”

SECRET

SECRET

ăBizalmas!”

CONFIDENTIAL

SECRET DE SERVICIU

ăKorlátozott terjesztésű!”

RESTRICTED

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Republicii Ungare
privind colaborarea în domeniul prevenirii și combaterii
criminalității transfrontaliere, semnat la Szeged
la 21 octombrie 2008
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului dintre
Guvernul României și Guvernul Republicii Ungare privind colaborarea în domeniul
prevenirii și combaterii criminalității transfrontaliere, semnat la Szeged la
21 octombrie 2008, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 2 octombrie 2009.
Nr. 1.383.

MONITORUL OFICIAL AL ROMÂNIEI, PARTEA I, Nr. 686/13.X.2009

13

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.189
din 17 septembrie 2009

referitoare la excepția de neconstituționalitate a dispozițiilor art. 480 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 480 din Codul civil, excepție ridicată de
Gabriela Voica în Dosarul nr. 22.551/299/2007 al Tribunalului
București — Secția a III-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere, ca inadmisibilă, a
excepției de neconstituționalitate, deoarece aceasta este
nemotivată.
C U R T E A,

având în vedere actele și lucrările dosarului, constată
următoarele:
Prin Încheierea din 26 martie 2009, pronunțată în Dosarul
nr. 22.551/299/2007, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a prevederilor art. 480 din Codul civil,
excepție ridicată de Gabriela Voica într-o cauză având ca obiect
judecarea unei acțiuni în revendicare imobiliară.
Autorul excepției nu formulează o veritabilă critică de
neconstituționalitate, întrucât nu menționează niciun motiv prin
care să arate în ce constă neconstituționalitatea textului de lege
criticat, subliniind doar contrarietatea acestuia cu prevederile
constituționale ale art. 16 alin. (1) și (2) referitoare la egalitatea
în fața legii și a autorităților publice și la preeminența legii, art. 21
alin. (2) privind neîngrădirea prin lege a exercițiului dreptului la
acces liber la justiție, art. 27 alin. (1) referitoare la inviolabilitatea
domiciliului și a reședinței, art. 41 alin. (2) privind dreptul
salariaților la măsuri de protecție socială, art. 44 alin. (2) teza
întâi și alin. (7) referitoare la garantarea și ocrotirea proprietății
private și, respectiv, la obligația proprietarului de a respecta
sarcinile privind protecția mediului și asigurarea bunei vecinătăți
și art. 136 privind Proprietatea.

Tribunalul București — Secția a III-a civilă și-a exprimat
opinia în sensul că excepția de neconstituționalitate se impune
a fi respinsă, având în vedere aspectul că partea care a
invocat-o nu a motivat decât admisibilitatea acesteia, fără a
indica, în concret, care este neconcordanța reglementării
criticate cu prevederile constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional, invocând în acest sens jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze prezenta excepție de neconstituționalitate.
Obiectul excepției îl reprezintă prevederile art. 480 din Codul
civil, potrivit cărora: ăProprietatea este dreptul ce are cineva de
a se bucura și dispune de un lucru în mod exclusiv și absolut,
însă în limitele determinate de lege.”
Examinând excepția de neconstituționalitate, Curtea
constată că autorul acesteia nu a formulat nicio critică prin
prisma căreia să se poată analiza constituționalitatea textului de
lege ce formează obiectul excepției. Întrucât nu s-a făcut nicio
mențiune din care să rezulte în ce constă contrarietatea dintre
textul de lege criticat și prevederile constituționale invocate,
sesizarea din prezenta cauză nu îndeplinește exigențele
cuprinse în art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”. Simpla
indicare, generică, a unor prevederi din Legea fundamentală nu
echivalează cu o motivare.
Prin urmare, excepția de neconstituționalitate a dispozițiilor
art. 480 din Codul civil, astfel cum a fost formulată, urmează a
fi respinsă ca inadmisibilă.

14

MONITORUL OFICIAL AL ROMÂNIEI, PARTEA I, Nr. 686/13.X.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 480 din Codul civil, excepție ridicată de
Gabriela Voica în Dosarul nr. 22.551/299/2007 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 1.191
din 17 septembrie 2009

referitoare la excepția de neconstituționalitate a dispozițiilor art. 85 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 85 din Codul penal, excepție ridicată de Aurel
Doboș în Dosarul nr. 2.065/314/2007 al Curții de Apel Suceava —
Secția penală.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie, respectiv Decizia
nr. 954 din 25 iunie 2009.
C U R T E A,

având în vedere actele și lucrările dosarului, reține următoarele:
Prin Încheierea din 6 mai 2009, pronunțată în Dosarul
nr. 2.065/314/2007, Curtea de Apel Suceava — Secția penală
a sesizat Curtea Constituțională cu excepția de
neconstituționalitate a dispozițiilor art. 85 din Codul penal,
excepție ridicată de Aurel Doboș.
În motivarea excepției de neconstituționalitate se susține,
în esență, că dispozițiile legale criticate contravin Constituției,
prin aceea că limitează dreptul de a primi o a doua șansă în
cadrul proceselor penale. Se arată că textul de lege criticat ar
trebui modificat prin inserarea unor paragrafe precum:
ăsuspendarea condiționată a executării pedepsei se anulează
doar în condițiile [...] este indicat conceperea unor condiții
limitative care să mărească șansele inculpaților de a se
reabilita.”
Curtea de Apel Suceava — Secția penală opinează că
dispozițiile legale criticate sunt constituționale, invocând și
jurisprudența Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 85 din Codul penal, având următorul cuprins:
— Art. 85: ăDacă se descoperă că cel condamnat mai
săvârșise o infracțiune înainte de pronunțarea hotărârii prin care
s-a dispus suspendarea sau până la rămânerea definitivă a
acesteia, pentru care i s-a aplicat pedeapsa închisorii chiar după
expirarea termenului de încercare, suspendarea condiționată a
executării pedepsei se anulează, aplicându-se, după caz,
dispozițiile privitoare la concursul de infracțiuni sau recidivă.
Anularea suspendării executării pedepsei nu are loc, dacă
infracțiunea care ar fi putut atrage anularea a fost descoperită
după expirarea termenului de încercare.
În cazurile prevăzute în alin. 1, dacă pedeapsa rezultată în
urma contopirii nu depășește 2 ani, instanța poate aplica
dispozițiile art. 81. În cazul când se dispune suspendarea
condiționată a executării pedepsei, termenul de încercare se
calculează de la data rămânerii definitive a hotărârii prin care
s-a pronunțat anterior suspendarea condiționată a executării
pedepsei.”
În motivarea excepției de neconstituționalitate se susține că
prevederile legale menționate încalcă dispozițiile constituționale
ale art. 4 alin. (2) privind criteriile egalității în drepturi, ale art. 16
referitoare la Egalitatea în drepturi, ale art. 20 referitoare la
Tratatele internaționale privind drepturile omului, ale art. 21
referitoare la Accesul liber la justiție, ale art. 24 referitoare la
Dreptul la apărare, ale art. 126 alin. (3) referitoare la
interpretarea și aplicarea unitară a legii, cu raportare la art. 6 din

MONITORUL OFICIAL AL ROMÂNIEI, PARTEA I, Nr. 686/13.X.2009
Convenția pentru apărarea drepturilor omului și a libertăților
fundamentale privind dreptul la un proces echitabil, la art. 4 din
Protocolul nr. 7 la Convenție și la Declarația Universală a
Drepturilor Omului.
Examinând excepția de neconstituționalitate, astfel cum a fost
formulată, Curtea constată că autorul excepției invocă o serie
de texte constituționale, respectiv din Convenția pentru apărarea
drepturilor omului și a libertăților fundamentale și din Declarația
Universală a Drepturilor Omului, cu privire la care susține că

15

sunt încălcate prin normele criticate, fără a motiva, în concret, în
ce constă această încălcare. Ceea ce se solicită, în realitate,
este modificarea textului de lege ce face obiectul excepției,
autorul acesteia indicând în mod expres ce paragrafe ar trebui
inserate în cuprinsul art. 85 din Codul penal. Asemenea critici nu
intră în competența de soluționare a Curții Constituționale care,
potrivit art. 2 alin. (3) din Legea nr. 47/1992, se pronunță numai
asupra constituționalității textelor cu care a fost sesizată, fără a
putea modifica sau completa prevederile supuse controlului.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 85 din Codul penal, excepție ridicată
de Aurel Doboș în Dosarul nr. 2.065/314/2007 al Curții de Apel Suceava — Secția penală.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea atestării zonei Parâng—Petroșani, județul Hunedoara,
ca stațiune turistică de interes național
În temeiul art. 108 din Constituția României, republicată, al art. 10 din Ordonanța Guvernului nr. 58/1998 privind
organizarea și desfășurarea activității de turism în România, aprobată cu modificări și completări prin Legea nr. 755/2001, cu
modificările ulterioare, și al art. 3 alin. (1) din Hotărârea Guvernului nr. 852/2008 pentru aprobarea normelor și criteriilor de atestare
a stațiunilor turistice, cu completările ulterioare,
Guvernul României adoptă prezenta hotărâre.
Art. 1. — Se aprobă atestarea zonei Parâng—Petroșani,
județul Hunedoara, ca stațiune turistică de interes național.
Art. 2. — Hotărârea Guvernului nr. 852/2008 pentru
aprobarea normelor și criteriilor de atestare a stațiunilor turistice,
publicată în Monitorul Oficial al României, Partea I, nr. 613 din

20 august 2008, cu completările ulterioare, se completează
după cum urmează:
— În anexa nr. 5, la punctul I, după poziția 37 se
introduce o nouă poziție, poziția 38, cu următorul cuprins:
ă38. Zona Parâng—Petroșani — județul Hunedoara”.

PRIM-MINISTRU

EMIL BOC
Contrasemnează:
Ministrul turismului,
Elena Gabriela Udrea
Viceprim-ministru,
ministrul administrației și internelor,
interimar,
Vasile Blaga
București, 7 octombrie 2009.
Nr. 1.205.

16

MONITORUL OFICIAL AL ROMÂNIEI, PARTEA I, Nr. 686/13.X.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
OFICIUL NAȚIONAL DE PREVENIRE ȘI COMBATERE A SPĂLĂRII BANILOR

DECIZIE
pentru completarea art. 32 din Normele privind prevenirea și combaterea spălării banilor
și a finanțării actelor de terorism, standardele de cunoaștere a clientelei și control intern
pentru entitățile raportoare care nu sunt supuse supravegherii prudențiale a unor autorități,
aprobate prin Decizia Plenului Oficiului Național de Prevenire și Combatere a Spălării Banilor
nr. 496/2006
În temeiul prevederilor art. 19 alin. (51) din Legea nr. 656/2002 pentru prevenirea și sancționarea spălării banilor, precum
și pentru instituirea unor măsuri de prevenire și combatere a finanțării actelor de terorism, cu modificările și completările ulterioare,
și ale art. 3 alin. (3) coroborat cu art. 9 alin. (1) lit. g) din Regulamentul de organizare și funcționare a Oficiului Național de Prevenire
și Combatere a Spălării Banilor, aprobat prin Hotărârea Guvernului nr. 1.599/2008,
Plenul Oficiului Național de Prevenire și Combatere a Spălării Banilor d e c i d e:
Art. I. — La articolul 32 din Normele privind prevenirea și
combaterea spălării banilor și a finanțării actelor de terorism,
standardele de cunoaștere a clientelei și control intern pentru
entitățile raportoare care nu sunt supuse supravegherii
prudențiale a unor autorități, aprobate prin Decizia Plenului
Oficiului Național de Prevenire și Combatere a Spălării Banilor
nr. 496/2006, publicată în Monitorul Oficial al României, Partea I,
nr. 623 din 19 iulie 2006, după alineatul (2) se introduce un nou
alineat, alineatul (3), cu următorul cuprins:

ă(3) Oficiul va publica trimestrial, pe site-ul propriu,
sancțiunile executorii aplicate entităților raportoare în temeiul
legii și al Regulamentului de aplicare a prevederilor Legii
nr. 656/2002 pentru prevenirea și sancționarea spălării banilor,
precum și pentru instituirea unor măsuri de prevenire și
combatere a finanțării actelor de terorism, aprobat prin
Hotărârea Guvernului nr. 594/2008.”
Art. II. — Prezenta decizie se publică în Monitorul Oficial al
României, Partea I, și intră în vigoare la data publicării.

Președintele Oficiului Național de Prevenire și Combatere a Spălării Banilor,
Adriana Luminița Popa
București, 1 septembrie 2009.
Nr. 778.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 686/13.X.2009 conține 16 pagini.

Prețul: 3,20 lei

&JUYDGY|434080]
ISSN 1453—4495

