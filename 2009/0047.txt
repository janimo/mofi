Anul 177 (XXI) — Nr. 47

PARTEA I

LEGI, DECRETE, HOTĂRÂRI ȘI ALTE ACTE

Marți, 27 ianuarie 2009

SUMAR

Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 1.371 din 16 decembrie 2008 referitoare la
excepția de neconstituționalitate a prevederilor art. 215
alin. 1 și art. 240 din Codul penal și art. 25 din Legea
nr. 51/1995 pentru organizarea și exercitarea profesiei
de avocat....................................................................
Decizia nr. 1.373 din 16 decembrie 2008 referitoare la
excepția de neconstituționalitate a prevederilor art. 141
din Legea nr. 44/1994 privind veteranii de război,
precum și unele drepturi ale invalizilor și văduvelor de
război..........................................................................
Decizia nr. 1.375 din 16 decembrie 2008 referitoare la
excepția de neconstituționalitate a prevederilor art. 4
alin. (1) din Ordonanța de urgență a Guvernului
nr. 177/2002 privind salarizarea și alte drepturi ale
magistraților și ale art. 4 alin. (1) din Ordonanța de
urgență a Guvernului nr. 27/2006 privind salarizarea și
alte drepturi ale judecătorilor, procurorilor și altor
categorii de personal din sistemul justiției ..................

Pagina

33.

— Hotărâre privind organizarea și funcționarea
Ministerului Dezvoltării Regionale și Locuinței ..........

7–14

DECIZII ALE PRIMULUI-MINISTRU
2–3

150.

151.
3–4

152.
5–6

— Decizie pentru eliberarea, la cerere, a domnului
Moldovan Nicolae din funcția de secretar de stat la
Ministerul Administrației și Internelor..........................

15

— Decizie pentru încetarea raportului de serviciu al
domnului Ferdinand Nagy, secretar general al
Ministerului Întreprinderilor Mici și Mijlocii, Comerțului
și Mediului de Afaceri, și pentru numirea acestuia în
funcția de comisar general pentru expoziții mondiale,
cu rang de subsecretar de stat, la Ministerul Afacerilor
Externe ......................................................................

15

— Decizie pentru numirea domnului Sorin Alăzăroaie
în funcția de secretar de stat, șef al Departamentului
de Control al Guvernului ............................................

16

2

MONITORUL OFICIAL AL ROMÂNIEI, PARTEA I, Nr. 47/27.I.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.371
din 16 decembrie 2008

referitoare la excepția de neconstituționalitate a prevederilor art. 215 alin. 1 și art. 240
din Codul penal și art. 25 din Legea nr. 51/1995 pentru organizarea și exercitarea
profesiei de avocat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 215 alin. 1 și art. 240 din Codul penal și
art. 25 din Legea nr. 51/1995 pentru organizarea și exercitarea
profesiei de avocat, excepție ridicată de Traian Ioan Halip și
Florentina Dungă în Dosarul nr. 18.180/245/2005 (număr în
format vechi 18.180/2005) al Judecătoriei Iași.
La apelul nominal se prezintă Traian Ioan Halip, precum și
părțile Vasile Sturzu și Constantin Priotese. Se constată lipsa
celorlalte părți, față de care procedura de citare a fost legal
îndeplinită.
Magistratul-asistent învederează Curții că părțile Constantin
Tapoveț și Mina Simota au transmis cereri de judecare a cauzei
în lipsa lor, iar autorul Traian Ioan Halip a depus la dosar
înscrisuri în sprijinul admiterii excepției de neconstitutionalitate.
Cauza fiind în stare de judecată, președintele Curții acordă
cuvântul părților. Autorul prezent solicită admiterea excepției.
Părțile prezente consideră că excepția de neconstituționalitate nu este întemeiată și solicită respingerea acesteia.
Prezintă o serie de aspecte de fapt referitoare la cauza penală
în cadrul căreia a fost ridicată excepția, depunând la dosar și
note scrise.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
apreciind că este nemotivată sub aspectul unei eventuale
contradicții între textele de lege ce formează obiectul acesteia și
prevederi ori principii cuprinse în Legea fundamentală.
C U R T E A,

având în vedere actele și lucrările dosarului, constată
următoarele:
Prin Încheierea din 22 aprilie 2008, pronunțată în Dosarul
nr. 18.180/245/2005 (număr în format vechi 18.180/2005),
Judecătoria Iași a sesizat Curtea Constituțională cu
excepția de neconstituționalitate a dispozițiilor art. 215
alin. (1) și art. 240 din Codul penal și art. 25 din Legea
nr. 51/1995 pentru organizarea și exercitarea profesiei de
avocat. Excepția de neconstituționalitate a fost ridicată de
Traian Ioan Halip și Florentina Dungă într-o cauză penală având
ca obiect judecarea acestora pentru săvârșirea infracțiunii de
înșelăciune.
În motivarea excepției, autorii excepției susțin că dispozițiile
de lege criticate încalcă prevederile art. 6 din Constituție, potrivit
cărora statul recunoaște și garantează persoanelor aparținând

minorităților naționale dreptul la păstrarea, la dezvoltarea și la
exprimarea identității lor etnice, culturale, lingvistice și religioase,
iar măsurile de protecție luate în acest sens trebuie să fie
conforme cu principiile de egalitate și de nediscriminare în raport
cu ceilalți cetățeni români.
Judecătoria Iași apreciază că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 1 și art. 240 din Codul penal și art. 25
din Legea nr. 51/1995 pentru organizarea și exercitarea profesiei
de avocat, republicată în Monitorul Oficial al României, Partea I,
nr. 113 din 6 martie 2001, modificată prin Legea nr. 255/2004,
publicată în Monitorul Oficial al României, Partea I, nr. 559 din
23 iunie 2004. Textele de lege criticate au următorul conținut:
— Art. 215 alin. 1 din Codul penal: ăÎnșelăciunea
Inducerea în eroare a unei persoane, prin prezentarea ca
adevărată a unei fapte mincinoase sau ca mincinoasă a unei
fapte adevărate, în scopul de a obține pentru sine sau pentru
altul un folos material injust și dacă s-a pricinuit o pagubă, se
pedepsește cu închisoare de la 6 luni la 12 ani.”;
— Art. 240 din Codul penal: ăUzurparea de calități oficiale
Folosirea fără drept a unei calități oficiale, însoțită sau urmată
de îndeplinirea vreunui act legat de acea calitate, se pedepsește
cu închisoare de la 6 luni la 3 ani.”;
— Art. 25 din Legea nr. 51/1995: ăExercitarea oricărei
activități de asistență juridică specifică profesiei de avocat și
prevăzută la art. 3 de către o persoană fizică sau juridică ce nu
are calitatea de avocat înscris într-un barou și pe tabloul
avocaților acelui barou constituie infracțiune și se pedepsește
potrivit legii penale.”
Examinând excepția de neconstituționalitate, Curtea observă
că aceasta are caracter inadmisibil, întrucât invocarea aleatorie
a unei prevederi din Legea fundamentală nu poate fi considerată
o veritabilă critică de neconstituționalitate. În lipsa unei autentice
motivări, Curtea nu se poate substitui autorului excepției pentru

MONITORUL OFICIAL AL ROMÂNIEI, PARTEA I, Nr. 47/27.I.2009
a descoperi eventuale motive de neconstituționalitate. Un astfel
de demers ar reprezenta o sesizare din oficiu a instanței de
contencios constituțional, inadmisibilă prin prisma dispozițiilor
art. 29 alin. (1) din Legea nr. 47/1992 privind organizarea și
funcționarea Curții Constituționale, potrivit cărora Curtea

3

Constituțională decide asupra excepțiilor ridicate în fața
instanțelor judecătorești sau de arbitraj comercial.
De altfel, cu diferite prilejuri, Curtea Constituțională a statuat
că textele criticate sunt constituționale, prin raportare, desigur,
la alte temeiuri constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 215 alin. 1 și art. 240 din Codul penal și
art. 25 din Legea nr. 51/1995 pentru organizarea și exercitarea profesiei de avocat, excepție ridicată de Traian Ioan Halip și
Florentina Dungă în Dosarul nr. 18.180/245/2005 (număr în format vechi 18.180/2005) al Judecătoriei Iași.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.373
din 16 decembrie 2008

referitoare la excepția de neconstituționalitate a prevederilor art. 141 din Legea nr. 44/1994
privind veteranii de război, precum și unele drepturi ale invalizilor și văduvelor de război
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 12/2004
pentru completarea Legii nr. 44/1994 privind veteranii de război,
precum și unele drepturi ale invalizilor și văduvelor de război,
excepție ridicată de Ion Mălăescu în Dosarul nr. 7.939/95/2007
al Curții de Apel Craiova — Secția conflicte de muncă și
asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca inadmisibilă a excepției de
neconstituționalitate, considerând că autorul excepției nu
formulează o autentică critică de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2008, pronunțată în Dosarul
nr. 7.939/95/2007, Curtea de Apel Craiova — Secția conflicte
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 12/2004
pentru completarea Legii nr. 44/1994 privind veteranii de
război, precum și unele drepturi ale invalizilor și văduvelor
de război. Excepția de neconstituționalitate a fost ridicată de
Ion Mălăescu într-o cauză având ca obiect recalcularea pensiei.
În motivarea excepției, se solicită Curții Constituționale să
interpreteze prevederile Ordonanței de urgență a Guvernului
nr. 12/2004, în sensul de a stabili dacă dreptul la rentă conferit
prin Legea nr. 44/1994 se acordă tuturor participanților la război,
indiferent de calitatea pe care o aveau la data concentrării sau
a demobilizării, sau dacă acest drept se acordă numai celor care
au fost decorați pe front.
Autorul excepției nu precizează căror prevederi din
Constituție contravine ordonanța de urgență criticată, dar din
modul de formulare a motivării scrise a excepției se poate
deduce că își raportează critica la dispozițiile art. 16 alin. (1) din
Constituție, care consacră egalitatea cetățenilor în fața legii și a
autorităților publice.

4

MONITORUL OFICIAL AL ROMÂNIEI, PARTEA I, Nr. 47/27.I.2009

Curtea de Apel Craiova — Secția conflicte de muncă și
asigurări sociale apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile Ordonanței de urgență
a Guvernului nr. 12/2004 pentru completarea Legii nr. 44/1994
privind veteranii de război, precum și unele drepturi ale invalizilor
și văduvelor de război, publicată în Monitorul Oficial al României,
Partea I, nr. 278 din 30 martie 2004, aprobată prin Legea
nr. 210/2004, publicată în Monitorul Oficial al României, Partea I,
nr. 505 din 4 iunie 2004. Ordonanța introduce un nou articol în
cuprinsul Legii nr. 44/1994, care are următorul conținut:
— Art. 141: ăÎncepând cu luna martie 2004, renta lunară
prevăzută la art. 13 și 14 se calculează, după caz, în funcție de
nivelul soldei de grad și al soldei de funcție la minim ale unui
sublocotenent din cadrul Ministerului Apărării Naționale, stabilite
conform legii.”
Examinând excepția de neconstituționalitate, Curtea
observă, în primul rând, că obiectul acesteia îl constituie, în

realitate, însăși dispozițiile art. 141 din Legea nr. 44/1994, pe
care ordonanța la care face referire autorul excepției le introduce
în cuprinsul legii amintite. O asemenea soluție se impune
întrucât unica modificare pe care o operează Ordonanța de
urgență a Guvernului nr. 12/2004 are ca obiect introducerea
acestui articol.
În ceea ce privește critica de neconstituționalitate formulată
de autorul excepției, Curtea observă că acesta este nemulțumit
de existența unor soluții diferite cu privire la recunoașterea
dreptului la rentă anumitor subiecți de drept, pronunțate de
diverse instanțe în cauze identice. Sub acest aspect, este de
remarcat faptul că interpretarea și aplicarea unitară a legii pe
întreg cuprinsul țării reprezintă o competență specifică ce revine
Înaltei Curți de Casație și Justiție, care se realizează pe calea
recursului în interesul legii, potrivit art. 329 din Codul de
procedură civilă și art. 4142 din Codul de procedură penală.
Așadar, Curtea Constituțională nu se poate pronunța asupra
acestor aspecte semnalate de autorul excepției.
De asemenea, Curtea Constituțională nu poate da curs
solicitării autorului excepției de a interpreta textul de lege astfel
încât să ofere o linie de gândire instanței de judecată ce
urmează să îl aplice. Potrivit art. 124 alin. (3) din Constituție,
judecătorii sunt independenți și se supun numai legii. Prin
urmare, instanța învestită cu soluționarea litigiului în cadrul
căreia a fost ridicată excepția de neconstituționalitate este
singura în măsură să aprecieze care sunt persoanele care se
încadrează în ipoteza normei ce constituie obiect al excepției.
În fine, Curtea observă că textul de lege criticat nu
contravine, prin sine însuși, principiului egalității cetățenilor în
fața legii și a autorităților publice, pe care autorul excepției, fără
să îl nominalizeze expres în cuprinsul motivării scrise a acesteia,
lasă să se înțeleagă că ar fi încălcat. Textul cuprinde o simplă
reglementare de natură financiară, prin care se precizează
modul de calcul al cuantumului rentei lunare acordate anumitor
veterani de război, astfel cum aceștia sunt individualizați la art. 13
și art. 14 din Legea nr. 144/1994, fără să creeze discriminări de
nicio natură între persoanele aflate în aceeași situație.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 141 din Legea nr. 44/1994 privind veteranii
de război, precum și unele drepturi ale invalizilor și văduvelor de război, excepție ridicată de Ion Mălăescu în Dosarul
nr. 7.939/95/2007 al Curții de Apel Craiova — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 47/27.I.2009

5

CURTEA CONSTITUȚIONALĂ

D E C I Z I A Nr. 1.375
din 16 decembrie 2008

referitoare la excepția de neconstituționalitate a prevederilor art. 4 alin. (1) din Ordonanța
de urgență a Guvernului nr. 177/2002 privind salarizarea și alte drepturi ale magistraților
și ale art. 4 alin. (1) din Ordonanța de urgență a Guvernului nr. 27/2006 privind salarizarea
și alte drepturi ale judecătorilor, procurorilor și altor categorii de personal din sistemul justiției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 4 alin. (1) din Ordonanța de urgență a
Guvernului nr. 177/2002 privind salarizarea și alte drepturi ale
magistraților și ale art. 4 alin. (1) din Ordonanța de urgență a
Guvernului nr. 27/2006 privind salarizarea și alte drepturi ale
judecătorilor, procurorilor și altor categorii de personal din
sistemul justiției, excepție ridicată de Mirela DumitracheBabalâc, Ana Maria Coculescu, Ioana Pârvu și Andreea Tabacu
în Dosarul nr. 3.331/109/2007 al Curții de Apel Pitești — Secția
civilă, pentru cauze privind conflicte de muncă și asigurări
sociale și pentru cauze cu minori și de familie.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate ca
inadmisibilă în ceea ce privește dispozițiile art. 4 alin. (1) din
Ordonanța de urgență a Guvernului nr. 177/2002 și ca
neîntemeiată în ceea ce privește dispozițiile art. 4 alin. (1) din
Ordonanța de urgență a Guvernului nr. 27/2006.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2008, pronunțată în Dosarul
nr. 3.331/109/2007, Curtea de Apel Pitești — Secția civilă,
pentru cauze privind conflicte de muncă și asigurări sociale
și pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. 4 alin. (1) din Ordonanța de urgență a
Guvernului nr. 177/2002 privind salarizarea și alte drepturi
ale magistraților și ale art. 4 alin. (1) din Ordonanța de
urgență a Guvernului nr. 27/2006 privind salarizarea și alte
drepturi ale judecătorilor, procurorilor și altor categorii de

personal din sistemul justiției. Excepția de neconstituționalitate a fost ridicată de Mirela Dumitrache-Babalâc, Ana
Maria Coculescu, Ioana Pârvu și Andreea Tabacu, judecători la
Tribunalul Argeș, într-o cauză având ca obiect obligarea
instanței amintite și a Ministerului Economiei și Finanțelor la
plata unor drepturi salariale reprezentând sporul de stabilitate
în magistratură.
În motivarea excepției de neconstituționalitate se susține
că dispozițiile de lege nesocotesc egalitatea de tratament în
ceea ce privește dreptul la muncă și la remunerare
corespunzătoare muncii prestate, iar această încălcare ăse
realizează prin luarea în considerare numai a unei categorii de
persoane care beneficiază de sporul de stabilitate — fidelitate”.
Se arată că textele de lege criticate ăsunt discriminatorii în raport
de dispozițiile Cartei Sociale Europene revizuite și ale Pactului
Internațional al Drepturilor Omului”.
Autorii excepției invocă, în susținerea criticii de
neconstituționalitate, dispozițiile art. 41 din Constituție — ăMunca
și protecția socială a muncii”.
Curtea de Apel Pitești — Secția civilă, pentru cauze
privind conflicte de muncă și asigurări sociale și pentru
cauze cu minori și de familie apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 4 alin. (1)
din Ordonanța de urgență a Guvernului nr. 27/2006 sunt
constituționale, iar excepția de neconstituționalitate a
dispozițiilor art. 4 alin. (1) din Ordonanța de urgență a
Guvernului nr. 177/2002 este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

6

MONITORUL OFICIAL AL ROMÂNIEI, PARTEA I, Nr. 47/27.I.2009

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 4 alin. (1) din
Ordonanța de urgență a Guvernului nr. 177/2002 privind
salarizarea și alte drepturi ale magistraților, publicată în
Monitorul Oficial al României, Partea I, nr. 924 din 18 decembrie
2002. Acest act normativ a fost abrogat prin art. 41 lit. a) din
Ordonanța de urgență a Guvernului nr. 27/2006.
De asemenea, obiect al excepției îl formează și prevederile
art. 4 alin. (1) din Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției,
publicată în Monitorul Oficial al României, Partea I, nr. 314
din 7 aprilie 2006.
Textele de lege criticate au următoarea redactare:
— Art. 4 alin. (1) din Ordonanța de urgență a Guvernului
nr. 177/2002: ăMagistrații beneficiază, în raport cu vechimea
efectivă în funcțiile de judecător, procuror, magistrat-asistent la
Curtea Supremă de Justiție sau de personal asimilat
magistraților, de o majorare a indemnizației stabilite potrivit
art. 3 alin. (2), calculată în procente la indemnizația brută, după
cum urmează:
— de la 5 la 10 ani
— 5%;
— de la 10 la 15 ani
— 10%;
— de la 15 la 20 de ani — 15%;
— peste 20 de ani
— 20%.”;
— Art. 4 alin. (1) din Ordonanța de urgență a Guvernului
nr. 27/2006: ăJudecătorii, procurorii, personalul asimilat acestora
și magistrații-asistenți beneficiază, în raport cu vechimea numai
în funcțiile de judecător, procuror, magistrat-asistent la Înalta
Curte de Casație și Justiție sau de personal asimilat judecătorilor

și procurorilor, de o majorare a indemnizației stabilite potrivit
art. 3 alin. (1), calculată în procente la indemnizația de încadrare
brută lunară, după cum urmează:
— de la 3 la 5 ani
— 10%;
— de la 5 la 10 ani
— 15%;
— de la 10 la 15 ani
— 20%;
— de la 15 la 20 de ani — 25%;
— peste 20 de ani
— 30%.”
Examinând excepția de neconstituționalitate, Curtea
constată, în primul rând, că invocarea neconstituționalității
dispozițiilor art. 4 alin. (1) din Ordonanța de urgență a
Guvernului nr. 177/2002 nu îndeplinește una dintre condițiile de
admisibilitate a excepțiilor prevăzute de art. 29 alin. (1) din
Legea nr. 47/1992 privind organizarea și funcționarea Curții
Constituționale. Potrivit acestui text de lege, nu pot fi supuse
controlului de constituționalitate exercitat de Curtea
Constituțională decât dispoziții din legi sau ordonanțe aflate în
vigoare. Întrucât Ordonanța de urgență a Guvernului
nr. 177/2002 privind salarizarea și alte drepturi ale magistraților
a fost abrogată, excepția având ca obiect prevederi cuprinse în
aceasta va fi respinsă ca inadmisibilă.
În ceea ce privește dispozițiile art. 4 alin. (1) din Ordonanța
de urgență a Guvernului nr. 27/2006, Curtea observă că nu sunt
întemeiate criticile de neconstituționalitate formulate de autorii
excepției. Textul de lege amintit nu instituie un tratament juridic
discriminatoriu în ceea ce privește exercitarea dreptului la
muncă, ci introduce o diferențiere de calcul în funcție de un
criteriu obiectiv, strâns legat de domeniul concret de
reglementare al ordonanței, prin raportare la vechimea efectivă
în funcțiile corespunzătoare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca inadmisibilă, excepția de neconstituționalitate a prevederilor art. 4 alin. (1) din Ordonanța de urgență a
Guvernului nr. 177/2002 privind salarizarea și alte drepturi ale magistraților, excepție ridicată de Mirela Dumitrache-Babalâc, Ana
Maria Coculescu, Ioana Pârvu și Andreea Tabacu în Dosarul nr. 3.331/109/2007 al Curții de Apel Pitești — Secția civilă, pentru
cauze privind conflicte de muncă și asigurări sociale și pentru cauze cu minori și de familie.
II. Respinge, ca neîntemeiată, excepția de neconstituționalitate a prevederilor art. 4 alin. (1) din Ordonanța de urgență a
Guvernului nr. 27/2006 privind salarizarea și alte drepturi ale judecătorilor, procurorilor și altor categorii de personal din sistemul
justiției, excepție ridicată de aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 47/27.I.2009

7

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Dezvoltării Regionale și Locuinței
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 6 și al art. 19 alin. (1)
din Ordonanța de urgență a Guvernului nr. 221/2008 pentru stabilirea unor măsuri de reorganizare în cadrul administrației publice
centrale,
Guvernul României adoptă prezenta hotărâre.
CAPITOLUL I
Organizarea și funcționarea Ministerului Dezvoltării
Regionale și Locuinței
SECȚIUNEA 1
Dispoziții generale și principalele atribuții

Art. 1. — (1) Ministerul Dezvoltării Regionale și Locuinței se
organizează și funcționează ca organ de specialitate al
administrației publice centrale, cu personalitate juridică, în
subordinea Guvernului.
(2) Ministerul Dezvoltării Regionale și Locuinței își
desfășoară activitatea în domeniile: planificare strategică,
dezvoltare regională, coeziune și dezvoltare teritorială,
cooperare transfrontalieră, transnațională și interregională,
amenajarea teritoriului, urbanism și arhitectură, locuire, gestiune
și dezvoltare imobiliar-edilitară, lucrări publice și construcții.
(3) Ministerul Dezvoltării Regionale și Locuinței are sediul în
municipiul București, str. Apolodor nr. 17, latura nord, sectorul 5,
dispune de spații în imobilul din municipiul București,
Bd. Libertății nr. 12, sectorul 5, și utilizează spații în municipiul
București, bd. Dinicu Golescu nr. 38, sectorul 1, în condițiile legii.
Art. 2. — (1) Ministerul Dezvoltării Regionale și Locuinței se
substituie în toate drepturile și obligațiile decurgând din toate
actele normative, contractele, convențiile, înțelegerile,
protocoalele, memorandumurile și acordurile, precum și în toate
litigiile în care fostul Minister al Dezvoltării, Lucrărilor Publice și
Locuințelor este parte.
(2) La data intrării în vigoare a prezentei hotărâri, Ministerul
Dezvoltării Regionale și Locuinței se substituie în toate drepturile
și obligațiile fostului Minister al Dezvoltării, Lucrărilor Publice și
Locuințelor decurgând din contractul de parteneriat pentru
reconversia funcțională a amplasamentului ăCentrul Dâmbovița”
și de finalizare a construcțiilor existente, din programul prioritar
de reconversie funcțională a amplasamentului ăEsplanada” și
din actele normative în vigoare care prevăd edificarea
obiectivului de investiții ăExtindere Palat Victoria”.
Art. 3. — Ministerul Dezvoltării Regionale și Locuinței
exercită următoarele funcții:
a) de strategie;
b) de reglementare și avizare;
c) de reprezentare;
d) de autoritate de stat în domeniile sale de activitate;
e) de administrare;
f) de implementare a programelor finanțate din fonduri
comunitare, naționale, precum și din alte surse legal constituite;
g) de monitorizare și control.

Art. 4. — În realizarea funcțiilor sale, Ministerul Dezvoltării
Regionale și Locuinței îndeplinește următoarele atribuții:
I. funcția de strategie
a) corelează politicile și strategiile sectoriale de dezvoltare,
pentru asigurarea unei strategii guvernamentale coerente și
durabile de dezvoltare teritorială națională și regională a
României, în concordanță cu obiectivele domeniilor sale de
activitate;
b) elaborează politica economică în domeniile sale de
activitate;
c) elaborează strategii pentru domeniile sale de activitate;
d) elaborează și implementează politicile de aplicare a
strategiei naționale în domeniile sale de activitate;
e) stabilește cadrul tematic, organizează și finanțează
programe/proiecte multianuale pentru cercetarea, dezvoltarea
și inovarea sectorială prenormativă, inclusiv activitatea de
reglementare în domeniile sale de activitate, precum și alte
activități de reglementare specifice domeniilor sale de activitate,
prin institutele naționale de cercetare-dezvoltare și instituțiile
care funcționează în coordonarea și/sau în subordinea și/sau
sub autoritatea sa, și asigură valorificarea rezultatelor ca
informații/documente de interes public, destinate beneficiului
public;
f) asigură concepția unitară a aplicării politicii de amenajare
a teritoriului la nivel național;
g) asigură elaborarea, armonizarea și/sau avizarea, după
caz, a:
1. Conceptului strategic de dezvoltare teritorială România
2030, precum și a Sistemului de indicatori pentru
fundamentarea procesului de luare a deciziilor în scopul
elaborării și implementării planurilor de amenajare a teritoriului,
a proiectelor strategice vizând coeziunea teritorială;
2. Strategiei naționale de dezvoltare teritorială;
3. politicilor de dezvoltare teritorială, în conformitate cu
obiectivele strategice privind coeziunea teritorială;
4. planului de amenajare a teritoriului național;
5. planurilor de amenajare a teritoriului zonal regional, în
scopul fundamentării planurilor de dezvoltare regională;
6. planurilor de amenajare a teritoriului zonal, județean, local,
necesare soluționării unor probleme specifice de importanță
națională sau regională;
7. regulamentului general de urbanism;
8. documentațiilor de amenajare a teritoriului și urbanism;
9. planurilor de amenajare a teritoriului și de urbanism pentru
zonele cu monumente înscrise în Lista patrimoniului mondial;
10. planurilor naționale multianuale privind creșterea
performanței energetice a clădirilor;

8

MONITORUL OFICIAL AL ROMÂNIEI, PARTEA I, Nr. 47/27.I.2009

h) elaborează, implementează și monitorizează strategia de
pregătire și formare profesională în domeniile sale de activitate;
i) elaborează și implementează politici, strategii și programe
de comunicare în domeniile sale de activitate;
II. funcția de reglementare și avizare
a) elaborează și supune spre aprobare cadrul legislativ
pentru domeniile sale de activitate;
b) organizează sistemul de elaborare, avizare și aprobare a
reglementărilor tehnice și economice pentru domeniile sale de
activitate, precum și documentarea specialiștilor, în condițiile
legii;
c) coordonează elaborarea reglementărilor tehnice în
domeniul reducerii riscului seismic al construcțiilor existente și
participă la elaborarea programelor pentru educarea populației
privind comportarea în caz de seisme;
d) emite avize și dă aprobările de specialitate prevăzute de
lege în domeniile sale de activitate;
e) inițiază, elaborează și avizează, după caz, proiecte de
acte normative și de acorduri internaționale în domeniile sale de
activitate;
f) elaborează norme, instrucțiuni și metodologii specifice
domeniilor sale de activitate;
g) emite avizul în vederea aprobării indicatorilor tehnicoeconomici ai obiectivelor de investiții publice de interes național
din competența de aprobare a Guvernului și avizează proiectele
de acte normative privind indicatorii tehnico-economici ai
acestora;
h) avizează proiectele de acte normative privind încadrarea
în categorii funcționale a drumurilor publice și a drumurilor
deschise circulației publice;
III. funcția de reprezentare
a) reprezintă interesele statului în cadrul organismelor
internaționale, pe baza convențiilor, acordurilor și înțelegerilor
stabilite, în domeniile sale de activitate;
b) dezvoltă relații de colaborare cu instituții similare din alte
state și cu organisme internaționale interesate de domeniile sale
de activitate;
c) organizează evenimente/întâlniri cu reprezentanți ai
instituțiilor publice, private, organizații guvernamentale,
organizații neguvernamentale, naționale și internaționale, din
domeniile sale de activitate;
d) inițiază și negociază, din împuternicirea Guvernului,
încheierea de convenții, acorduri și alte înțelegeri internaționale
sau propune acestuia întocmirea formelor de aderare la cele
existente și ia măsuri de aplicare a acestora, în domeniile sale
de activitate;
IV. funcția de autoritate de stat
a) emite avize și aprobări de specialitate pentru obiectivele
de investiții finanțate integral sau parțial de la bugetul de stat, de
la bugetele locale, din fonduri comunitare europene, din fonduri
speciale și din credite garantate de stat, precum și pentru
lucrările de interes național care sunt finanțate din alte surse;
b) analizează studiile de fezabilitate aferente investițiilor
publice de interes național din competența de aprobare a
Guvernului, propuse spre avizare Consiliului Interministerial de
Avizare Lucrări Publice de Interes Național și Locuințe;
c) organizează și asigură funcționarea sistemului de atestare
tehnico-profesională a specialiștilor cu activitate în construcții:
verificatori de proiecte, responsabili tehnici cu execuția, experți
tehnici, precum și auditori energetici pentru clădiri;
d) constituie autoritate competentă în domeniul produselor
pentru construcții;

e) asigură președinția și secretariatul Consiliului
Interministerial de Avizare Lucrări Publice de Interes Național și
Locuințe;
f) asigură conducerea și secretariatul Centrului național
pentru așezări umane — HABITAT;
g) asigură organizarea și funcționarea Comisiei tehnice
pentru reducerea riscului seismic al construcțiilor;
h) asigură organizarea și funcționarea Comisiei Naționale de
Dezvoltare Teritorială;
i) asigură secretariatul comisiilor pentru efectuarea cercetării
prealabile în vederea declarării utilității publice pentru lucrările
de interes național, potrivit legii;
j) asigură organizarea și funcționarea Consiliului tehnic
permanent pentru construcții;
k) asigură organizarea și funcționarea Comisiei de
recunoaștere și desemnare în vederea notificării la Comisia
Europeană a organismelor pentru atestarea conformității
produselor pentru construcții și a organismelor autorizate să
elibereze agrementele tehnice europene;
l) stabilește, împreună cu autoritățile administrației publice
centrale și locale care au atribuții în domeniu, măsuri pentru
protejarea zonelor cu valoare istorică, arhitecturală sau
peisagistică, precum și pentru integrarea acestora în acțiunile
de modernizare a localităților și a zonelor aferente;
m) exercită drepturile și obligațiile statului ca acționar la
unitățile aflate în subordinea, în coordonarea sau sub autoritatea sa;
n) participă la stabilirea măsurilor organizatorice de
acționare, pe plan central și local, în cazuri de seisme sau
alunecări de teren, în cadrul Sistemului național de management
al situațiilor de urgență;
o) îndeplinește rolul de autoritate națională responsabilă cu
elaborarea, coordonarea și implementarea politicii în domeniul
polilor de creștere și al polilor de dezvoltare urbană;
p) îndeplinește rolul de autoritate de recunoaștere și
desemnare pe plan național, respectiv de notificare la Comisia
Europeană a organismelor de certificare a conformității
produselor pentru construcții;
q) exercită controlul de prim nivel pentru programele pentru
care ministerul este autoritate națională sau autoritate de
management, conform regulilor stabilite în cadrul programelor
de cooperare teritorială europeană;
V. funcția de administrare
a) închiriază, în condițiile legii, bunurile imobile proprietate a
statului, pe care le are în administrare. Sumele obținute din chirii
constituie venituri la bugetul de stat;
b) poate închiria sau primi în administrare, în condițiile legii,
în vederea desfășurării activității proprii, bunuri mobile și imobile
proprietate publică sau privată;
VI. funcția de implementare a programelor finanțate din
fonduri comunitare, naționale, precum și din alte surse
legal constituite
a) inițiază, finanțează și gestionează, în condițiile legii,
programe și proiecte de dezvoltare de interes local și național în
domeniile: construcții de locuințe, reabilitare termică a clădirilor
de locuit multietajate, reducerea vulnerabilității seismice a
construcțiilor, infrastructură tehnico-edilitară a serviciului de
alimentare cu apă și de canalizare a localităților, infrastructură
rutieră de interes local, infrastructură social-culturală și sportivă,
urbanism imobiliar-edilitar, bănci de date urbane, precum și alte
domenii stabilite prin lege sau prin acte administrative ale
autorităților administrației publice centrale;

MONITORUL OFICIAL AL ROMÂNIEI, PARTEA I, Nr. 47/27.I.2009
b) elaborează prioritățile, criteriile de eligibilitate și
procedurile necesare finanțării, implementării și monitorizării
programelor și proiectelor din domeniile sale de activitate;
c) asigură, în condițiile legii, managementul fondurilor publice
comunitare și naționale, aflate în responsabilitatea sa, alocate
domeniilor sale de activitate;
d) finanțează, în condițiile legii, programe-pilot, cu derulare
prin Compania Națională de Investiții ăC.N.I.” — S.A., pentru
testarea experimentală in situ de materiale și tehnologii noi
pentru construcții;
e) programează, coordonează, monitorizează și controlează
utilizarea asistenței financiare nerambursabile acordate
României de Uniunea Europeană și de statele membre pentru
programele din domeniile sale de activitate;
f) asigură managementul financiar și tehnic al programelor
și proiectelor de dezvoltare regională, cooperare transfrontalieră
și transnațională, reabilitare urbană, inclusiv transport urban,
planificare spațială europeană, finanțate din fonduri PHARE, în
sistem descentralizat extins, al celor finanțate din Fondul
European de Dezvoltare Regională, denumit în continuare
FEDR, prin Programul operațional regional, denumit în
continuare POR, al programelor și proiectelor finanțate în cadrul
Obiectivului cooperare teritorială europeană, denumit în
continuare CTE din FEDR, Instrumentului European de
Vecinătate și Parteneriat — componenta cooperare
transfrontalieră, denumit în continuare ENPI — CBC, și
Instrumentului de Asistență pentru Preaderare — componenta
cooperare transfrontalieră, denumit în continuare IPA — CBC,
precum și al altor instrumente de finanțare europene specifice
domeniilor sale de activitate, în conformitate cu legislația în
vigoare;
g) contribuie la coordonarea activității birourilor regionale
pentru cooperare transfrontalieră în scopul implementării
programelor de dezvoltare regională și de cooperare
transfrontalieră;
h) avizează statutul și regulamentul de organizare și
funcționare al agențiilor de dezvoltare regională, birourilor
regionale pentru cooperare transfrontalieră, al secretariatelor
tehnice comune/Info point/punctelor de contact și al altor
organisme de interes public care desfășoară activități în
domeniile sale de activitate;
i) coordonează și/sau participă la procesul de pregătire a
cadrului organizatoric și procedural necesar gestionării
fondurilor alocate prin POR și a programelor finanțate în cadrul
FEDR — CTE, ENPI — CBC și IPA — CBC;
j) coordonează și participă la procesul de elaborare a
documentelor de planificare privind dezvoltarea regională,
elaborarea POR, precum și a programelor finanțate în cadrul
FEDR — CTE, ENPI — CBC și IPA — CBC;
k) coordonează și/sau participă la elaborarea Raportului
anual de implementare solicitat de Comisia Europeană, potrivit
regulamentelor Uniunii Europene;
l) asigură întocmirea raportărilor către Uniunea Europeană
asupra stadiului implementării programelor comunitare pe care
le gestionează;
m) coordonează elaborarea și implementarea Planului de
comunicare și a Planului multianual de evaluare pentru POR, a
programelor finanțate în cadrul FEDR — CTE, ENPI — CBC și
IPA — CBC;
n) asigură, după caz, președinția, secretariatul sau
participarea în comitetele și în comisiile aferente programelor
din domeniile sale de activitate;

9

o) îndeplinește rolul de autoritate de notificare pentru
grupările europene de cooperare teritorială;
p) gestionează legătura cu instituțiile naționale și
internaționale și cu unitățile de management de program din
țările vecine implicate în programele de cooperare, în procesul
elaborării documentelor de programare, precum și pe parcursul
implementării programelor;
q) coordonează, organizează și îndrumă activitatea de
programare, gestionare, monitorizare și control al asistenței din
partea Uniunii Europene prin Programul PHARE național —
componenta coeziune economică și socială și pentru
programele PHARE de cooperare transfrontalieră;
r) organizează și finanțează activitatea pentru constituirea
fondului propriu de colecții și baze de date, inclusiv baze de date
în profil teritorial, regional și local, precum și pentru constituirea
fondurilor de documentare specializate pentru domeniile sale de
activitate, în vederea integrării acesteia în Infrastructura
națională de date spațiale pentru asigurarea interoperabilității și
compatibilității informațiilor la nivel național, regional, local și în
perspectivă europeană, precum și pentru asigurarea unei
administrări de tip e-guvernare;
s) organizează, coordonează și implementează sistemul
informațional specific domeniilor sale de activitate și emite
reglementări specifice în vederea corelării programelor
sectoriale informaționale, cu excepția sistemului informațional
național dedicat implementării fondurilor comunitare
nerambursabile;
t) asigură secretariatul Comisiei privind determinarea
oportunității proiectelor de dezvoltare a infrastructurii rurale,
conform Ordonanței Guvernului nr. 7/2006 privind instituirea
Programului de dezvoltare a infrastructurii și a unor baze
sportive din spațiul rural, aprobată cu modificări și completări
prin Legea nr. 71/2007;
VII. funcția de monitorizare și control
a) avizează și urmărește realizarea programelor și
proiectelor de infrastructură, construcții și lucrări tehnico-edilitare
din domeniile sale de activitate;
b) exercită activități de audit intern și control, atât la nivelul
aparatului propriu, cât și la nivelul celorlalte entități implicate în
gestionarea și utilizarea fondurilor comunitare, alocate pentru
programele și proiectele de dezvoltare regională, cooperare
transfrontalieră și transnațională, finanțate din fonduri PHARE,
precum și pentru POR și programele finanțate în cadrul FEDR —
CTE, ENPI — CBC și IPA — CBC;
c) colaborează cu structurile implicate în activitatea de
combatere a infracțiunilor împotriva intereselor financiare ale
Comunităților Europene și asigură comunicarea cu acestea;
d) asigură controlul utilizării resurselor financiare alocate prin
bugetul de stat și a resurselor din credite interne și externe, în
conformitate cu prevederile Ordonanței Guvernului nr. 79/2003
privind controlul și recuperarea fondurilor comunitare, precum
și a fondurilor de cofinanțare aferente utilizate necorespunzător,
aprobată cu modificări prin Legea nr. 529/2003, cu modificările
și completările ulterioare;
e) asigură îndrumarea metodologică și procedurală a
activității structurilor cu atribuții vizând implementarea
programelor din domeniile sale de activitate.
Art. 5. — Ministerul Dezvoltării Regionale și Locuinței
exercită următoarele atribuții cu caracter general:
a) organizează, împreună cu ministerele și cu celelalte
organe de specialitate ale administrației publice centrale și

10

MONITORUL OFICIAL AL ROMÂNIEI, PARTEA I, Nr. 47/27.I.2009

locale și cu alte persoane juridice, după caz, promovarea
acțiunilor derulate în domeniile sale de activitate;
b) participă la sprijinirea dezvoltării capacității administrative
a structurilor implicate în programele din domeniile sale de
activitate, precum și la consolidarea și extinderea
parteneriatelor;
c) participă, cu experți desemnați, la întâlnirile grupurilor de
lucru în legătură cu domeniile sale de activitate;
d) participă la schimbul de informații și experiență în relațiile
cu instituțiile și organismele naționale și internaționale privitoare
la domeniile sale de activitate;
e) fundamentează necesarul de fonduri de la bugetul de stat,
din credite interne, credite externe, precum și din alte surse de
finanțare legal constituite pentru domeniile sale de activitate;
f) asigură finanțarea activității de reglementare din domeniile
sale de activitate;
g) finanțează, în condițiile legii, elaborarea/adoptarea
versiunilor în limba română a standardelor și, după caz, a
anexelor naționale din domeniile sale de activitate;
h) gestionează resursele financiare alocate prin bugetul de
stat, din credite interne, credite externe, precum și din alte surse
de finanțare legal constituite pentru domeniile sale de activitate;
i) susține și mediază constituirea de parteneriate la nivel
central și local în domeniile sale de activitate;
j) inițiază, împreună cu instituțiile de profil, programe menite
să sprijine pregătirea profesională a funcționarilor publici și a
personalului angajat, în domeniile sale de activitate;
k) realizează cercetări de opinie publică, cantitative și
calitative, prin intermediul unor instituții specializate, în vederea
fundamentării documentelor strategice, a campaniilor de
comunicare și a informării opiniei publice în domeniile de
activitate ale ministerului;
l) contractează, în condițiile legii, servicii specializate în
vederea obținerii documentelor, studiilor, colectării datelor și
informațiilor necesare realizării atribuțiilor sale, precum și servicii
de consultanță, inclusiv servicii de evaluare, prognoză și statistică;
m) editează direct sau prin unitățile subordonate/din
coordonarea/sub autoritatea sa publicații de specialitate și de
informare specifice domeniilor sale de activitate;
n) organizează și sprijină, în condițiile legii, activități și
manifestări pentru promovarea și susținerea proiectelor din
domeniile sale de activitate atât în țară, cât și în străinătate, prin
expoziții, simpozioane, sesiuni de comunicări și alte asemenea
activități;
o) monitorizează și evaluează politicile publice cu impact
asupra domeniilor sale de activitate;
p) asigură organizarea și funcționarea Comitetului ministerial
și a Centrului operativ pentru situații de urgență;
q) facilitează realizarea de schimburi de bune practici între
structurile implicate în derularea programelor din domeniile sale
de activitate;
r) asigură derularea dialogului social și a relației cu partenerii
sociali pentru problematica ce revine în responsabilitatea sa.
Art. 6. — (1) Atribuțiile Ministerului Dezvoltării Regionale și
Locuinței sunt exercitate direct sau prin organisme tehnice
specializate, autorități sau instituții publice aflate în subordinea,
coordonarea sau sub autoritatea ministerului, prin alte autorități
sau societăți comerciale autorizate.
(2) Pentru îndeplinirea atribuțiilor ce îi revin, Ministerul
Dezvoltării Regionale și Locuinței poate solicita și obține, fără
plata tarifelor, informații privind datele înregistrate în Registrul
comerțului computerizat.

(3) Ministerul Dezvoltării Regionale și Locuinței îndeplinește
orice alte atribuții din domeniile sale de activitate, stabilite prin
acte normative.
Art. 7. — În exercitarea atribuțiilor sale, Ministerul Dezvoltării
Regionale și Locuinței colaborează cu celelalte ministere și
organe de specialitate din subordinea Guvernului, cu autorități
ale administrației publice locale, cu alte instituții și autorități,
precum și cu orice alte persoane juridice.
Art. 8. — În îndeplinirea atribuțiilor sale, Ministerul Dezvoltării
Regionale și Locuinței este autorizat:
a) să desfășoare activități de informare, publicitate și
promovare a programelor din domeniile sale de activitate,
potrivit legii;
b) să contracteze, în condițiile legii, servicii de specialitate
de traduceri, documentare și arhivare documente;
c) să încheie protocoale de colaborare și schimb de informații
cu alte instituții publice, private, organizații guvernamentale și
neguvernamentale, potrivit competențelor sale;
d) să dea dispoziții obligatorii pentru aplicarea măsurilor
dispuse ca urmare a exercitării atribuțiilor sale potrivit legii;
e) să solicite, în condițiile legii, informațiile și datele necesare
realizării atribuțiilor sale;
f) să efectueze acte de control conform reglementărilor în
vigoare și regulamentelor naționale și comunitare în domeniile
sale de activitate, încheind în acest sens procese-verbale de
control cu valoare de titluri de creanță ce constituie titluri
executorii în condițiile legii, în conformitate cu prevederile
Ordonanței Guvernului nr. 79/2003, aprobată cu modificări prin
Legea nr. 529/2003, cu modificările și completările ulterioare. În
exercitarea atribuțiilor de control, reprezentanții mandatați
solicită documentele și informațiile necesare;
g) să efectueze transport în cont propriu, în condițiile legii;
h) să aplice sancțiuni prevăzute de lege în competența sa, în
conformitate cu legislația în vigoare.
SECȚIUNEA a 2-a
Organizarea Ministerului Dezvoltării Regionale și Locuinței

Art. 9. — (1) Structura organizatorică a Ministerului
Dezvoltării Regionale și Locuinței este prevăzută în anexa nr. 1.
(2) Numărul maxim de posturi aprobat pentru Ministerul
Dezvoltării Regionale și Locuinței este de 620, exclusiv
demnitarii și posturile aferente cabinetului ministrului. La
numărul maxim de posturi aprobat se adaugă un număr de
63 de posturi aferente consilierilor pentru afaceri europene
repartizați Ministerului Dezvoltării Regionale și Locuinței,
conform prevederilor legale în vigoare.
(3) Statul de funcții și structura posturilor pe compartimente,
încadrarea personalului, modificarea, suspendarea sau
încetarea raporturilor de serviciu sau raporturilor de muncă se
aprobă prin ordin al ministrului dezvoltării regionale și locuinței.
(4) Ministerul Dezvoltării Regionale și Locuinței preia
personalul Ministerului Dezvoltării, Lucrărilor Publice și
Locuințelor, conform prevederilor Ordonanței de urgență a
Guvernului nr. 221/2008 pentru stabilirea unor măsuri de
reorganizare în cadrul administrației publice centrale, cu
menținerea nivelului salarizării prevăzut de actele normative în
vigare.
(5) În cadrul structurii organizatorice, prin ordin al ministrului
dezvoltării regionale și locuinței, se pot organiza servicii, birouri
și alte compartimente și se poate stabili numărul posturilor
aferente, cu încadrarea în numărul de posturi aprobat.
Art. 10. — (1) Ministerul Dezvoltării Regionale și Locuinței
are în componența sa unități teritoriale fără personalitate

MONITORUL OFICIAL AL ROMÂNIEI, PARTEA I, Nr. 47/27.I.2009
juridică, precum și unitățile prevăzute în anexa nr. 2, care
funcționează în subordinea, sub autoritatea sau în coordonarea
ministerului.
(2) Ministerul Dezvoltării Regionale și Locuinței desemnează,
dintre specialiștii săi, consilieri și/sau experți care își vor
desfășura activitatea în cadrul Reprezentanței permanente a
României pe lângă Uniunea Europeană. Numărul maxim de
posturi pentru personalul detașat în cadrul Reprezentanței
permanente a României pe lângă Uniunea Europeană este de 7,
acesta putând fi modificat prin hotărâre a Guvernului.
(3) Personalului Ministerului Dezvoltării Regionale și
Locuinței trimis în cadrul Reprezentanței permanente a
României pe lângă Uniunea Europeană îi sunt aplicabile
dispozițiile legale în vigoare privind drepturile personalului trimis
în misiune permanentă în străinătate.
(4) Conducătorii unităților prevăzute în anexa nr. 2 sunt
numiți și mandatați să conducă unitățile și sunt eliberați din
funcție prin ordin al ministrului dezvoltării regionale și locuinței,
în conformitate cu legislația în vigoare.
Art. 11. — (1) În structura Ministerului Dezvoltării Regionale
și Locuinței, în cadrul numărului de posturi aprobat, își
desfășoară activitatea Agenția de implementare pentru
programele PHARE, Autoritatea de management pentru
Programul operațional regional și următoarele autorități de
management/autorități comune de management, autorități
naționale și puncte de contact/puncte naționale de
contact/persoane naționale de contact pentru programele
finanțate din FEDR—CTE, ENPI—CBC, IPA—CBC, precum și
din fonduri naționale:
a) Autoritatea de management pentru Programul IPA de
cooperare transfrontalieră România—Serbia;
b) Autoritatea comună de management pentru Programul
operațional comun România—Ucraina—Republica Moldova;
c) Autoritatea comună de management pentru Programul
operațional comun ăMarea Neagră 2007—2013”;
d) Autoritatea națională pentru programul ENPI CBC
Ungaria—Slovacia—România—Ucraina 2007—2013;
e) Autoritatea de management pentru Programul de
cooperare transfrontalieră România—Bulgaria 2007—2013;
f) Autoritatea națională pentru Programul de cooperare
transfrontalieră Ungaria—România;
g) Autoritatea națională și Punctul național de contact pentru
Programul operațional ăSud-Estul Europei”;
h) Autoritatea națională și Punctul național de contact pentru
Programul de cooperare interregională Interreg IV C;
i) Autoritatea națională pentru Programul pentru Rețeaua de
dezvoltare urbană URBACT II;
j) Autoritatea națională pentru Programul ESPON 2013 —
Rețeaua europeană de observare a dezvoltării și coeziunii
teritoriale;
k) Autoritatea națională și persoană națională de contact
pentru Programul operațional INTERACT 2007—2013;
l) Autoritatea națională și Punctul central național pentru
Programul Rețeaua europeană de cunoștințe în urbanism.
(2) Autoritatea de management pentru Programul operațional
regional îndeplinește funcțiile și atribuțiile prevăzute de
regulamentele comunitare, precum și atribuțiile prevăzute în
Hotărârea Guvernului nr. 457/2008 privind cadrul instituțional de
coordonare și de gestionare a instrumentelor structurale.
(3) Agenția de implementare pentru programele PHARE,
autoritățile de management, autoritățile comune de
management, autoritățile naționale și punctele de

11

contact/punctele naționale de contact/persoana națională de
contact prevăzute la alin. (1) îndeplinesc atribuțiile prevăzute de
actele normative aplicabile, detaliate în cadrul programelor.
(4) Agenția de implementare pentru programele PHARE,
autoritățile de management, autoritățile comune de
management și autoritățile naționale pot delega atribuții privind
gestionarea curentă a programelor. În acest scop, autoritățile de
management, autoritățile comune de management și autoritățile
naționale pot înființa/desemna, cu acordul ministrului dezvoltării
regionale și locuinței, structura care, din punct de vedere
organizațional, corespunde necesităților îndeplinirii acestui
obiectiv.
(5) În condițiile legii, în cadrul Ministerului Dezvoltării
Regionale și Locuinței și/sau al unităților aflate în
subordinea/coordonarea/sub autoritatea ministerului se
organizează și funcționează unități de management al
proiectului, denumite în continuare UMP, și unități de coordonare
a proiectului, denumite în continuare UCP, pentru
implementarea/administrarea/supervizarea proiectelor finanțate
din credite externe rambursabile sau nerambursabile, conduse
de un director de proiect numit prin ordin al ministrului.
(6) Structura organizatorică, numărul de personal,
regulamentul de organizare și funcționare pentru fiecare
UMP/UCP și, după caz, numărul de unități sunt prevăzute în
documentele de programare și actele normative aferente
proiectului și sunt preluate ca atare în ordinul ministrului
dezvoltării regionale și locuinței privind înființarea UMP/UCP.
(7) Ministrul numește personalul UMP/UCP și stabilește
competențele directorului acestuia.
SECȚIUNEA a 3-a
Conducerea și administrarea Ministerului Dezvoltării Regionale
și Locuinței

Art. 12. — (1) Conducerea Ministerului Dezvoltării Regionale
și Locuinței se asigură de către ministrul dezvoltării regionale și
locuinței.
(2) Ministrul dezvoltării regionale și locuinței reprezintă în
justiție ministerul în raporturile cu celelalte ministere, cu alte
autorități publice și organizații interne și internaționale, precum
și cu persoane fizice și juridice române și străine.
(3) Ministrul dezvoltării regionale și locuinței este ordonator
principal de credite și îndeplinește atribuțiile generale prevăzute
la art. 53 alin. (1) din Legea nr. 90/2001 privind organizarea și
funcționarea Guvernului României și a ministerelor, cu
modificările și completările ulterioare.
(4) Ministrul dezvoltării regionale și locuinței este
președintele Consiliului Național pentru Dezvoltare Regională.
(5) În exercitarea atribuțiilor sale, ministrul dezvoltării
regionale și locuinței emite ordine și instrucțiuni.
(6) Prin ordin al ministrului dezvoltării regionale și locuinței
pot fi delegate atribuții și persoanelor cu funcții de conducere.
Art. 13. — (1) Ministrul dezvoltării regionale și locuinței este
ajutat în activitatea sa de 3 secretari de stat și de un subsecretar
de stat numiți prin decizii ale primului-ministru, precum și de
secretarul general și de 2 secretari generali adjuncți, numiți în
condițiile legii.
(2) Secretarii de stat și subsecretarul de stat exercită
atribuțiile delegate prin ordin al ministrului dezvoltării regionale
și locuinței.
(3) Secretarul general și, respectiv, secretarii generali
adjuncți ai Ministerului Dezvoltării Regionale și Locuinței au

12

MONITORUL OFICIAL AL ROMÂNIEI, PARTEA I, Nr. 47/27.I.2009

atribuțiile și responsabilitățile prevăzute la art. 49 alin. (2) din
Legea nr. 90/2001, cu modificările și completările ulterioare.
Aceștia pot îndeplini și alte atribuții prevăzute de Regulamentul
de organizare și funcționare al Ministerului Dezvoltării Regionale
și Locuinței ori încredințate de ministrul dezvoltării regionale și
locuinței.
(4) Atribuțiile direcțiilor, serviciilor, birourilor și ale altor
compartimente din cadrul Ministerului Dezvoltării Regionale și
Locuinței se stabilesc prin regulamentul de organizare și
funcționare, care se aprobă prin ordin al ministrului dezvoltării
regionale și locuinței.
Art. 14. — Ministerul Dezvoltării Regionale și Locuinței poate
închiria unor operatori economici sau poate da în administrare
altor instituții de utilitate publică spații situate în imobilele
proprietate publică sau privată a statului în care își desfășoară
activitatea și pe care le administrează, în condițiile legii, în
următoarele scopuri:
a) organizarea bufetelor de incintă;
b) instalarea de automate pentru băuturi calde și reci;
c) mijloace de publicitate;
d) pentru alte activități care au legătură cu activitatea
Ministerului Dezvoltării Regionale și Locuinței sau sunt necesare
în derularea activității acestuia.
Art. 15. — Ministerul Dezvoltării Regionale și Locuinței
cuprinde în bugetul său fondurile necesare pentru dezvoltarea
fondului documentar, finanțarea cheltuielilor de capital și
achiziționarea obiectelor de inventar necesare funcționării
bibliotecii specializate de drept public din cadrul Centrului
Național de Cercetare-Dezvoltare și Documentare pentru
Construcții, Arhitectură, Urbanism și Amenajarea Teritoriului —
CDCAS București.
Art. 16. — (1) Guvernul, prin reprezentantul său pe plan
local, asigură în mod gratuit spațiile corespunzătoare pentru
desfășurarea activității unităților teritoriale, respectiv ale
birourilor teritoriale ale Ministerului Dezvoltării Regionale și
Locuinței.
(2) În localitățile în care unitățile teritoriale, respectiv birourile
teritoriale ale Ministerului Dezvoltării Regionale și Locuinței nu
dispun de spații corespunzătoare, autoritățile administrației
publice locale pot sprijini aceste unități, respectiv birouri, prin
asigurarea, în condițiile legii, de spații în vederea desfășurării
activității acestora.
Art. 17. — (1) Stabilirea numărului maxim de autoturisme și
a consumului lunar de carburanți se face potrivit dispozițiilor
legale în vigoare.

(2) Ministerul Dezvoltării Regionale și Locuinței are în dotare,
pentru activități specifice desfășurate pe întreg teritoriul național,
47 de autoturisme cu un consum lunar de carburant de
aproximativ 450 de litri pentru fiecare autoturism.
(3) Pentru transportul demnitarilor și parcul comun, numărul
de autoturisme se stabilește potrivit Ordonanței Guvernului
nr. 80/2001 privind stabilirea unor normative de cheltuieli pentru
autoritățile administrației publice și instituțiile publice, aprobată
cu modificări prin Legea nr. 247/2002, cu modificările și
completările ulterioare.
Art. 18. — Ministerul Dezvoltării Regionale și Locuinței este
încadrat cu funcționari publici cu funcții generale, funcționari
publici cu funcții specifice și cu personal angajat cu contract
individual de muncă, salarizați în conformitate cu prevederile
legale în vigoare.
Art. 19. — (1) Pentru realizarea obiectivelor și atribuțiilor sale
generale și specifice Ministerul Dezvoltării Regionale și Locuinței
poate colabora cu specialiști în diverse domenii de activitate,
prin încheierea de convenții civile sau contracte individuale de
muncă cu timp parțial, după caz, în condițiile legii.
(2) În situațiile în care persoanele prevăzute la alin. (1) se
deplasează în țară, în interesul instituției, Ministerul Dezvoltării
Regionale și Locuinței poate suporta cheltuielile de transport,
cazare și diurnă, în condițiile stabilite de lege pentru personalul
propriu, în măsura în care prin convențiile civile sau prin
contractele individuale de muncă cu timp parțial încheiate s-a
prevăzut acest lucru.
Art. 20. — Patrimoniul Ministerului Dezvoltării Regionale și
Locuinței se constituie prin preluarea patrimoniului Ministerului
Dezvoltării, Lucrărilor Publice și Locuințelor, pe baza protocolului
de predare-primire ce se va încheia în termen de 30 de zile de
la data intrării în vigoare a Ordonanței de urgență a Guvernului
nr. 221/2008.
CAPITOLUL II
Dispoziții tranzitorii și finale
Art. 21. — Anexele nr. 1 și 2 fac parte integrantă din prezenta
hotărâre.
Art. 22. — Pe data intrării în vigoare a prezentei hotărâri se
abrogă Hotărârea Guvernului nr. 361/2007 privind organizarea
și funcționarea Ministerului Dezvoltării, Lucrărilor Publice și
Locuințelor, publicată în Monitorul Oficial al României, Partea I,
nr. 285 din 27 aprilie 2007, cu modificările și completările
ulterioare.

PRIM-MINISTRU

EMIL BOC
Contrasemnează:
Ministrul dezvoltării regionale și locuinței,
Vasile Blaga
p. Ministrul muncii, familiei și protecției sociale,
Dumitru-Nicu Cornoiu,
secretar de stat
Ministrul finanțelor publice,
Gheorghe Pogea

București, 22 ianuarie 2009.
Nr. 33.

1) Anexa

nr. 1 este reprodusă în facsimil.

S T R U C T U R A O R G A N I Z AT O R I C Ă A M I N I S T E R U L U I D E Z V O LT Ă R I I R E G I O N A L E Ș I L O C U I N Ț E I

ANEXA Nr. 11)

MONITORUL OFICIAL AL ROMÂNIEI, PARTEA I, Nr. 47/27.I.2009
13

14

MONITORUL OFICIAL AL ROMÂNIEI, PARTEA I, Nr. 47/27.I.2009
ANEXA Nr. 2

A. UNITĂȚILE

care funcționează în subordinea Ministerului Dezvoltării Regionale și Locuinței și care se finanțează
din venituri proprii și din alocații de la bugetul de stat, în condițiile legii

Nr.
crt.

Denumirea unității

Sursa de finanțare

Localitatea

1.

Centrul Național pentru Reducerea Riscului
Seismic

Venituri proprii și alocații de la bugetul de stat,
în condițiile legii

București

2.

Centrul Național de Cercetare-Dezvoltare
și Documentare pentru Construcții, Arhitectură,
Urbanism și Amenajarea Teritoriului — CDCAS

Venituri proprii și alocații de la bugetul de stat,
în condițiile legii

București

B. UNITĂȚILE

care funcționează în coordonarea Ministerului Dezvoltării Regionale și Locuinței

Nr.
crt.

Denumirea unității

Localitatea

1.

Institutul Național de Cercetare-Dezvoltare în Construcții și Economia Construcțiilor —
INCERC București

București

2.

Institutul Național de Cercetare-Dezvoltare pentru Urbanism și Amenajarea Teritoriului —
URBANPROIECT București

București

C. UNITĂȚILE

care funcționează sub autoritatea Ministerului Dezvoltării Regionale și Locuinței

Nr.
crt.

Denumirea unității

Localitatea

1.

Agenția Națională pentru Locuințe — A.N.L.

București

2.

Compania Națională de Investiții ăC.N.I.” — S.A.

București

MONITORUL OFICIAL AL ROMÂNIEI, PARTEA I, Nr. 47/27.I.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea, la cerere, a domnului Moldovan Nicolae
din funcția de secretar de stat la Ministerul Administrației
și Internelor
Având în vedere demisia domnului Moldovan Nicolae din funcția de secretar
de stat la Ministerul Administrației și Internelor, înregistrată sub nr. 3.262 din
22 ianuarie 2009,
în temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Moldovan Nicolae se eliberează, la cerere, din funcția de secretar de stat la
Ministerul Administrației și Internelor.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 26 ianuarie 2009.
Nr. 150.
GUVERNUL ROMÂNIEI
PRIMUL-MINISTRU

DECIZIE
pentru încetarea raportului de serviciu al domnului
Ferdinand Nagy, secretar general al Ministerului
Întreprinderilor Mici și Mijlocii, Comerțului și Mediului
de Afaceri, și pentru numirea acestuia în funcția de comisar
general pentru expoziții mondiale, cu rang de subsecretar
de stat, la Ministerul Afacerilor Externe
Având în vedere propunerea ministrului afacerilor externe, formulată prin
Memorandumul înregistrat sub nr. 5/395 din 21 ianuarie 2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 34 alin. (1) din Legea nr. 188/1999 privind Statutul funcționarilor publici,
republicată, cu modificările și completările ulterioare, precum și al art. 5 alin. (1) și
art. 71 din Hotărârea Guvernului nr. 100/2004 privind organizarea și funcționarea
Ministerului Afacerilor Externe, cu modificările și completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii încetează raportul de
serviciu al domnului Ferdinand Nagy, secretar general al Ministerului
Întreprinderilor Mici și Mijlocii, Comerțului și Mediului de Afaceri.
Art. 2. — Pe data prevăzută la art. 1, domnul Ferdinand Nagy se numește în
funcția de comisar general pentru expoziții mondiale, cu rang de subsecretar de
stat, la Ministerul Afacerilor Externe.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 26 ianuarie 2009.
Nr. 151.

15

16

MONITORUL OFICIAL AL ROMÂNIEI, PARTEA I, Nr. 47/27.I.2009
GUVERNUL ROMÂNIEI
PRIMUL-MINISTRU

DECIZIE
pentru numirea domnului Sorin Alăzăroaie
în funcția de secretar de stat, șef al Departamentului
de Control al Guvernului
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii, domnul Sorin
Alăzăroaie se numește în funcția de secretar de stat, șef al Departamentului de
Control al Guvernului.
Art. 2. — Pe data prevăzută la art. 1 se abrogă Decizia primului-ministru
nr. 237/2008 privind exercitarea atribuțiilor secretarului de stat, șeful
Departamentului de Control al Guvernului, publicată în Monitorul Oficial al
României, Partea I, nr. 784 din 24 noiembrie 2008.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 26 ianuarie 2009.
Nr. 152.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 47/27.I.2009 conține 16 pagini.

Prețul: 3,20 lei

&JUYDGY|323964]
ISSN 1453—4495

