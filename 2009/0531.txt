Anul 177 (XXI) — Nr. 531

PARTEA I

LEGI, DECRETE, HOTĂRÂRI ȘI ALTE ACTE

Vineri, 31 iulie 2009

SUMAR

Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 924 din 23 iunie 2009 referitoare la excepția de
neconstituționalitate a prevederilor art. 6 din
Ordonanța de urgență a Guvernului nr. 51/2008 privind
ajutorul public judiciar în materie civilă, precum și ale
ordonanței de urgență, în ansamblul său ..................
Decizia nr. 963 din 25 iunie 2009 referitoare la excepția de
neconstituționalitate a dispozițiilor art. 181 alin. (1) și
(3) din Legea nr. 78/2000 pentru prevenirea,
descoperirea și sancționarea faptelor de corupție......
Decizia nr. 983 din 30 iunie 2009 referitoare la excepția de
neconstituționalitate a dispozițiilor art. 2, 3 și 5 din
Ordonanța Guvernului nr. 15/2008 privind creșterile
salariale ce se vor acorda în anul 2008 personalului
din învățământ, cu modificările și completările
ulterioare ..................................................................
Decizia nr. 989 din 30 iunie 2009 referitoare la excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din învățământ
și a celor ale art. 2 și art. 3 din Ordonanța de urgență
a Guvernului nr. 1/2009 privind unele măsuri în
domeniul salarizării personalului din sectorul
bugetar ......................................................................

Pagina

768.

2–4

837.

16.

8–11

12–13

— Hotărâre privind aprobarea stemei municipiului
Târgu Secuiesc, județul Covasna ..............................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4–6

6–8

— Hotărâre privind aprobarea stemelor comunelor
Dobrun și Vișina Nouă, județul Olt ............................

— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a resurselor de gnais și nisip din
perimetrul Câlnic ........................................................

14

— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a resurselor de granit din
perimetrul Valea Mare ................................................

15

1.384. — Ordin al președintelui Agenției Naționale de
Administrare Fiscală pentru suspendarea aplicării
Ordinului președintelui Agenției Naționale de
Administrare Fiscală nr. 1.156/2009 privind legitimațiile
de inspecție fiscală ....................................................

15

17.

2

MONITORUL OFICIAL AL ROMÂNIEI, PARTEA I, Nr. 531/31.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 924
din 23 iunie 2009

referitoare la excepția de neconstituționalitate a prevederilor art. 6 din Ordonanța de urgență
a Guvernului nr. 51/2008 privind ajutorul public judiciar în materie civilă, precum și ale ordonanței
de urgență, în ansamblul său
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Claudia-Margareta Krupenschi
— magistrat-asistent
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 51/2008
privind ajutorul public judiciar în materie civilă, excepție ridicată
de Gigel Dăscălescu în Dosarul nr. 9.601/281/2008 al
Judecătoriei Ploiești — Secția civilă, cauză ce face obiectul
Dosarului nr. 496D/2009 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarele nr. 498D/2009
și nr. 576D/2009, având ca obiect aceeași excepție de
neconstituționalitate, ridicată de Dragoș Ciupercescu în Dosarul
nr. 14.990/3/2008 al Tribunalului București — Secția a V-a civilă,
respectiv în Dosarul nr. 7.630/300/2008 al Judecătoriei
Sectorului 2 București — Secția civilă.
La apelul nominal răspunde personal autorul excepției,
lipsind celelalte părți, față de care procedura de citare a fost
legal îndeplinită.
Curtea dispune a se face apelul și în Dosarul nr. 959D/2009,
având ca obiect excepția de neconstituționalitate a dispozițiilor
art. 6 din Ordonanța de urgență a Guvernului nr. 51/2008 privind
ajutorul public judiciar în materie civilă, excepție ridicată de
Iulian Anastasiu și Constanța Ștefan în Dosarul
nr. 32.472/3/2008 al Tribunalului București — Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect a acestor
cauze, pune în discuție problema conexării lor.
Partea prezentă și reprezentantul Ministerului Public sunt de
acord cu propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarelor nr. 959D/2009,
nr. 576D/2009 și nr. 498D/2009 la Dosarul nr. 496D/2009, care
a fost primul înregistrat.
Cauza fiind în stare de judecată, președintele Curții acordă
cuvântul domnului Dragoș Ciupercescu, autorul excepțiilor ce
constituie obiectul Dosarelor nr. 498D/2009 și nr. 576D/2009.
Acesta arată că, fiind în stare de detenție, nu are mijloacele
financiare necesare plății taxelor judiciare de timbru aferente
cererilor și acțiunilor judecătorești îndreptate împotriva celor
care l-au defăimat, astfel că îi sunt restricționate accesul liber la
instanță și dreptul de petiționare.
Reprezentantul Ministerului Public apreciază, în ceea ce
privește excepția de neconstituționalitate invocată în Dosarele
nr. 496D/2009, nr. 498D/2009 și nr. 576D/2009, referitoare la
dispozițiile Ordonanței de urgență a Guvernului nr. 51/2008
privind ajutorul public judiciar în materie civilă, în ansamblul său,

că aceasta este neîntemeiată, pentru aceleași considerente
reținute de Curtea Constituțională în Deciziile nr. 96/2009 și
nr. 264/2009. Referitor la prevederile art. 6 din aceeași
ordonanță de urgență, criticate în Dosarul nr. 959D/2009,
reprezentantul Ministerului Public menționează că autorii
excepției au relevat aspecte noi de neconstituționalitate,
neexaminate în precedent de Curtea Constituțională, și anume
încălcarea accesului liber la justiție prin excluderea, dintre
formele ajutorului public judiciar, a cauțiunii, în sensul că, în
prezent, nu mai este reglementată posibilitatea acordării de
scutiri, reduceri, eșalonări sau amânări de la plata cauțiunii.
Având în vedere că prin Ordonanța de urgență a Guvernului
nr. 51/2008 au fost abrogate prevederile art. 75 din Codul de
procedură civilă, care includeau, printre formele de asistență
judiciară, și cauțiunea, alături de taxele judiciare de timbru și
timbrul judiciar, se susține că noul cadru legislativ în materie nu
justifică, pe de o parte, excluderea cauțiunii, iar, pe de altă parte,
nici regimul diferit al acesteia față de cel al taxelor judiciare de
timbru. Ca atare, reprezentantul Ministerului Public solicită
admiterea excepției de neconstituționalitate a dispozițiilor art. 6
din Ordonanța de urgență a Guvernului nr. 51/2008, în măsura
în care dintre formele de ajutor public judiciar este exclusă
posibilitatea acordării de reduceri, scutiri, eșalonări sau amânări
de la plata cauțiunii.
În timpul ședinței publice de judecată s-a prezentat domnul
Iulian Anastasiu, autor al excepției de neconstituționalitate ce
constituie obiectul Dosarului nr. 959D/2009. Luând cunoștință
despre faptul că respectiva cauză a rămas în pronunțare,
formulează scurte argumente pentru admiterea excepției,
arătând, în esență, că se află în imposibilitate de a-și apăra în
justiție dreptul legitim, deoarece cuantumul cauțiunii aferente
cererii sale este disproporționat față de nivelul propriilor venituri.
C U R T E A,

având în vedere actele și lucrările dosarelor, reține următoarele:
Prin Încheierea din 12 noiembrie 2008, pronunțată în Dosarul
nr. 9.601/281/2008, Judecătoria Ploiești — Secția civilă a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 51/2008 privind ajutorul public judiciar în
materie civilă.
Excepția de neconstituționalitate a fost ridicată de Gigel
Dăscălescu într-o cauză civilă având ca obiect soluționarea unei
contestații la executare.
Prin Încheierea din 19 ianuarie 2009, pronunțată în Dosarul
nr. 14.990/3/2008, respectiv prin Încheierea din 8 decembrie
2008, pronunțată în Dosarul nr. 7.630/300/2008, Tribunalul
București — Secția a V-a civilă și, respectiv, Judecătoria
Sectorului 2 București – Secția civilă au sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 51/2008
privind ajutorul public judiciar în materie civilă.
Excepțiile au fost ridicate de Dragoș Ciupercescu în cauze
civile având ca obiect pretenții.

MONITORUL OFICIAL AL ROMÂNIEI, PARTEA I, Nr. 531/31.VII.2009
Prin Încheierea din 25 februarie 2009, pronunțată în Dosarul
nr. 32.472/3/2008, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a dispozițiilor art. 6 din Ordonanța de
urgență a Guvernului nr. 51/2008 privind ajutorul public
judiciar în materie civilă.
Excepția a fost ridicată de Iulian Anastasiu și Constanța
Ștefan în cadrul soluționării unei cereri de reexaminare a unei
încheieri prin care a fost respinsă cererea acestora de acordare
a ajutorului public judiciar.
În motivarea excepției de neconstituționalitate, având un
conținut asemănător, se susține, în esență, că dispozițiile actului
normativ limitează în mod abuziv și discriminatoriu dreptul la
instanță și dreptul la petiționare, deoarece fixează o anumită
sumă de bani acordată solicitantului sub forma ajutorului public
judiciar, condiționând, așadar, accesul efectiv al respectivei
persoane la exercitarea acestor drepturi. În ceea ce privește
excepția de neconstituționalitate a prevederilor art. 6 din
Ordonanța de urgență a Guvernului nr. 51/2008, autorii acesteia
arată că textul criticat, spre deosebire de soluția legislativă
conținută de art. 75 din Codul de procedură civilă — în prezent,
abrogat —, nu enumeră și cauțiunea printre formele ajutorului
public judiciar, astfel că, în situația fixării unei sume mari de bani
cu acest titlu, accesul liber la justiție al persoanelor cu mijloace
financiare reduse este, practic, limitat până la negarea sa.
Judecătoria Ploiești — Secția civilă, exprimându-și opinia
în Dosarul nr. 496D/2009, apreciază că excepția de
neconstituționalitate a ăart. 6—10 din Ordonanța de urgență a
Guvernului nr. 51/2008” este neîntemeiată, arătând că pentru
acordarea ajutorului prevăzut de acest act normativ persoanele
aflate în nevoie ătrebuie să îndeplinească anumite condiții pentru
a se evita eventuale abuzuri.”
Tribunalul București — Secția a V-a civilă, exprimându-și
opinia în Dosarul nr. 498D/2009, apreciază că excepția de
neconstituționalitate este neîntemeiată.
Judecătoria Sectorului 2 București — Secția civilă,
exprimându-și opinia în Dosarul nr. 576D/2009, consideră că
dispozițiile actului normativ criticat nu contravin principiului
accesului liber la justiție și nici dreptului la petiționare.
Tribunalul București — Secția a V-a civilă, exprimându-și
opinia în Dosarul nr. 959D/2009, apreciază că excepția de
neconstituționalitate a dispozițiilor art. 6 din Ordonanța de
urgență a Guvernului nr. 51/2008 este întemeiată, acestea fiind
contrare prevederilor art. 21 din Constituție. Astfel, prin stabilirea
unei cauțiuni care poate să ajungă până la 20% din valoarea
bunului urmărit, pentru discutarea cererii de suspendare a
executării silite, se poate ajunge la încălcarea principiului
accesului liber la justiție și al dreptului la un proces echitabil al
persoanelor ale căror posibilități materiale precare nu le permit
achitarea cauțiunii, decât cu riscul de a pune în pericol
întreținerea lor sau a familiei lor.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile Ordonanței de
urgență a Guvernului nr. 51/2008 privind ajutorul public judiciar
în materie civilă, aprobată cu modificări și completări prin Legea
nr. 193/2008, sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorul-

3

raportor, susținerile părții prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
pe de o parte, dispozițiile art. 6 din Ordonanța de urgență a
Guvernului nr. 51/2008 privind ajutorul public judiciar în materie
civilă, publicată în Monitorul Oficial al României, Partea I, nr. 327
din 25 aprilie 2008, aprobată cu modificări și completări prin
Legea nr. 193/2008, publicată în Monitorul Oficial al României,
Partea I, nr. 723 din 24 octombrie 2008, precum și ale
ordonanței de urgență, în ansamblul său, pe de altă parte.
Dispozițiile art. 6 din aceasta prevăd următoarele:
ăArt. 6: Ajutorul public judiciar se poate acorda în următoarele
forme:
a) plata onorariului pentru asigurarea reprezentării, asistenței
juridice și, după caz, a apărării, printr-un avocat numit sau ales,
pentru realizarea sau ocrotirea unui drept ori interes legitim în
justiție sau pentru prevenirea unui litigiu, denumită în continuare
asistență prin avocat;
b) plata expertului, traducătorului sau interpretului folosit în
cursul procesului, cu încuviințarea instanței sau a autorității cu
atribuții jurisdicționale, dacă această plată incumbă, potrivit legii,
celui ce solicită ajutorul public judiciar;
c) plata onorariului executorului judecătoresc;
d) scutiri, reduceri, eșalonări sau amânări de la plata taxelor
judiciare prevăzute de lege, inclusiv a celor datorate în faza de
executare silită.”
În opinia autorilor excepției, dispozițiile Ordonanței de
urgență a Guvernului nr. 51/2008 privind ajutorul public judiciar
în materie civilă încalcă principiul egalității în drepturi, statuat de
art. 16 din Constituție, accesul liber la justiție și dreptul părților
la un proces echitabil, consacrate de art. 21 din aceasta, precum
și dreptul la petiționare, stabilit de art. 51 din Legea
fundamentală. Sunt invocate, de asemenea, și prevederile art. 6
și ale art. 13 din Convenția pentru apărarea drepturilor omului și
a libertăților fundamentale, referitoare la dreptul la un proces
echitabil și, respectiv, la dreptul la un recurs efectiv.
Analizând excepția de neconstituționalitate invocată, Curtea
Constituțională constată următoarele:
I. În legătură cu excepția de neconstituționalitate a
prevederilor art. 6 din aceeași ordonanță, Curtea constată că
aceasta urmează să fie respinsă ca inadmisibilă, având în
vedere natura criticilor de neconstituționalitate formulate de
autorii săi. Astfel, aceștia argumentează pretinsa neconcordanță
a textului atacat față de prevederile art. 21 din Constituție,
vizând, în realitate, o omisiune legislativă, și anume absența
reglementării cauțiunii dintre formele de ajutor public judiciar, în
special în contextul în care aceasta era prezentă în legislația
anterioară în materie, fiind prevăzută de art. 75 alin. 1 din Codul
de procedură civilă, în prezent abrogat prin dispozițiile art. 53
din actul normativ atacat. Or, Curtea Constituțională nu poate
analiza un text de lege din perspectiva a ceea ce el nu prevede
in terminis, adică a unei lipse de reglementare, și nici printr-un
examen comparativ al legislației într-o anumită materie,
raportată la momente diferite în timp. Astfel concepute,
susținerile de neconstituționalitate, care tind la completarea
textului legal criticat, nu au natura unor veritabile critici de
neconstituționalitate asupra cărora Curtea Constituțională să fie
competentă a le examina. Curtea s-a pronunțat constant, de
exemplu prin Decizia nr. 159 din 10 noiembrie 1998, publicată în
Monitorul Oficial al României, Partea I, nr. 51 din 4 februarie
1999, în sensul că nu este competentă a soluționa excepții de
neconstituționalitate privind lacune legislative ori în cazul unor

4

MONITORUL OFICIAL AL ROMÂNIEI, PARTEA I, Nr. 531/31.VII.2009

reglementări legale despre care se pretinde că ar fi incomplete
ori nesatisfăcător redactate, deoarece ar presupune o
intervenție nemijlocită din partea sa în activitatea de legiferare.
II. În ce privește excepția de neconstituționalitate a
dispozițiilor Ordonanței de urgență a Guvernului nr. 51/2008
privind ajutorul public judiciar în materie civilă, în ansamblul său,
aceasta urmează să fie respinsă ca neîntemeiată. Astfel, Curtea
constată că prin Decizia nr. 264 din 24 februarie 2009, publicată
în Monitorul Oficial al României, Partea I, nr. 198 din 30 martie
2009, instanța de contencios constituțional a mai examinat

susțineri de neconstituționalitate asemănătoare celor formulate
în prezenta cauză, reținând, pentru argumentele acolo expuse,
că Ordonanța de urgență a Guvernului nr. 51/2008 nu conține
reglementări contrare principiului egalității în drepturi, accesului
liber la justiție, dreptului părților la un proces echitabil și nici
dreptului la petiționare. În lipsa unor elemente noi invocate de
autorii excepției de față și pentru identitate de rațiune și
tratament, considerentele și soluția pronunțată cu acel prilej se
mențin și în această cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca inadmisibilă, excepția de neconstituționalitate a prevederilor art. 6 din Ordonanța de urgență a Guvernului
nr. 51/2008 privind ajutorul public judiciar în materie civilă, excepție invocată de Iulian Anastasiu și Constanța Ștefan în Dosarul
nr. 32.472/3/2008 al Tribunalului București — Secția a V-a civilă.
II. Respinge, ca neîntemeiată, excepția de neconstituționalitate a prevederilor Ordonanței de urgență a Guvernului
nr. 51/2008 privind ajutorul public judiciar în materie civilă, în ansamblu său, excepție ridicată de Gigel Dăscălescu în Dosarul
nr. 9.601/281/2008 al Judecătoriei Ploiești — Secția civilă și de Dragoș Ciupercescu în Dosarul nr. 14.990/3/2008 al Tribunalului
București — Secția a V-a civilă și în Dosarul nr. 7.630/300/2008 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 963
din 25 iunie 2009

referitoare la excepția de neconstituționalitate a dispozițiilor art. 181 alin. (1) și (3)
din Legea nr. 78/2000 pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 181 alin. (1) și (3) din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Costache Nicolaie în Dosarul nr. 61/92/2007
al Tribunalului Militar București.
La apelul nominal este prezentă partea Ministerul Apărării
Naționale, prin consilier juridic Gabriela Sîrbu, lipsind celelalte
părți, față de care procedura de citare este legal îndeplinită.
Cauza se află în stare de judecată.

Partea prezentă, prin consilier juridic, solicită respingerea
excepției de neconstituționalitate, invocând și jurisprudența
Curții Constituționale în materie.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile din Legea
fundamentală invocate.
C U R T E A,

având în vedere actele și lucrările dosarului, reține următoarele:
Prin Decizia nr. 1 din 2 februarie 2009, Tribunalul Militar
Teritorial București a sesizat Curtea Constituțională cu
excepția de neconstituționalitate a dispozițiilor art. 181
alin. (1) și (3) din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Costache Nicolaie în Dosarul nr. 61/92/2007 al
Tribunalului Militar București.

MONITORUL OFICIAL AL ROMÂNIEI, PARTEA I, Nr. 531/31.VII.2009
Prin decizia mai sus menționată s-a admis recursul declarat
de autorul excepției împotriva Încheierii din 20 ianuarie 2009 a
Tribunalului Militar București, de respingere a excepției de
neconstituționalitate, s-a casat această Încheiere și s-a admis
cererea de sesizare a Curții Constituționale cu excepția de
neconstituționalitate invocată în cauză. Ulterior, prin Încheierea
din 16 februarie 2009, Tribunalul Militar București a luat act că
judecarea cauzei a fost suspendată prin Decizia penală nr. 1 din
2 februarie 2009 a Tribunalului Militar Teritorial București și a
înaintat dosarul Curții Constituționale.
În motivarea excepției de neconstituționalitate se susține,
în esență, că normele criticate sunt neconstituționale, deoarece,
spre deosebire de art. 291 și art. 292 din Codul penal, care
leagă existența infracțiunii de previziunea producerii unor
consecințe juridice, fără a se face niciun fel de departajare sub
aspect punitiv și deci niciun fel de discriminare, în funcție de vreo
ierarhizare a persoanelor sau entităților ale căror interese ar fi
lezate prin aceste consecințe juridice, Legea nr. 78/2000 instituie
un tratament punitiv mult mai sever și deci discriminatoriu,
obiectul discriminării fiind dat de caracterul privilegiat al
subiectului de drept afectat, și anume Comunitatea Europeană.
Această discriminare este neconstituțională, deoarece, dacă
s-ar considera altfel, ăs-ar ajunge la concluzia aberantă ca
severitatea ripostei penale să fie condiționată de calitățile sau
privilegiile recunoscute părților vătămate, și astfel furtul s-ar
pedepsi mai blând dacă păgubitul ar fi un om de rând, la fel și
violul, dacă victima ar fi o femeie fără nume”.
Tribunalul Militar Teritorial București consideră că
excepția de neconstituționalitate este neîntemeiată, arătând că
ănu s-au schimbat temeiurile în raport de controlul de
constituționalitate făcut prin Decizia Curții Constituționale
nr. 552/2008.”
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile criticate sunt
constituționale, invocând și jurisprudența Curții Constituționale
în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 181 alin. (1) și (3) din Legea nr. 78/2000 pentru
prevenirea, descoperirea și sancționarea faptelor de corupție,

5

publicată în Monitorul Oficial al României, Partea I, nr. 219 din
18 mai 2000, modificată și completată prin Legea nr. 161 din
19 aprilie 2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, publicată în Monitorul Oficial al României, Partea I,
nr. 279 din 21 aprilie 2003, care au următorul conținut:
— Art. 181: ă(1) Folosirea sau prezentarea de documente ori
declarații false, inexacte sau incomplete, care are ca rezultat
obținerea pe nedrept de fonduri din bugetul general al
Comunităților Europene sau din bugetele administrate de
acestea ori în numele lor, se pedepsește cu închisoare de la 3 la
15 ani și interzicerea unor drepturi. [...]
(3) Dacă faptele prevăzute la alin. (1) și (2) au produs
consecințe deosebit de grave, pedeapsa este închisoarea de la
10 la 20 ani și interzicerea unor drepturi.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 — Egalitatea în drepturi.
Examinând excepția de neconstituționalitate astfel cum a fost
formulată, Curtea constată că dispozițiile legale criticate au mai
fost supuse controlului instanței de contencios constituțional prin
raportare la critici similare. Astfel, cu prilejul pronunțării Deciziei
nr. 552 din 15 mai 2008, publicată în Monitorul Oficial al
României, Partea I, nr. 434 din 10 iunie 2008, Curtea
Constituțională a respins ca neîntemeiată excepția de
neconstituționalitate a dispozițiilor art. 181 și art. 182 din Legea
nr. 78/2000 statuând că, potrivit art. 73 alin. (3) lit. h) din
Constituție, legiuitorul are libertatea de a stabili prin lege
organică infracțiunile, pedepsele și regimul executării acestora.
Acest lucru nu presupune însă uniformitate de reglementare,
motiv pentru care, din anumite rațiuni de politică penală ori din
considerente ce izvorăsc din realități iminente, Parlamentul
poate incrimina, prin lege specială, o anumită conduită
susceptibilă de a leza o serie de relații sociale ocrotite.
Așa fiind, dispozițiile legale criticate din Legea nr. 78/2000,
care reglementează una dintre modalitățile de săvârșire a
infracțiunilor împotriva intereselor financiare ale Comunităților
Europene, au fost instituite de legiuitor în vederea ocrotirii
relațiilor sociale referitoare la încrederea publică în folosirea sau
prezentarea de documente în vederea obținerii de fonduri din
bugetul general al instituției europene. Aceasta reprezintă o
opțiune de politică legislativă și nu aduce în niciun fel atingere
dispozițiilor constituționale invocate în cauză, prevederile
criticate fiind aplicabile tuturor persoanelor calificate ca subiecți
activi și care se află în ipoteza normei, fără nicio discriminare.
În același sens este și Decizia nr. 1.034 din 9 octombrie 2008,
publicată în Monitorul Oficial al României, Partea I, nr. 749 din
6 noiembrie 2008, prin care Curtea s-a pronunțat asupra
excepției de neconstituționalitate a dispozițiilor art. 181 alin. (1)
și (3) din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de către un
alt inculpat în același dosar al Tribunalului Militar București.
Deoarece până în prezent nu au intervenit elemente noi, de
natură să justifice schimbarea acestei jurisprudențe,
considerentele deciziilor de mai sus își păstrează valabilitatea și
în prezenta cauză.

6

MONITORUL OFICIAL AL ROMÂNIEI, PARTEA I, Nr. 531/31.VII.2009

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 181 alin. (1) și (3) din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Costache Nicolaie în Dosarul nr. 61/92/2007 al Tribunalului
Militar București.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 983
din 30 iunie 2009

referitoare la excepția de neconstituționalitate a dispozițiilor art. 2, 3 și 5 din Ordonanța Guvernului
nr. 15/2008 privind creșterile salariale ce se vor acorda în anul 2008 personalului din învățământ,
cu modificările și completările ulterioare
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 5 alin. (2) din Ordonanța Guvernului
nr. 15/2008 privind creșterile salariale ce se vor acorda în anul
2008 personalului din învățământ, excepție ridicată de Sindicatul
Învățământului Preuniversitar Argeșean ăMuntenia” din Pitești în
Dosarul nr. 3.466/109/2008 al Tribunalului Argeș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 1.504D/2009, nr. 1.774D/2009, nr. 1.775D/2009 și
nr. 2.214D—2.217D/2009, având ca obiect o excepție de
neconstituționalitate identică cu cea ridicată în Dosarul
nr. 510D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 1.504D/2009,
nr. 1.774D/2009, nr. 1.775D/2009 și nr. 2.214D—2.217D/2009 la
Dosarul nr. 510D/2009.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 1.504D/2009,
nr. 1.774D/2009, nr. 1.775D/2009 și nr. 2.214D—
nr. 2.217D/2009 la Dosarul nr. 510D/2009, care este primul
înregistrat.

Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate. În acest sens,
arată că Guvernul nu a depășit limitele legii de abilitare, întrucât
includerea sporurilor în coeficientul de multiplicare a avut drept
efect o majorare a salariului.
C U R T E A,

având în vedere actele și lucrările dosarelor, constată
următoarele:
Prin încheierile din 17 decembrie 2008, 17 martie 2009,
30 martie 2009, 31 martie 2009 și 7 aprilie 2009, pronunțate în
dosarele
nr.
3.466/109/2008,
nr.
2.870/109/2008,
nr. 3.585/109/2008, nr. 2.680/109/2008, nr. 2.875/109/2008,
nr. 3.579/109/2008, nr. 3.088/109/2008 și nr. 2.695/109/2008,
Tribunalul Argeș — Secția civilă și Curtea de Apel Pitești —
Secția civilă, pentru cauze privind conflicte de muncă și
asigurări sociale și pentru cauze cu minori și de familie au
sesizat Curtea Constituțională cu excepția de
neconstituționalitate a dispozițiilor art. 5 alin. (2) din
Ordonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, excepție ridicată de Sindicatul Învățământului
Preuniversitar Argeșean ăMuntenia” din Pitești în cauze având
ca obiect calcul drepturi salariale.
În motivarea excepției se arată că textul criticat nu ține cont
de Contractul colectiv de muncă unic la nivel de ramură
învățământ 2007/2008 și desființează un drept salarial câștigat.
Se mai susține că Guvernul nu poate fi abilitat să emită
ordonanțe în domeniul legii organice, deci, pe cale de
consecință, nu se poate anula un drept salarial deja câștigat și
prevăzut într-o lege organică. Se mai arată că Ordonanța
Guvernului nr. 15/2008 se vrea a fi, prin însăși titulatura sa, un
act normativ reglementând creșteri salariale, și nu modificări ale
structurii salariale.

MONITORUL OFICIAL AL ROMÂNIEI, PARTEA I, Nr. 531/31.VII.2009
Tribunalul Argeș — Secția civilă apreciază excepția de
neconstituționalitate ca fiind neîntemeiată, întrucât, prin intrarea
în vigoare a Ordonanței Guvernului nr. 15/2008, tranșele
suplimentare de vechime nu se mai adaugă la coeficientul de
multiplicare al tranșei de vechime de 30—35 de ani, de 35—40
de ani și de peste 40 de ani, ci sunt incluse chiar în coeficientul
de multiplicare al respectivelor tranșe de vechime. Prin urmare,
dreptul la tranșele suplimentare de vechime nu a fost nici
restrâns, nici înlăturat.
Curtea de Apel Pitești — Secția civilă, pentru cauze
privind conflicte de muncă și asigurări sociale și pentru
cauze cu minori și de familie, în dosarele nr. 1.504D/2009,
nr. 1.774D/2009, nr. 1.775D/2009, nr. 2.214D—2.217D/2009,
apreciază că excepția este întemeiată, întrucât dispozițiile legale
contestate, eliminând un spor și incluzându-l în coeficientul de
multiplicare, au depășit limitele legii de abilitare, încălcând,
astfel, textul art. 108 alin. (3) din Constituție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
neîntemeiată. Se arată că tranșele suplimentare de vechime
continuă să existe prin prevederile art. 50 alin. (2) din Legea
nr. 128/1997, acestea fiind incluse în coeficienții de multiplicare,
nefiind, deci, eliminate.
Avocatul Poporului apreciază că textele legale criticate sunt
constituționale, arătând că legiuitorul este în drept să
stabilească condițiile și criteriile de acordare a creșterilor
salariale și să modifice sistemul de salarizare existent ori să îl
înlocuiască cu altul nou, considerat mai adecvat pentru
atingerea scopului urmărit, ținând seama și de resursele
financiare disponibile în diferite perioade de timp.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5 alin. (2) din Ordonanța Guvernului nr. 15/2008
privind creșterile salariale ce se vor acorda în anul 2008
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, publicată în Monitorul Oficial
al României, Partea I, nr. 730 din 28 octombrie 2008, cu
modificările și completările ulterioare. Prevederile legale criticate
au următorul cuprins:
ă(2) În coeficienții de multiplicare cuprinși în anexele nr. 2, 2a
și în anexele nr. 1.1b și 1.2b, prevăzuți la ultimele 3 tranșe de
vechime recunoscută de 30—35 ani, 35—40 ani și peste 40 ani
în învățământ, sunt cuprinse și creșterile de 1/25 din coeficientul
de multiplicare corespunzător tranșei anterioare de vechime,
prevăzute la art. 50 alin. (2) din Legea nr. 128/1997, cu
modificările și completările ulterioare”.
Autorul excepției susține că dispozițiile legale criticate încalcă
prevederile constituționale ale art. 41 alin. (5) privind caracterul
obligatoriu al convențiilor colective, ale art. 52 alin. (1) privind

7

dreptul persoanei vătămate de o autoritate publică, ale art. 53
alin. (1) privind restrângerea exercițiului unor drepturi sau al unor
libertăți și ale art. 115 alin. (1) privind delegarea legislativă.
Examinând excepția de neconstituționalitate ridicată, Curtea
constată următoarele:
I. În ceea ce privește critica de neconstituționalitate
extrinsecă cu privire la încălcarea art. 115 alin. (1) din
Constituție, Curtea reține că aceasta este întemeiată. Textul
legal criticat a modificat structura drepturilor salariale, mai exact,
a reașezat principiile de salarizare în domeniul personalului din
învățământ, în sensul includerii unor sporuri și tranșe
suplimentare de vechime în coeficientul de multiplicare. Or,
art. 1 pct. V.1. din Legea nr. 373/2007 privind abilitarea
Guvernului de a emite ordonanțe, în temeiul căruia a fost
adoptată Ordonanța Guvernului nr. 15/2008, publicată în
Monitorul Oficial al României, Partea I, nr. 899 din 28 decembrie
2007, a prevăzut posibilitatea Guvernului de a emite ordonanțe
care să cuprindă ăreglementări privind majorările salariale ale
personalului din sectorul bugetar pe anul 2008”. Chiar dacă
salariul de bază al cadrelor didactice a cunoscut în fapt o
creștere, Curtea constată că Guvernul nu avea abilitarea legală
de a modifica structura de calcul a salariului, depășind astfel
limitele abilitării acordate prin Legea nr. 373/2007.
De altfel, Curtea reține că, în aceeași perioadă, au fost emise
și alte ordonanțe cu privire la creșterile salariale ce urmau să se
acorde diferitelor categorii de bugetari, însă acestea au vizat
creșterea procentuală a coeficientului de multiplicare și nu au
fost însoțite și de modificarea structurii salariului, de reașezarea
principiilor de salarizare (spre exemplu, se reține Ordonanța
Guvernului nr. 13/2008 privind creșterile salariate aplicabile
judecătorilor, procurorilor și altor categorii de personal din
sistemul justiției pentru anul 2008).
Curtea, prin mai multe decizii, spre exemplu Decizia nr. 300
din 9 iulie 2003, publicată în Monitorul Oficial al României,
Partea I, nr. 520 din 18 iulie 2003, a statuat că ădepășirea
abilitării constituie o încălcare a prevederilor art. 114 alin. (1) din
Constituție [devenit, ulterior revizuirii și republicării acesteia,
art. 115 alin. (1) — sn] care limitează strict delegarea legislativă
la obiectul acesteia, astfel cum este definit de legea de abilitare”.
Prin aceeași decizie, Curtea a stabilit că ăstarea de
neconstituționalitate a ordonanței examinate nu poate fi
eliminată prin legea de aprobare, întrucât lipsa abilitării
Guvernului pentru a emite ordonanțe într-un domeniu strict
precizat determină neconstituționalitatea intrinsecă a
ordonanței. În același sens s-a pronunțat Curtea Constituțională
și prin Decizia nr. 91 din 10 octombrie 1995, publicată în
Monitorul Oficial al României, Partea I, nr. 272 din 23 noiembrie
1995, statuând că «Parlamentul nu este îndreptățit să confirme
o normă neconstituțională care își păstrează acest caracter cât
timp legiuitorul n-a modificat-o»”.
În cauza de față, Curtea constată că, în pofida faptului că
ordonanța criticată a fost aprobată prin Legea nr. 221/2008,
aceasta nu a acoperit viciile sale de neconstituționalitate. De
asemenea, Curtea reține că nici modificarea sau completarea
dispoziției legale criticate de către legiuitorul ordinar sau delegat
nu poate acoperi neconstituționalitatea constatată de către
Curtea Constituțională, actele normative succesive de
modificare sau completare fiind lovite de același viciu de
neconstituționalitate în măsura în care confirmă soluția
legislativă declarată neconstituțională din punct de vedere
intrinsec sau extrinsec. O atare soluție se impune și pentru că
viciul de neconstituționalitate stabilit de instanța de contencios
constituțional trebuie eliminat, și nu perpetuat prin actele
normative succesive de modificare și completare.
Cu privire la celelalte dispoziții constituționale invocate în
susținerea excepției, Curtea reține că acestea nu au incidență în
cauză.

8

MONITORUL OFICIAL AL ROMÂNIEI, PARTEA I, Nr. 531/31.VII.2009

II. Ținând cont de dispozițiile art. 31 alin. (2) din Legea
nr. 47/1992, în caz de admitere a excepției, Curtea este
competentă să se pronunțe și asupra constituționalității altor
prevederi din actul atacat, de care în mod necesar și evident nu
pot fi disociate prevederile menționate în sesizare. Astfel de
prevederi sunt cele ale art. 2, 3 și ale art. 5 alin. (1) din
Ordonanța Guvernului nr. 15/2008, care reglementează
includerea sporului de stabilitate, sporului de suprasolicitare

neuropsihică și a unor creșteri în cuantum de 1/20 din
coeficientul de multiplicare corespunzător tranșei anterioare de
vechime, în coeficientul de multiplicare.
Prin urmare, Curtea constată că cele reținute cu privire la
neconstituționalitatea art. 5 alin. (2) din Ordonanța Guvernului
nr. 15/2008 sunt aplicabile mutatis mutandis și prevederilor
art. 2, 3 și art. 5 alin. (1) din Ordonanța Guvernului nr. 15/2008.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Sindicatul Învățământului Preuniversitar Argeșean ăMuntenia” din
Pitești în dosarele nr. 3.466/109/2008, nr. 2.870/109/2008, nr. 3.585/109/2008, nr. 2.680/109/2008, nr. 2.875/109/2008,
nr. 3.579/109/2008, nr. 3.088/109/2008 și nr. 2.695/109/2008 ale Tribunalului Argeș — Secția civilă și ale Curții de Apel Pitești —
Secția civilă, pentru cauze privind conflicte de muncă și asigurări sociale și pentru cauze cu minori și de familie, și constată că
dispozițiile art. 2, art. 3 și art. 5 din Ordonanța Guvernului nr. 15/2008 privind creșterile salariale ce se vor acorda în anul 2008
personalului din învățământ, cu modificările și completările ulterioare, sunt neconstituționale.
Definitivă și general obligatorie.
Decizia se comunică celor două Camere ale Parlamentului și Guvernului.
Pronunțată în ședința publică din data de 30 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 989
din 30 iunie 2009

referitoare la excepția de neconstituționalitate a dispozițiilor art. I pct. 2 și 3 din Ordonanța
de urgență a Guvernului nr. 151/2008 pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ
și a celor ale art. 2 și art. 3 din Ordonanța de urgență a Guvernului nr. 1/2009 privind unele măsuri
în domeniul salarizării personalului din sectorul bugetar
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ și a celor
ale art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, excepție ridicată de Sindicatul Liber din
Învățământ — Zona Câmpulung Moldovenesc în Dosarul
nr. 115/86/2009 al Tribunalului Suceava — Secția civilă.

La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 802D—nr. 814D/2009, nr. 860D/2009, nr. 876D/2009,
nr. 891D/2009, nr. 926D/2009, nr. 1.055D—1.059D/2009,
nr. 1.065D/2009 și nr. 1.682D/2009, având ca obiect o excepție
de neconstituționalitate identică cu cea ridicată în Dosarul
nr. 801D/2009.
La apelul nominal răspunde Sindicatul Salariaților din
Învățământul Preuniversitar Suceava în dosarele nr. 804D/2009,
nr. 805D/2009 și nr. 876D/2009, Sindicatul Învățământului
Preuniversitar Buzău în Dosarul nr. 860D/2009 și Sindicatul
Liber al Învățământului Preuniversitar Clujean în dosarele nr.
1.055D—nr. 1.059D/2009. Se constată lipsa celorlalte părți, față
de care procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 802D—
nr. 814D/2009, nr. 860D/2009, nr. 876D/2009, nr. 891D/2009,

MONITORUL OFICIAL AL ROMÂNIEI, PARTEA I, Nr. 531/31.VII.2009
nr. 926D/2009, nr. 1.055D—1.059D/2009, nr. 1.065D/2009 și
nr. 1.682D/2009 la Dosarul nr. 801D/2009.
Reprezentanții părților prezente, precum și cel al Ministerului
Public sunt de acord cu măsura conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 802D—
nr. 814D/2009, nr. 860D/2009, nr. 876D/2009, nr. 891D/2009,
nr. 926D/2009, nr. 1.055D—1.059D/2009, nr. 1.065D/2009 și
nr. 1.682D/2009 la Dosarul nr. 801D/2009, care este primul
înregistrat.
Cauza fiind în stare de judecată, președintele Curții acordă
cuvântul reprezentanților autorilor excepției, care, în esență,
solicită admiterea acesteia pentru faptul că ordonanțele de
urgență adoptate de Guvern contravin voinței Parlamentului așa
cum aceasta a fost exprimată prin Legea nr. 221/2008.
Ministerul Public solicită respingerea ca devenită
inadmisibilă a excepției de neconstituționalitate ce privește art. I
pct. 2 și 3 din Ordonanța de urgență a Guvernului nr. 151/2008,
întrucât, prin Decizia nr. 842 din 2 iunie 2009, nepublicată încă,
Curtea a constatat neconstituționalitatea textelor de lege
criticate. Cu privire la excepția de neconstituționalitate care
vizează art. 2 și 3 din Ordonanța de urgență a Guvernului
nr. 1/2009, solicită admiterea acesteia, întrucât încalcă
prevederile art. 41, art. 47 alin. (1) și art. 115 alin. (4) și (6) din
Constituție.
C U R T E A,

având în vedere actele și lucrările dosarelor, constată
următoarele:
Prin încheierile din 19 februarie 2009, 20 februarie 2009,
23 februarie 2009, 26 februarie 2009, 10 martie 2009, 17 martie
2009, 23 martie 2009, pronunțate în Dosarele nr. 115/86/2009,
nr. 114/86/2009, nr. 113/86/2009, nr. 8.655/86/2009,
nr. 8.654/86/2008, nr. 118/86/2009, nr. 126/86/2009,
nr. 127/86/2009,
nr.
119/86/2009,
nr.
125/86/2009,
nr. 128/86/2009,
nr.
116/86/2009,
nr.
117/86/2009,
nr. 129/86/2009, nr. 585/114/2009, nr. 8.653/86/2008,
nr. 8.691/99/2008, nr. 534/117/2009, nr. 528/117/2009,
nr. 529/117/2009, nr. 533/117/2009, nr. 530/117/2009,
nr. 626/86/2009, nr. 139/102/2009 și nr. 2.355/3/2009,
Tribunalul Suceava — Secția civilă, Tribunalul Buzău —
Secția civilă, Tribunalul Iași — Secția civilă, Tribunalul
Cluj — Secția mixtă de contencios administrativ și fiscal,
de conflicte de muncă și asigurări sociale, Tribunalul
Mureș — Secția civilă și Tribunalul București — Secția
a VIII-a conflicte de muncă și asigurări sociale au sesizat
Curtea Constituțională cu excepția de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ și a celor ale art. 2 și 3 din Ordonanța de urgență
a Guvernului nr. 1/2009 privind unele măsuri în domeniul
salarizării personalului din sectorul bugetar, excepție ridicată
de Sindicatul Liber din Învățământ — Zona Câmpulung
Moldovenesc, Sindicatul Salariaților din Învățământul
Preuniversitar Suceava, Sindicatul Învățământului Preuniversitar
Buzău, Uniunea Sindicatelor Libere din Învățământul
Preuniversitar Iași, Sindicatul Liber al Învățământului
Preuniversitar Clujean, Sindicatul Independent din Învățământul
Preuniversitar Sector 4 București și, din oficiu, de Tribunalul
Mureș — Secția civilă în cauze care au ca obiect pretenții
bănești.

9

În motivarea excepției se apreciază că, prin adoptarea
acestor ordonanțe de urgență, Guvernul refuză să aplice o lege
adoptată de Parlament, ceea ce încalcă prevederile
constituționale ale art. 1 alin. (3) și (4), precum și ale art. 61
alin. (1). De asemenea, se arată că Guvernul a adoptat
ordonanța de urgență cu încălcarea exigențelor stabilite de
art. 115 alin. (4) și (6) din Constituție, întrucât nu a indicat situația
extraordinară care a stat la baza emiterii acesteia, nu a motivat
corespunzător urgența acestei reglementări și a afectat
drepturile constituționale ale personalului didactic, și anume
dreptul la un nivel de trai decent și protecția socială a muncii.
În final, se consideră că au fost încălcate și prevederile
art. 102 alin. (1) și (2), precum și ale art. 141 din Constituție,
întrucât Guvernul nu a consultat Consiliul Economic și Social
atunci când a adoptat aceste ordonanțe de urgență.
Tribunalul Suceava — Secția civilă, Tribunalul Buzău —
Secția civilă și Tribunalul Iași — Secția civilă apreciază
excepția de neconstituționalitate ca fiind întemeiată.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale consideră excepția de neconstituționalitate ca fiind
neîntemeiată.
Tribunalul București — Secția a VIII-a conflicte de muncă
și asigurări sociale nu și-a exprimat opinia asupra excepției de
neconstituționalitate, contrar prevederilor art. 29 alin. (4) din
Legea nr. 47/1992.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în dosarele nr. 801D-814D/2009, apreciază că
excepția de neconstituționalitate ridicată este neîntemeiată, iar
în dosarele nr. 860D/2009 și nr. 876D/2009 consideră că
excepția ce privește art. I pct. 2 din Ordonanța de urgență a
Guvernului nr. 151/2008 este inadmisibilă și cea care privește
art. I pct. 3 din Ordonanța de urgență a Guvernului nr. 151/2008
este neîntemeiată.
Avocatul Poporului apreciază că excepția de
neconstituționalitate a dispozițiilor art. I pct. 2 și art. I pct. 3 din
Ordonanța de urgență a Guvernului nr. 151/2008 referitor la
art. 11 alin. (1) lit. a) și lit. b) din Ordonanța de urgență a
Guvernului nr. 15/2008 este inadmisibilă. Se mai apreciază că
dispozițiile art. I pct. 3 din Ordonanța de urgență a Guvernului
nr. 151/2008 referitor la art. 11 alin. (1) lit. c) și alin. (2) din
Ordonanța de urgență a Guvernului nr. 15/2008 sunt
neconstituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 2 și 3 din Ordonanța de urgență a

10

MONITORUL OFICIAL AL ROMÂNIEI, PARTEA I, Nr. 531/31.VII.2009

Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, precum și cele ale art. 2 și 3 din Ordonanța
de urgență a Guvernului nr. 1/2009 privind unele măsuri în
domeniul salarizării personalului din sectorul bugetar, publicată
în Monitorul Oficial al României, Partea I, nr. 60 din 30 ianuarie
2009, care au următorul cuprins:
— Art. I pct. 2 și 3 din Ordonanța de urgență a Guvernului
nr. 151/2008: ăOrdonanța Guvernului nr. 15/2008 privind
creșterile salariale ce se vor acorda în anul 2008 personalului
din învățământ, publicată în Monitorul Oficial al României,
Partea I, nr. 82 din 1 februarie 2008, aprobată cu modificări prin
Legea nr. 221/2008, cu modificările ulterioare, se modifică și se
completează după cum urmează: [...]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie — 31 martie 2008, valoarea coeficientului de
multiplicare 1,000: 230,247 lei;
— 1 aprilie — 30 septembrie 2008, valoarea coeficientului
de multiplicare 1,000: 244,061 lei;
— 1 octombrie — 31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și 3,
valoarea coeficientului de multiplicare 1,000 este următoarea:
— 1 ianuarie — 31 martie 2008, valoarea coeficientului de
multiplicare 1,000: 259,593 lei;
— 1 aprilie — 30 septembrie 2008, valoarea coeficientului
de multiplicare 1,000: 275,168 lei;
— 1 octombrie — 31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul 11,
cu următorul cuprins:
«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie — 28 februarie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1a, 1.2a, 2a și 3a;
b) pentru perioada 1 martie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;

c) pentru perioada 1 septembrie — 31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5.»”
— Art. 2 din Ordonanța de urgență a Guvernului nr. 1/2009:
ă1. La articolul 11 alineatul (1), literele a) și b) din Ordonanța
Guvernului nr. 15/2008 privind creșterile salariale ce se vor
acorda în anul 2008 și în anul 2009 personalului din învățământ,
publicată în Monitorul Oficial al României, Partea I, nr. 82 din
30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie — 31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».”
— Art. 3: ăValorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență.”
Autorii excepției susțin că dispozițiile legale criticate încalcă
prevederile constituționale ale art. 1 alin. (3) privind caracterul de
stat de drept, ale art. 1 alin. (4) privind principiul separației și
echilibrului puterilor în stat, ale art. 41 alin. (2) privind dreptul
salariaților la măsuri de protecție socială, ale art. 47 privind
nivelul de trai, ale art. 61 alin. (1) privind rolul Parlamentului, ale
art. 102 alin. (1) și (2) privind rolul Guvernului, ale art. 115
alin. (4) și (6) privind condițiile de adoptare ale ordonanțelor de
urgență, precum și ale art. 141 privind Consiliul Economic și
Social.
Analizând excepția de neconstituționalitate ridicată, Curtea
constată următoarele:
I. Prevederile art. I pct. 2 și 3 ale Ordonanței de urgență a
Guvernului nr. 151/2008 reduc, în mod substanțial, majorările
salariale la care ar fi avut dreptul personalul din învățământ în
temeiul Legii nr. 221/2008 de aprobare a Ordonanței Guvernului
nr. 15/2008. Curtea Constituțională, prin Decizia nr. 1.221 din
12 noiembrie 2008, publicată în Monitorul Oficial al României,
Partea I, nr. 804 din 2 decembrie 2008, a declarat
neconstituțională o reglementare similară adoptată de Guvern
tot printr-o ordonanță de urgență. Astfel, Ordonanța de urgență
a Guvernului nr. 136/2008 privind stabilirea unor măsuri pentru
salarizarea personalului din învățământ în anul 2008 modifica
unele prevederi ale Ordonanței Guvernului nr. 15/2008, astfel
cum a fost aprobată prin Legea nr. 221/2008, reducând
majorările salariale stabilite de Parlament. Curtea, prin decizia
menționată, a statuat că adoptarea ordonanțelor de urgență
numai în scopul contracarării unei măsuri de politică legislativă
în domeniul salarizării personalului din învățământ adoptată de
Parlament încalcă art. 1 alin. (4), art. 61 alin. (1) și art. 115
alin. (4) din Legea fundamentală. Totodată, o asemenea măsură
este contrară dispozițiilor art. 115 alin. (6) coroborate cu cele ale

MONITORUL OFICIAL AL ROMÂNIEI, PARTEA I, Nr. 531/31.VII.2009
art. 41 și art. 47 alin. (1) din Constituție. În consecință, Curtea a
constatat și încălcarea prevederilor constituționale ale art. 1
alin. (5), potrivit cărora, ăÎn România, respectarea Constituției,
a supremației sale și a legilor este obligatorie”.
Raportând cele reținute prin considerentele care au stat la
baza Deciziei nr. 1.221 din 12 noiembrie 2008 la prezenta
cauză, Curtea observă că acestea sunt aplicabile mutatis
mutandis și cu privire la situația creată prin adoptarea
Ordonanței de urgență a Guvernului nr. 151/2008. Ca urmare,
Curtea constată că Ordonanța de urgență a Guvernului
nr. 151/2008 încalcă prevederile art. 1 alin. (4) și (5), art. 41,
art. 47 alin. (1), art. 61 alin. (1) și art. 115 alin. (4) și (6) din
Constituție.
De asemenea, Curtea reține că, deși unele dispoziții cuprinse
în art. I pct. 2 și 3 din Ordonanța de urgență a Guvernului
nr. 151/2008 și-au încetat efectele, fiind norme cu aplicare
limitată în timp, neconstituționalitatea constatată lovește
dispozițiile legale în ansamblul său, astfel că efectele prezentei
decizii se întind și cu privire la textele legale care nu mai sunt în
vigoare. O asemenea concluzie se impune având în vedere
chiar considerentele de principiu ale Deciziei nr. 1.221 din
12 noiembrie 2008, prin care Curtea a stabilit că
neconstituționalitatea reținută lovește întreaga ordonanță de
urgență, chiar dacă unele prevederi ale sale au fost abrogate
anterior pronunțării respectivei decizii.
Mai mult, Curtea constată că ar fi discriminatoriu ca numai
unele prevederi dintr-o ordonanță de urgență să se aplice și să
își producă efectele pentru perioada de până la 30 aprilie 2009
și celelalte care vizează perioada de după 1 mai 2009 să fie
neconstituționale și să își înceteze aplicabilitatea, prin efectul

11

unei decizii de admitere, în condițiile în care art. I pct. 2 și 3 este
lovit de același viciu de neconstituționalitate extrinsec, întrucât
creșterile salariale preconizate prin Legea nr. 221/2008 nu au
fost acordate nici pentru anul 2008 și nici pentru anul 2009,
contrar voinței Parlamentului.
Cele reținute fac inutilă analiza excepției de neconstituționalitate în raport cu celelalte prevederi constituționale
invocate în susținerea acesteia.
În consecință, excepția de neconstituționalitate a prevederilor
art. I pct. 2 și 3 ale Ordonanței de urgență a Guvernului
nr. 151/2008 urmează să fie admisă.
II. Art. 2 și art. 3 din Ordonanța de urgență a Guvernului
nr. 1/2009 continuă abordarea cuprinsă în dispozițiile
Ordonanței de urgență a Guvernului nr. 151/2008, prevederi prin
care au fost reduse majorările salariale la care ar fi avut dreptul
personalul din învățământ în temeiul Legii nr. 221/2008 de
aprobare a Ordonanței Guvernului nr. 15/2008.
Considerentele arătate mai sus cu privire la
neconstituționalitatea dispozițiilor art. I pct. 2 și 3 ale Ordonanței
de urgență a Guvernului nr. 151/2008 sunt aplicabile mutatis
mutandis și cu privire la situația creată prin adoptarea art. 2 și 3
din Ordonanța de urgență a Guvernului nr. 1/2009. Astfel, Curtea
constată că textele menționate din Ordonanța de urgență a
Guvernului nr. 1/2009 încalcă prevederile art. 1 alin. (4) și (5),
art. 41, art. 47 alin. (1), art. 61 alin. (1) și art. 115 alin. (4) și (6)
din Constituție.
În consecință, Curtea urmează să admită excepția de
neconstituționalitate a dispozițiilor art. 2 și 3 din Ordonanța de
urgență a Guvernului nr. 1/2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Sindicatul Liber din Învățământ — Zona Câmpulung Moldovenesc,
Sindicatul Salariaților din Învățământul Preuniversitar Suceava, Sindicatul Învățământului Preuniversitar Buzău, Uniunea
Sindicatelor Libere din Învățământul Preuniversitar Iași, Sindicatul Liber al Învățământului Preuniversitar Clujean, Sindicatul
Independent din Învățământul Preuniversitar Sector 4 București și, din oficiu, de Tribunalul Mureș — Secția civilă în dosarele
nr. 115/86/2009, nr. 114/86/2009, nr. 113/86/2009, nr. 8.655/86/2009, nr. 8.654/86/2008, nr. 118/86/2009, nr. 126/86/2009,
nr. 127/86/2009, nr. 119/86/2009, nr. 125/86/2009, nr. 128/86/2009, nr. 116/86/2009, nr. 117/86/2009, nr. 129/86/2009,
nr. 585/114/2009, nr. 8.653/86/2008, nr. 8.691/99/2008, nr. 534/117/2009, nr. 528/117/2009, nr. 529/117/2009, nr. 533/117/2009,
nr. 530/117/2009, nr. 626/86/2009, nr. 139/102/2009 și nr. 2.355/3/2009 ale Tribunalului Suceava — Secția civilă, Tribunalului Buzău —
Secția civilă, Tribunalului Iași – Secția civilă, Tribunalului Cluj — Secția mixtă de contencios administrativ și fiscal, de conflicte de
muncă și asigurări sociale, Tribunalului Mureș — Secția civilă și Tribunalului București — Secția a VIII-a conflicte de muncă și
asigurări sociale, și constată că dispozițiile art. I pct. 2 și 3 din Ordonanța de urgență a Guvernului nr. 151/2008 pentru modificarea
și completarea Ordonanței Guvernului nr. 15/2008 privind creșterile salariale ce se vor acorda în anul 2008 personalului din
învățământ și ale art. 2 și art. 3 din Ordonanța de urgență a Guvernului nr. 1/2009 privind unele măsuri în domeniul salarizării
personalului din sectorul bugetar sunt neconstituționale.
Definitivă și general obligatorie.
Decizia se comunică celor două Camere ale Parlamentului și Guvernului.
Pronunțată în ședința publică din data de 30 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

12

MONITORUL OFICIAL AL ROMÂNIEI, PARTEA I, Nr. 531/31.VII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemelor comunelor Dobrun și Vișina Nouă,
județul Olt
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Dobrun și Vișina Nouă,
județul Olt, prevăzute în anexele nr. 1.1 și 1.2.
(2) Descrierea și semnificațiile elementelor însumate ale stemelor sunt
prevăzute în anexele nr. 2.1 și 2.2.
(3) Anexele nr. 1.1, 1.2, 2.1 și 2.2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
București, 1 iulie 2009.
Nr. 768.
ANEXA Nr. 1.1*)

STEMA

comunei Dobrun, județul Olt

ANEXA Nr. 2.1

DESCRIEREA ȘI SEMNIFICAȚIILE

elementelor însumate ale stemei comunei Dobrun,
județul Olt
Descrierea stemei
Potrivit anexei nr. 1.1, stema comunei Dobrun se compune
dintr-un scut triunghiular cu marginile rotunjite, traversat de o
fascie undată.
În partea superioară, în câmp roșu, se află trei flori de in de
argint, butonate albastru.
În câmp albastru, se află o plantă de floarea-soarelui în culori
naturale.
În vârful scutului, se află un zid de argint rostuit negru.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Floarea-soarelui reprezintă ocupația de bază a locuitorilor,
agricultura.
Florile de in semnifică cultivarea plantelor tehnice.
Fascia undată simbolizează râul Olteț.
Zidul evocă istoria localității și siturile arheologice denumite
ăLa Viile Brătășanu”.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.1 este reprodusă în facsimil.

13

MONITORUL OFICIAL AL ROMÂNIEI, PARTEA I, Nr. 531/31.VII.2009
ANEXA Nr. 1.2*)

ANEXA Nr. 2.2

STEMA
DESCRIEREA ȘI SEMNIFICAȚIILE

comunei Vișina Nouă, județul Olt

elementelor însumate ale stemei comunei Vișina Nouă,
județul Olt

Descrierea stemei
Potrivit anexei nr. 1.2, stema comunei Vișina Nouă se
compune dintr-un scut triunghiular cu marginile rotunjite,
înconjurat de o bordură albastră.
În câmp de argint, se află o vișină cu o frunză verde,
poziționată în bară.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Vișina, ca simbol, denumește localitatea și reprezintă
ocupația de bază a locuitorilor, pomicultura.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.2 este reprodusă în facsimil.

GUVERNUL ROMÂNIEI

HOTĂRÂRE
privind aprobarea stemei municipiului Târgu Secuiesc,
județul Covasna
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema municipiului Târgu Secuiesc, județul
Covasna, prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
București, 22 iulie 2009.
Nr. 837.

14

MONITORUL OFICIAL AL ROMÂNIEI, PARTEA I, Nr. 531/31.VII.2009
ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

municipiului Târgu Secuiesc, județul Covasna

elementelor însumate ale stemei
municipiului Târgu Secuiesc, județul Covasna
Descrierea stemei
Potrivit anexei nr. 1, stema municipiului Târgu Secuiesc se
compune dintr-un scut triunghiular cu marginile rotunjite, tăiat
orizontal.
În partea superioară, pe fond roșu, pe linia despărțitoare, se
află un tun de aur orientat spre dreapta.
În câmp albastru, pe o terasă verde, se află o căruță de aur
ieșind din flancul stâng al scutului, trasă de un cal de argint, cu
surugiul călare, cu veston, căciulă și cizme negre și pantaloni
albi cu vipușcă neagră, suflând într-o goarnă de poștaș de aur.
Din căruță ies trei spice de grâu de aur.
Scutul este trimbrat de o coroană murală de argint cu cinci
turnuri crenelate.
Semnificațiile elementelor însumate
Căruța cu trei spice de grâu simbolizează ocupația de bază
a locuitorilor, agricultura.
Poștașul face referire la faptul că aici a funcționat o stație de
poștă între Transilvania și Moldova.
Tunul semnifică participarea locuitorilor orașului la revoluția
din 1848—1849, amintind și de revoluționarul Gábor Áron.
La elaborarea stemei s-au folosit elemente heraldice din
stema orașului Târgu Secuiesc din anul 1909, corectată.
Coroana murală cu cinci turnuri crenelate semnifică faptul că
localitatea are rangul de municipiu.

*) Anexa nr. 1 este reprodusă în facsimil.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a resurselor de gnais și nisip
din perimetrul Câlnic
Având în vedere:
— Referatul Direcției generale gestionare, evaluare și concesionare resurse/rezerve minerale. Integrare europeană
nr. 301.103 din 22 iulie 2009;
— art. 31 lit. b) coroborat cu art. 32 din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare din perimetrul
Câlnic, județul Alba, convenită prin Licența de concesiune
nr. 11.108/2008 încheiată între Agenția Națională pentru Resurse
Minerale, în calitate de concedent, și Societatea Comercială TRUST

CONSTRUCȚII RADLINGER — S.R.L. Timișoara, în calitate de
concesionar, încetează la data publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Gelu-Agafiel Mărăcineanu
București, 21 iulie 2009.
Nr. 16.

MONITORUL OFICIAL AL ROMÂNIEI, PARTEA I, Nr. 531/31.VII.2009

15

AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a resurselor de granit
din perimetrul Valea Mare
Având în vedere:
— Referatul Direcției generale gestionare, evaluare și concesionare resurse/rezerve minerale. Integrare europeană
nr. 301.104 din 22 iulie 2009;
— art. 31 lit. b) coroborat cu art. 32 din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare din perimetrul Valea
Mare, județul Arad, convenită prin Licența de concesiune
nr. 7.773/2006 încheiată între Agenția Națională pentru Resurse
Minerale, în calitate de concedent, și Societatea Comercială TRUST

CONSTRUCȚII RADLINGER — S.R.L. Timișoara, în calitate de
concesionar, încetează la data publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Gelu-Agafiel Mărăcineanu

București, 21 iulie 2009.
Nr. 17.

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru suspendarea aplicării Ordinului președintelui Agenției Naționale de Administrare Fiscală
nr. 1.156/2009 privind legitimațiile de inspecție fiscală
În temeiul art. 12 alin. (3) din Hotărârea Guvernului nr. 109/2009 privind organizarea și funcționarea Agenției Naționale de
Administrare Fiscală și al art. 105 alin. (7) din Ordonanța Guvernului nr. 92/2003 privind Codul de procedură fiscală, republicată,
cu modificările și completările ulterioare,
președintele Agenției Naționale de Administrare Fiscală emite următorul ordin:
Art. 1. — Începând cu data publicării în Monitorul Oficial al
României, Partea I, a prezentului ordin și până la data de
1 octombrie 2009 se suspendă aplicarea Ordinului președintelui
Agenției Naționale de Administrare Fiscală nr. 1.156/2009
privind legitimațiile de inspecție fiscală, publicat în Monitorul
Oficial al României, Partea I, nr. 373 din 3 iunie 2009.
Art. 2. — Direcția generală de coordonare inspecție fiscală,
Direcția generală de administrare a marilor contribuabili,

direcțiile generale ale finanțelor publice județene și Direcția
Generală a Finanțelor Publice a Municipiului București vor lua
măsuri pentru ducerea la îndeplinire a prevederilor prezentului
ordin.
Art. 3. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar
București, 28 iulie 2009.
Nr. 1.384.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 531/31.VII.2009 conține 16 pagini.

Prețul: 3,20 lei

&JUYDGY|432536]
ISSN 1453—4495

