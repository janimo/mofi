PARTEA I

Anul 177 (XXI) — Nr. 489

Marți, 14 iulie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

1.209. — Decret pentru constatarea vacanței unui post de
membru al Guvernului ................................................

2

1.210. — Decret pentru desemnarea unui membru al
Guvernului ..................................................................

2

HOTĂRÂRI ALE GUVERNULUI ROMÂNIEI
730.

— Hotărâre privind darea în administrarea
Ministerului Administrației și Internelor a unui imobil
aflat în domeniul public al statului ..............................

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
669/1.304. — Ordin al ministrului mediului și al ministrului
economiei privind aprobarea Procedurii de înregistrare
a producătorilor de baterii și acumulatori ..................

4–7

ACTE ALE BĂNCII NAȚIONALE A ROMÂNIEI
25. — Circulară privind ratele dobânzilor plătite la rezervele
minime obligatorii începând cu perioada de aplicare
24 iunie—23 iulie 2009 ..............................................

8

2

MONITORUL OFICIAL AL ROMÂNIEI, PARTEA I, Nr. 489/14.VII.2009

DECRETE
PREȘEDINTELE ROMÂNIEI

DECRET
pentru constatarea vacanței unui post de membru
al Guvernului
În temeiul art. 85 alin. (2), art. 100 alin. (1) și art. 106 din Constituția
României, republicată, precum și al art. 5 și art. 8 alin. (1) din Legea nr. 90/2001
privind organizarea și funcționarea Guvernului României și a ministerelor, cu
modificările și completările ulterioare,
având în vedere propunerea primului-ministru,
Președintele României d e c r e t e a z ă:
Articol unic. — Se ia act de demisia doamnei Monica Maria Iacob-Ridzi,
ministrul tineretului și sportului, și se constată încetarea funcției acesteia de
membru al Guvernului.
PREȘEDINTELE ROMÂNIEI

TRAIAN BĂSESCU
București, 14 iulie 2009.
Nr. 1.209.

PREȘEDINTELE ROMÂNIEI

DECRET
pentru desemnarea unui membru al Guvernului
În temeiul prevederilor art. 85 alin. (2), art. 100 alin.(1), art. 106 din
Constituția României, republicată, precum și ale art. 10 din Legea nr. 90/2001
privind organizarea și funcționarea Guvernului României și a ministerelor, cu
modificările și completările ulterioare,
ca urmare a demisiei din funcția de ministru al tineretului și sportului a
doamnei Monica Maria Iacob-Ridzi,
având în vedere propunerea primului-ministru,
Președintele României d e c r e t e a z ă:
Articol unic. — Se desemnează doamna Sorina Luminița Plăcintă în funcția
de ministru al tineretului și sportului.
PREȘEDINTELE ROMÂNIEI

TRAIAN BĂSESCU
București, 14 iulie 2009.
Nr. 1.210.

3

MONITORUL OFICIAL AL ROMÂNIEI, PARTEA I, Nr. 489/14.VII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind darea în administrarea Ministerului Administrației și Internelor
a unui imobil aflat în domeniul public al statului
În temeiul art. 108 din Constituția României, republicată, și al art. 12 alin. (1) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă darea în administrarea Ministerului
Administrației și Internelor, prin Inspectoratul de Poliție al
Județului Maramureș, a unui imobil teren, trecut în domeniul
public al statului prin Hotărârea Consiliului Local al Orașului
Tăuții Măgherăuș nr. 122/2008, modificată prin Hotărârea
Consiliului Local al Orașului Tăuții Măgherăuș nr. 143/2008,
identificat potrivit anexei care face parte integrantă din prezenta
hotărâre, în vederea construirii sediului Poliției Orașului Tăuții
Măgherăuș.

(2) Suprafața de teren transmisă potrivit alin. (1) nu poate
primi altă destinație.
Art. 2. — Predarea-preluarea imobilului prevăzut la art. 1 se
face pe bază de protocol încheiat între părțile interesate, în
termen de 30 de zile de la data intrării în vigoare a prezentei
hotărâri.
Art. 3. — După preluarea în administrare a imobilului,
Ministerul Administrației și Internelor își va actualiza în mod
corespunzător datele din evidența de cadastru și cantitativvalorică.

PRIM-MINISTRU

EMIL BOC

Contrasemnează:
Viceprim-ministru,
ministrul administrației și internelor,
Dan Nica
Ministrul finanțelor publice,
Gheorghe Pogea

București, 24 iunie 2009.
Nr. 730.

ANEXĂ

D AT E L E D E I D E N T I F I C A R E

ale imobilului aflat în domeniul public al statului care se transmite
în administrarea Ministerului Administrației și Internelor
Locul unde este
situat imobilul teren
care se transmite

Orașul Tăuții Măgherăuș,
județul Maramureș

Persoana juridică
de la care
se dă imobilul
în administrare

Persoana juridică
la care
se dă imobilul
în administrare

Consiliul Local
al Orașului Tăuții
Măgherăuș, județul
Maramureș

Ministerul Administrației
și Internelor —
Inspectoratul de Poliție
al Județului Maramureș

Caracteristicile tehnice
ale imobilului

Teren:
Suprafața = 690 m2
C.F. nr. 1.505 Tăuții
Măgherăuș
Nr. cadastral 5281

Ministerul Finanțelor
Publice urmează
să atribuie număr
de inventar pentru acest
imobil teren.

4

MONITORUL OFICIAL AL ROMÂNIEI, PARTEA I, Nr. 489/14.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI
Nr. 669 din 28 mai 2009

MINISTERUL ECONOMIEI
Nr. 1.304 din 30 iunie 2009

ORDIN
privind aprobarea Procedurii de înregistrare a producătorilor de baterii și acumulatori
În conformitate cu prevederile art. 6 alin. (4), (5) și (6) din Hotărârea Guvernului nr. 1.132/2008 privind regimul bateriilor
și acumulatorilor și al deșeurilor de baterii și acumulatori,
în temeiul prevederilor:
— art. 5 alin. (7) din Hotărârea Guvernului nr. 57/2009 privind organizarea și funcționarea Ministerului Mediului;
— art. 9 alin. (4) din Hotărârea Guvernului nr. 1720/2008 privind organizarea și funcționarea Ministerului Economiei, cu
modificările și completările ulterioare,
ministrul mediului și ministrul economiei emit următorul ordin:
Art. 1. — Se aprobă Procedura de înregistrare a
producătorilor de baterii și acumulatori, prevăzută în anexa care
face parte integrantă din prezentul ordin.

Art. 2. — Agenția Națională pentru Protecția Mediului va duce
la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul mediului,
Nicolae Nemirschi

Ministrul economiei,
Adriean Videanu

ANEXĂ

PROCEDURA

de înregistrare a producătorilor de baterii și acumulatori
Art. 1. — (1) Producătorii existenți pe piață sunt obligați să se
înregistreze la Agenția Națională pentru Protecția Mediului în
registrul prevăzut la art. 6 alin. (4) din Hotărârea Guvernului
nr. 1.132/2008 privind regimul bateriilor și acumulatorilor și al
deșeurilor de baterii și acumulatori.
(2) Pentru analiza documentației și emiterea numărului de
înregistrare se plătește un tarif de 500 lei în contul indicat de
Agenția Națională pentru Protecția Mediului.
(3) Înregistrarea se face în baza următoarelor documente:
a) cererea de acordare a numărului de înregistrare privind
introducerea pe piață a bateriilor și acumulatorilor, conform
modelului prevăzut în anexa nr. 1;
b) informații generale pentru anul anterior celui în care se
face înregistrarea, conform modelului prevăzut în anexa nr. 2;
c) certificatul de înregistrare la Oficiul Național al Registrului
Comerțului, copie conform cu originalul;
d) certificatul constatator eliberat de Oficiul Național al
Registrului Comerțului, în original, eliberat cu maximum 15 zile
înainte de data depunerii documentației;
e) dovada de achitare a tarifului.
(4) Documentele necesare înscrierii în registru se depun la
sediul Agenției Naționale pentru Protecția Mediului sau se
transmit prin poștă.
Art. 2. — (1) Numărul de înregistrare în Registrul
producătorilor de baterii și acumulatori se eliberează în termen
de 15 zile lucrătoare de la depunerea documentației complete
prevăzute la art. 1 alin (3), conform Formularului al cărui conținut
este prevăzut în anexa nr. 3.

(2) Numărul de înregistrare în Registrul producătorilor de
baterii și acumulatori se eliberează direct de la Agenția Națională
pentru Protecția Mediului unei persoane autorizate a
solicitantului sau unei alte persoane împuternicite de acesta, pe
baza actului de identitate și a împuternicirii în original.
(3) Orice modificare a datelor transmise prin documentația
de înregistrare va fi anunțată la Agenția Națională pentru
Protecția Mediului în termen de 30 de zile lucrătoare de la
apariția acesteia.
(4) În cazul în care Agenția Națională pentru Protecția
Mediului apreciază că modificarea survenită implică emiterea
unui nou număr de înregistrare în Registrul producătorilor de
baterii și acumulatori, solicită operatorului economic achitarea
unui tarif de 100 lei în contul indicat de aceasta.
Art. 3. — (1) Numărul de înregistrare în Registrul
producătorilor de baterii și acumulatori obținut de un operator
economic este valabil doar însoțit de anexa la numărul de
înregistrare în Registrul producătorilor de baterii și acumulatori
întocmită conform modelului prevăzut în anexa nr. 3 la
procedură
(2) Anexa la numărul de înregistrare în Registrul
producătorilor de baterii și acumulatori se actualizează anual.
(3) Cererea de actualizare a anexei la numărul de
înregistrare în Registrul producătorilor de baterii și acumulatori,
întocmită conform modelului din anexa nr. 4, se transmite la
Agenția Națională pentru Protecția Mediului până la data de
28 februarie a fiecărui an, însoțită de următoarele acte:
a) Planul de gestionare a deșeurilor de baterii și acumulatori:

MONITORUL OFICIAL AL ROMÂNIEI, PARTEA I, Nr. 489/14.VII.2009
1. pentru producătorii care au predat responsabilitatea
privind gestionarea deșeurilor de baterii și acumulatori — copia
contractului cu organizația colectivă autorizată;
2. pentru producătorii care acționează individual: modul în
care au organizat activitățile de colectare a deșeurilor de baterii
și acumulatori și gestionarea deșeurilor de baterii și acumulatori
colectate, inclusiv copii ale contractelor cu operatorii economici
autorizați care colectează și/sau gestionează deșeurile de
baterii și acumulatori colectate;
b) raportarea datelor privind bateriile și acumulatorii introduși
pe piață și modul de gestionare a deșeurilor de baterii și
acumulatori pentru anul anterior celui în care se face
actualizarea anexei la numărul de înregistrare în Registrul
producătorilor de baterii și acumulatori;
c) informații generale pentru anul anterior celui în care se
face înregistrarea, conform modelului prevăzut în anexa nr. 2;
d) Dovada de achitare a tarifului de 100 lei pentru
actualizarea anexei la numărul de înregistrare în Registrul
producătorilor de baterii și acumulatori în contul indicat de
Agenția Națională pentru Protecția Mediului.
(4) Pentru actualizarea anuală a anexei la numărul de
înregistrare în Registrul producătorilor de baterii și acumulatori,
producătorul poate alege opțiunea îndeplinirii responsabilităților
prin transferare către o organizație colectivă numai dacă există
cel puțin o organizație colectivă autorizată.

5

(5) Anexa la numărul de înregistrare în Registrul
producătorilor de baterii și acumulatori se eliberează în termen
de 30 de zile lucrătoare de la depunerea documentației
complete prevăzute la alin. (3).
(6) Eliberarea anexei la numărul de înregistrare în Registrul
producătorilor de baterii și acumulatori se face direct de la
Agenția Națională pentru Protecția Mediului persoanei
autorizate a solicitantului sau unei alte persoane împuternicite
de aceasta, pe baza actului de identitate și a împuternicirii în
original.
Art. 4. — Numărul de înregistrare primit în Registrul
producătorilor de baterii și acumulatori este comunicat în
rețeaua de distribuție a producătorului, conform art. 6 alin. (6) din
Hotărârea Guvernului nr. 1.132/2008, în termen de maximum
15 zile lucrătoare de la atribuire.
Art. 5. — (1) Producătorii care renunță la introducerea pe
piață a bateriilor și acumulatorilor sunt obligați să solicite
radierea din registru la Agenția Națională pentru Protecția
Mediului, în termen de 15 zile lucrătoare de la încetarea
activității.
(2) Cererea de radiere este însoțită de raportarea
corespunzătoare intervalului dintre data ultimei raportări și data
cererii de radiere.
Art. 6. — Anexele nr. 1—4 fac parte integrantă din prezenta
procedură.

ANEXA Nr. 1
la procedură

Antet solicitant
Nr. ............../...................
CERERE

de acordare a numărului de înregistrare privind introducerea pe piață a bateriilor și acumulatorilor
Subscrisa, ........................................................................, cu sediul social în ............................., str. ..................... nr. .....,
bl. ..., ap. ....., județul/sectorul ..................., înregistrată la Oficiul Registrului Comerțului sub nr. ................................., cod unic de
înregistrare nr. ......................, cont bancar nr. .........................................................., deschis la ......................, sucursala ....................,
telefon ...................., fax ................., e-mail ......................, reprezentată prin ..............................., în calitate de ............................,
solicită acordarea numărului de înregistrare pentru introducerea pe piață a bateriilor și acumulatorilor de tipul .................................1.
Anexăm documentele specifice prevăzute la art. 1 alin. (3) din Procedura de înregistrare a producătorilor de baterii și
acumulatori, aprobată prin Ordinul ministrului mediului și al ministrului economiei nr. 669/1.304/2009.
Intenționăm să ne îndeplinim responsabilitățile de colectare și gestionare a deșeurilor de baterii și acumulatori2:
□ individual
□ prin transferarea responsabilității către o organizație colectivă autorizată conform legislației în vigoare.
Declarăm pe propria răspundere, potrivit legii penale, că documentele prezentate în copie sunt conforme cu originalul.
Data ....................
Persoana autorizată,
............................................................
(numele, prenumele, semnătura și ștampila)

1
2

Se vor specifica una sau mai multe dintre categoriile prevăzute în anexa nr. 2 la procedură.
Se va bifa opțiunea corespunzătoare.

6

MONITORUL OFICIAL AL ROMÂNIEI, PARTEA I, Nr. 489/14.VII.2009
ANEXA Nr. 2
la procedură

Antet solicitant
Nr. ............../...................
Informații generale
Tipuri de baterii și acumulatori introduși pe piață
Tipul de baterie/acumulator

Greutatea
[tone]

Nr. bucăți

1a Alcaline
1b Litiu
1c Zinc carbon
1d Zinc aer
1e Oxid de mercur (HgO)
1f Oxid de argint (Ag2O)
1g Ansamblu de baterii

Baterii portabile
(categoriile 1 și 2)

1h Altele
2a Nichel Cadmiu (NiCd)
2b Plumb
2c Nichel metal hidrura (NiMH)
2d Litiu ion
2e Litiu polimer
2f Altele
3a Plumb acid

Baterii auto (categoria 3)

3b Nichel cadmiu (NiCd)
3c Altele
4a Plumb acid

Baterii industriale (categoria 4) 4b Nichel cadmiu (NiCd)
4c Altele

Persoana autorizată,
.............................................................
(numele, prenumele, semnătura și ștampila)

ANEXA Nr. 3
la procedură

Numărul de înregistrare în Registrul producătorilor de baterii și acumulatori
În baza Hotărârii Guvernului nr. 459/2005 privind reorganizarea și funcționarea Agenției Naționale pentru Protecția
Mediului, cu modificările ulterioare, și a Hotărârii Guvernului nr. 1.132/2008 privind regimul bateriilor și acumulatorilor și al deșeurilor
de baterii și acumulatori,
în urma analizării documentelor transmise și a verificării,
se emite:
NUMĂRUL DE ÎNREGISTRARE .....................

pentru ..................................., cod unic de înregistrare
.............. din localitatea ........................, sectorul/județul ................
str. ................................. nr. ................, în scopul introducerii pe piață a bateriilor și acumulatorilor, conform anexei la numărul de
înregistrare în Registrul producătorilor de baterii și acumulatori care face parte integrantă din prezentul formular.
Numărul de înregistrare este valabil începând cu data de ........................ .
Președintele Agenției Naționale pentru Protecția Mediului,
..................................................................................................
Semnătura și ștampila
.........................................

7

MONITORUL OFICIAL AL ROMÂNIEI, PARTEA I, Nr. 489/14.VII.2009

ANEXA
la numărul de înregistrare în Registrul producătorilor de baterii și acumulatori

Data emiterii anexei ....................

Pentru ......................................................, cod unic de înregistrare .........., din localitatea ...............................,
sectorul/județul ................................. str. ................................. nr. ...................., înregistrat în Registrul producătorilor de baterii la
numărul .................................................., în scopul punerii pe piață în anul ...................... a următoarelor tipuri de baterii și
acumulatori ...............................................1
Prezenta anexă este parte integrantă a numărului de înregistrare .................................. și este valabilă până la data de
28 februarie ................ .

Președintele Agenției Naționale pentru Protecția Mediului,
.................................................................................................
Semnătura și parafa
...............................................

1

Se vor specifica una sau mai multe dintre categoriile prevăzute în anexa nr. 2 la procedură.

ANEXA Nr. 4
la procedură

Antet solicitant
Nr. ............/.....................
CERERE

de actualizare a anexei la numărul de înregistrare în Registrul producătorilor de baterii și acumulatori
Subscrisa, ..................................................................., cu sediul social în ............................., str. .................................... nr.
....., bl. ..., ap. ....., județul/sectorul ............................, înregistrată la Oficiul Registrului Comerțului sub nr. ..........................., cod
unic de înregistrare nr. ......................., cont bancar nr. ......................................................, deschis la ...................................,
sucursala ................................, telefon ....................., fax ...................., e-mail ........................., având numărul de înregistrare în
Registrul producătorilor de baterii și acumulatori ................................................, reprezentată prin ..............................., în calitate
de ......................................., solicită actualizarea anexei la numărul de înregistrare în Registrul producătorilor de baterii și
acumulatori.
Anexăm documentele specifice prevăzute la art. 3 alin. (3) din Procedura de înregistrare a producătorilor de baterii și
acumulatori, aprobată prin Ordinul ministrului mediului și al ministrului economiei nr. 669/1.3042009.
Îndeplinim responsabilitățile de colectare și gestionare a deșeurilor de baterii și acumulatori1:
□ individual
□ prin transferarea responsabilității către o organizație colectivă autorizată conform legislației în vigoare.
Ne asumăm răspunderea, potrivit legii penale, că documentele prezentate în copie sunt conforme cu originalul.
Data ....................
Persoana autorizată,
.......................................................................
(numele, prenumele, semnătura și ștampila)

1

Se va bifa opţiunea corespunzătoare.

8

MONITORUL OFICIAL AL ROMÂNIEI, PARTEA I, Nr. 489/14.VII.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
începând cu perioada de aplicare 24 iunie—23 iulie 2009
În baza dispozițiilor art. 8 din Legea nr. 312/2004 privind Statutul Băncii
Naționale a României, în aplicarea prevederilor Regulamentului Băncii Naționale
a României nr. 6/2002 privind regimul rezervelor minime obligatorii, cu modificările
și completările ulterioare,
în temeiul art. 48 alin. (2) din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 iunie—23 iulie 2009, ratele dobânzilor
plătite la rezervele minime obligatorii sunt următoarele:
— 4,90 % pe an pentru rezervele minime obligatorii constituite în lei;
— 2,47 % pe an pentru rezervele minime obligatorii constituite în euro;
— 0,89 % pe an pentru rezervele minime obligatorii constituite în dolari SUA.
p. Președintele Consiliului de administrație al Băncii Naționale a României,
Florin Georgescu
București, 10 iulie 2009.
Nr. 25.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 489/14.VII.2009 conține 8 pagini.

Prețul: 1,60 lei

&JUYDGY|432116]
ISSN 1453—4495

