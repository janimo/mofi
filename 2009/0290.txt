PARTEA I

Anul 177 (XXI) — Nr. 290

Luni, 4 mai 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

68.

— Ordin al viceprim-ministrului, ministrul administrației
și internelor, privind modificarea anexei nr. 1 la Ordinul
ministrului administrației și internelor nr. 1.346/2006
pentru aprobarea componenței nominale și a
Regulamentului de organizare și funcționare ale
Comitetului interministerial pentru monitorizarea
serviciilor comunitare de utilități publice ....................

2

537.

— Ordin al ministrului sănătății privind revocarea
administratorului special al Societății Comerciale
SANEVIT 2003 — S.A. Arad ......................................

3

559.

— Ordin al ministrului transporturilor și infrastructurii
pentru completarea anexei la Ordinul ministrului
transporturilor,
construcțiilor
și
turismului
nr. 1.394/2006 privind aprobarea tarifelor pentru
prestațiile și serviciile specifice asigurate de Școala
Superioară de Aviație Civilă ......................................

3

658.

— Ordin al ministrului economiei privind aprobarea
Ghidului facilitatorului public pentru activitățile de
închidere și ecologizare a minelor în România ..........

4–13

2.084. — Ordin al ministrului culturii, cultelor și patrimoniului
național privind declasarea sitului arheologic ăInstitutul
Pasteur”, calea Giulești nr. 333, sectorul 6, București ......

14

2.144. — Ordin al ministrului culturii, cultelor și patrimoniului
național privind clasarea în Lista monumentelor
istorice, grupa ăB”, a imobilului Biserica ăSf. Voievozi”,
satul/comuna Scorțeni, județul Bacău ........................

14

2.145. — Ordin al ministrului culturii, cultelor și patrimoniului
național privind clasarea în Lista monumentelor
istorice, grupa ăB”, a imobilului din str. Mihai Eminescu
nr. 29, sectorul 1, București........................................

15

ACTE ALE BĂNCII NAȚIONALE A ROMÂNIEI
14.

— Circulară privind nivelul ratei dobânzii de referință a
Băncii Naționale a României valabil în luna mai 2009......

15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 290/4.V.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind modificarea anexei nr. 1 la Ordinul ministrului administrației și internelor nr. 1.346/2006
pentru aprobarea componenței nominale și a Regulamentului de organizare și funcționare
ale Comitetului interministerial pentru monitorizarea serviciilor comunitare de utilități publice
Având în vedere prevederile art. 4 alin. (3) din Hotărârea Guvernului nr. 246/2006 pentru aprobarea Strategiei naționale
privind accelerarea dezvoltării serviciilor comunitare de utilități publice,
luând în considerare prevederile art. 1 din Ordonanța de urgență a Guvernului nr. 221/2008 pentru stabilirea unor măsuri
de reorganizare în cadrul administrației publice centrale, ce stabilesc înființarea Ministerului Administrației și Internelor prin
reorganizarea Ministerului Internelor și Reformei Administrative, cu modificările ulterioare,
în temeiul dispozițiilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite următorul ordin:
Art. I. — Anexa nr. 1 ăComponența nominală a Comitetului
interministerial pentru monitorizarea serviciilor comunitare de
utilități publice (Comitet de monitorizare)” la Ordinul ministrului
administrației și internelor nr. 1.346/2006 pentru aprobarea
componenței nominale și a Regulamentului de organizare și
funcționare ale Comitetului interministerial pentru monitorizarea

serviciilor comunitare de utilități publice, publicat în Monitorul
Oficial al României, Partea I, nr. 582 din 5 iulie 2006, se modifică
și se înlocuiește cu anexa care face parte integrantă din
prezentul ordin.
Art. II. — Prezentul ordin se publică în Monitorul Oficial al
României, Partea I.

Viceprim-ministrul, ministrul administrației și internelor,
Dan Nica
București, 27 aprilie 2009.
Nr. 68.
ANEXĂ
(Anexa nr. 1 la Ordinul nr. 1.346/2006)

COMPONENȚA NOMINALĂ

a Comitetului interministerial pentru monitorizarea serviciilor comunitare de utilități publice
Nr.
crt.

Denumirea instituției

Funcția în instituție a
reprezentantului în Comitetul
de monitorizare

Calitatea și numele reprezentantului
în Comitetul de monitorizare

1.

Ministerul Administrației și Internelor

Secretar de stat

președinte
Cătălin Vrabie

2.

Ministerul Finanțelor Publice

Secretar de stat

membru
Gheorghe Gherghina

3.

Ministerul Mediului

Secretar de stat

membru
Dan Cârlan

4.

Ministerul Transporturilor și Infrastructurii

Secretar de stat

membru
Constantin Dascălu

5.

Ministerul Dezvoltării Regionale și Locuinței

Secretar de stat

membru
Gheorghe Răzvan Murgeanu

6.

Ministerul Economiei

Secretar de stat

membru
Tudor Șerban

7.

Ministerul Agriculturii, Pădurilor și Dezvoltării Rurale

Secretar de stat

membru
Marian Hoinaru

8.

Ministerul Sănătății

Secretar de stat

membru
Cristian-Anton Irimie

9.

Autoritatea Națională de Reglementare pentru
Serviciile Comunitare de Utilități Publice

Președinte

membru
Stelian Borzea

MONITORUL OFICIAL AL ROMÂNIEI, PARTEA I, Nr. 290/4.V.2009

3

MINISTERUL SĂNĂTĂȚII

ORDIN
privind revocarea administratorului special al Societății
Comerciale SANEVIT 2003 — S.A. Arad
Văzând Referatul de aprobare al Secretariatului general nr. 4.261/2009,
având în vedere prevederile art. 16 din Legea nr. 137/2002 privind unele
măsuri pentru accelerarea privatizării, cu modificările și completările ulterioare,
în temeiul Hotărârii Guvernului nr. 1.718/2008 privind organizarea și
funcționarea Ministerului Sănătății, cu modificările și completările ulterioare,
ministrul sănătății emite următorul ordin:
Art. 1. — Se revocă domnul Radu Valentin din calitatea de administrator
special al Societății Comerciale SANEVIT 2003 — S.A. Arad.
Art. 2. — La data intrării în vigoare a prezentului ordin încetează contractul
de mandat încheiat între domnul Radu Valentin și Ministerul Sănătății.
Art. 3. — Prezentul ordin se publică în Monitorul Oficial al României, Partea I.
Ministrul sănătății,
Ion Bazac
București, 29 aprilie 2009.
Nr. 537.

MINISTERUL TRANSPORTURILOR ȘI INFRASTRUCTURII

ORDIN
pentru completarea anexei la Ordinul ministrului transporturilor, construcțiilor și turismului
nr. 1.394/2006 privind aprobarea tarifelor pentru prestațiile și serviciile specifice asigurate
de Școala Superioară de Aviație Civilă
În temeiul prevederilor art. 7 din Ordonanța Guvernului nr. 15/1999 privind înființarea Școlii Superioare de Aviație Civilă,
aprobată cu modificări și completări prin Legea nr. 352/2003, și ale art. 5 alin. (4) din Hotărârea Guvernului nr. 76/2009 privind
organizarea și funcționarea Ministerului Transporturilor și Infrastructurii, cu modificările ulterioare,
ministrul transporturilor și infrastructurii emite următorul ordin:
Art. I. — La litera F ăTarife comerciale pentru activități
aeronautice” din anexa la Ordinul ministrului transporturilor,
construcțiilor și turismului nr. 1.394/2006 privind aprobarea
tarifelor pentru prestațiile și serviciile specifice asigurate de
Școala Superioară de Aviație Civilă, publicat în Monitorul Oficial
al României, Partea I, nr. 709 din 18 august 2006, cu modificările

ulterioare, după poziția nr. 13 se introduce o nouă poziție, poziția
nr. 14, cu următorul cuprins:
ă14.

Instruire simulator FNPT II MCC (A) 110 euro/oră”

Art. II. — Școala Superioară de Aviație Civilă va duce la
îndeplinire prevederile prezentului ordin.
Art. III. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu
București, 27 aprilie 2009.
Nr. 559.

4

MONITORUL OFICIAL AL ROMÂNIEI, PARTEA I, Nr. 290/4.V.2009

MINISTERUL ECONOMIEI

ORDIN
privind aprobarea Ghidului facilitatorului public pentru activitățile de închidere și ecologizare
a minelor în România
În scopul îndeplinirii obligațiilor asumate de Ministerul Economiei față de Banca Internațională pentru Reconstrucție și Dezvoltare
în baza Acordului de împrumut dintre România și BIRD, s-a elaborat Ghidul facilitatorului public.
Având în vedere prevederile Legii minelor nr. 85/2003, cu modificările și completările ulterioare, ale Normelor pentru aplicarea
Legii minelor nr. 85/2003, aprobate prin Hotărârea Guvernului nr. 1.208/2003, cu modificările ulterioare, și ale Legii nr. 167/2005
privind ratificarea Acordului de împrumut dintre România și Banca Internațională pentru Reconstrucție și Dezvoltare pentru
finanțarea Proiectului pentru închiderea minelor, refacerea mediului și regenerarea socioeconomică, semnat la București la
28 ianuarie 2005,
în temeiul Hotărârii Parlamentului României nr. 31/2008 pentru acordarea încrederii Guvernului, cu modificările ulterioare, al
Ordonanței de urgență a Guvernului nr. 221/2008 pentru stabilirea unor măsuri de reorganizare în cadrul administrației publice
centrale, cu modificările ulterioare, și al art. 9 alin. (4) din Hotărârea Guvernului nr. 1.720/2008 privind organizarea și funcționarea
Ministerului Economiei, cu modificările și completările ulterioare,
ministrul economiei emite următorul ordin:
Art. 1. — Se aprobă Ghidul facilitatorului public pentru
activitățile de închidere și ecologizare a minelor în România,
prevăzut în anexa care face parte integrantă din prezentul ordin.
Art. 2. — Direcția generală resurse minerale, Direcția buget,
contabilitate internă și Unitatea de management al proiectului

sunt însărcinate să ducă la îndeplinire prevederile prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul economiei,
Adriean Videanu
București, 7 aprilie 2009.
Nr. 658.

ANEXĂ

G H I D U L FA C I L I TAT O R U L U I P U B L I C

pentru activitățile de închidere și ecologizare a minelor în România
Glosar
Executant

Executant este un termen generic folosit în acest ghid. Se
referă la compania de proiectare care elaborează proiectul de
închidere a minei, la contractorul care execută lucrările de
închidere sau la dirigintele/asistența tehnică care supervizează
lucrările, în funcție de faza în care se află procesul de închidere
a minei.
Autoritatea contractantă

Autoritatea contractantă se referă la acele entități care prin
lege sunt desemnate să efectueze lucrări de închidere a minelor
în numele titularului/operatorului minier.
Părțile interesate

Părțile interesate se referă la persoanele, grupurile de
persoane sau alte entități care au un interes în și/sau sunt
afectate de procesul închiderii minelor.
Comunitatea locală

Comunitatea locală se referă la cetățenii orașului sau satului
afectat de procesul închiderii minei, dar și la cetățenii
comunităților învecinate, în cazul în care și acestea sunt afectate
de închiderea minei respective.

Introducere
Acest document furnizează îndrumări privind informarea,
consultarea și facilitarea publică pentru închiderea minelor în
România. Îndrumările au la bază anii de experiență din România
în activitățile de închidere a minelor și, de asemenea, experiența
internațională și standardele Băncii Mondiale, ale IFC și ale altor
organizații.
Informarea, consultarea și facilitarea publică sunt necesare
nu numai ca parte a unui sistem de guvernare responsabil, dar
și pentru că aduc o contribuție la îmbunătățirea calității
proiectului de închidere a minelor, previn eventualele pierderi
sau întârzieri ale proiectului și aduc alte beneficii, cum ar fi:
• Informarea părților interesate relevante și furnizarea unei
platforme pentru discuții deschise asupra aspectelor locale
legate de proiect.
• Oferirea posibilităților de a face comentarii la opțiunile
proiectului și garanția că niciun aspect major legat de proiect nu
va fi trecut cu vederea de către proiectant.
• Reducerea eventualelor conflicte printr-un proces de
comunicare/consultare deschis și transparent.

MONITORUL OFICIAL AL ROMÂNIEI, PARTEA I, Nr. 290/4.V.2009
• Facilitarea abordează problemele ridicate de comunitate și
ajută la includerea particularităților locale în elaborarea
proiectului.
• Sprijinirea procesului de luare a deciziilor pentru
identificarea unei opțiuni sustenabile și eficiente din punctul de
vedere al costurilor.
Scopul acestui ghid este de a asigura că informarea,
consultarea și facilitarea publică devin parte integrantă a
procesului de planificare și implementare a proiectelor de
închidere a minelor și că responsabilitatea va fi alocată încă din
stadiul incipient al proiectării. Ghidul se aplică aspectelor tehnice
și de infrastructură ale procesului de închidere a minelor cu
capital de stat aflate în portofoliul ministerului de resort.
Acest ghid ia în considerare Cadrul general de management
al mediului pentru închiderea minelor al Guvernului României, în
care facilitarea publică este considerată esențială. Se mai iau
de asemenea în considerare obligațiile stipulate în legislația
românească de a organiza consultări publice în cadrul evaluării
de mediu.
Definim termenii ăinformare”, ăconsultare” și ăfacilitare
publică”, generic utilizați în acest document, după cum urmează:
Informarea publică reprezintă activitatea de a furniza
oamenilor informații obiective și echilibrate despre procesul
închiderii minelor sau de a permite membrilor publicului general
accesul la informații, atunci când sunt interesați. Scopul este de
a mări gradul de conștientizare și înțelegere a procesului de
închidere a minelor printre membrii comunității locale, precum și
în mediul mai larg al părților interesate. Prin furnizarea de
informații echilibrate și obiective, neînțelegerile, motivele de
îngrijorare și de opoziție ar putea fi evitate.
Consultarea publică reprezintă activitatea de a obține
reacțiile și comentariile părților interesate în legătură cu procesul
de închidere a minelor. Implică identificarea și luarea la
cunoștință a problemelor ridicate, încorporarea acestora în
procesul de proiectare a închiderii minelor și furnizarea unui
răspuns.
Facilitarea publică reprezintă activitatea de înlesnire a
dialogului dintre comunitatea locală și alte părți interesate,
executant și autoritatea contractantă în cazul apariției unor
probleme sau motive de îngrijorare și are ca scop găsirea unei
soluții comune.
Procesul de închidere a minelor
Ghidul facilitatorului public pentru activitățile de închiderea și
ecologizarea minelor în România este un element esențial în
procesul de închidere a minelor și de refacere a mediului, fiind
Figura 1. Închiderea minei pas cu pas*)

*) Figura 1 este reprodusă în facsimil.

5

parte integrantă a acestuia. Închiderea minelor are loc în
următoarele etape:
— Etapa de pregătire
— Etapa de proiectare
— Etapa de execuție a lucrărilor
— Etapa postexecuție
Etapa de pregătire este etapa în timpul căreia sunt pregătite
închiderea minei și refacerea mediului înconjurător. Unele mine
și-au încetat deja activitatea, dar altele e posibil să fi fost oprite
doar recent. Problemele care ar putea să apară în timpul
următoarelor etape vor fi influențate de acest factor. În mod
normal, o mină care și-a încetat activitatea de curând va avea
mai multe probleme pentru facilitare decât o mină care nu a
funcționat timp îndelungat.
Proiectul închiderii minei va fi realizat de o companie
specializată de proiectare, iar implementarea lucrărilor va fi
executată de un contractor.
În afară de faptul că reprezintă o cerință legală în cadrul
procedurii de autorizare și de evaluare a impactului de mediu,
scopul informării, consultării și facilitării publice în timpul fazei
de proiectare este de a asigura că toate impacturile operațiilor
asociate cu închiderea minei au fost incluse în proiect și că
punctele de vedere ale părților interesate au fost anticipate într-o
măsură cât mai mare încă din faza de proiectare.
Odată acceptat proiectul, lucrările vor fi atribuite prin licitație
unui contractor. Lucrările pot dura de la câteva luni până la mai
mulți ani. Scopul informării și facilitării publice în timpul
implementării lucrărilor este de a asigura că părțile interesate și
comunitatea sunt informate în legătură cu evoluția lucrărilor și că
orice problemă apărută în timpul lucrărilor va fi comunicată și
vor fi găsite soluții pentru rezolvarea ei.
Odată ce lucrările au fost terminate, ele vor fi predate în mod
oficial fostului titular sau, după caz, administrației locale.
Problemele apărute ulterior vor trebui în continuare abordate de
contractor pe o perioadă postexecuție de 2 ani. Părțile interesate
trebuie să știe că problemele și preocupările legate de calitatea
(sau deficiențele) lucrărilor recepționate pot fi ridicate în
perioada de răspundere pentru defecte și procedura de
depunere a plângerilor și sesizărilor trebuie să fie bine înțeleasă.
Informarea, consultarea și facilitarea publică joacă un rol
diferit în aceste etape. Deoarece publicul nu face întotdeauna
distincție între aceste etape, este recomandabil ca facilitarea
publică să fie elaborată sub forma unui plan coerent, care să fie
dezvoltat înainte de a începe proiectul și să fie actualizat ori de
câte ori este necesar.

6

MONITORUL OFICIAL AL ROMÂNIEI, PARTEA I, Nr. 290/4.V.2009

Implementarea procesului de informare, consultare și
facilitare publică: 8 pași către facilitarea eficientă
Informații generale

În continuare sunt descriși cei 8 pași pentru o facilitare
publică eficientă în domeniul închiderii minelor din România.
Acești pași reprezintă elementele-cheie ale metodologiei
prezentate în acest ghid, care se bazează pe diferitele etape ale
unui proiect de închidere a minelor: pregătire, proiectare,
execuție și postexecuție. Această abordare este ilustrată în
figura 1, reprezentând schematic etapizarea unui proces de
închidere a minelor.
Activitățile și instrumentele facilitării publice într-o abordare
etapizată vor fi descrise pe larg în continuare și în anexa nr. 1.
Anexa nr. 2 cuprinde o trecere în revistă a abilităților și
atitudinii profesionale necesare pentru un facilitator public.
Pasul 1 — Stabilirea rolului facilitării publice și elaborarea
unui plan de informare și facilitare publică specific pentru fiecare
amplasament — etapa de pregătire
Pasul 2 — Organizarea unei prime sesiuni de întâlniri de
informare și consultare — etapa de preproiectare
Pasul 3 — Raportarea către comunitatea locală a primelor
discuții cu autoritatea contractantă și cu executantul — etapa de
proiectare
Pasul 4 — Organizarea celei de-a doua sesiuni de întâlniri de
informare și consultare, pe baza proiectului preliminar al
închiderii minei — etapa de proiectare
Pasul 5 — Organizarea celei de-a treia sesiuni de întâlniri de
informare și consultare, pe baza proiectului final al închiderii
minei, și anunțarea începerii lucrărilor — finalizarea etapei de
proiectare sau începutul etapei de execuție
Pasul 6 — Facilitarea problemelor și a preocupărilor apărute
în timpul fazei de execuție a proiectului — etapa de execuție a
proiectului
Pasul 7 — Organizarea întâlnirilor finale de informare și
consultare, pe baza finalizării execuției lucrărilor de închidere a
minei — finalizarea etapei de execuție
Pasul 8 — Facilitarea postexecuție — etapa postexecuție.
Pasul 1 — Stabilirea rolului facilitării publice și
pregătirea unui plan de informare și facilitare publică
specific pentru fiecare amplasament — etapa de pregătire
Scop
Scopul pasului 1 este de a pregăti temeinic procesul de
facilitare publică, pentru ca acesta să poată începe bine
documentat și fără întârzieri. Elemente-cheie în pregătire sunt:
— stabilirea rolului facilitatorului public în proiectarea
închiderii minei;
— înțelegerea și acordul între membrii Comitetului de
închidere implicați direct în procesul de proiectare a închiderii
minei, cum ar fi: contractorul, primarul, inginerul de supervizare
etc., în legătură cu rolul și funcția facilitării publice; și
— evaluarea și analiza completă a părților interesate de
amplasament. Mai mult, acest pas ar trebui folosit pentru a
pregăti și a elabora toate instrumentele de informare și
consultare de care este nevoie pentru a informa toate părțile
interesate cu privire la procesul de închidere a minei.
Activități
• Numirea facilitatorului public și organizarea unei întâlniri cu
inginerul de supervizare, contractorul și primarul pentru a
prezenta și a discuta funcția facilitatorului public în proiect.
• Pregătirea unei evidențe a părților interesate, pe baza ariei
de întindere și a impactului operațiilor fostei mine.
• Analiza părților interesate
— caracteristicile demografice, culturale și sociale;
— identificarea potențialelor probleme legate de închiderea
minei pe grupuri de părți interesate (impactul poate fi fizic,
economic, social, emoțional etc.).

• Planificarea și pregătirea unor instrumente de informare
preliminare pentru anunțarea planului de închidere a minei
— fișă de prezentare sau broșură;
— comunicatul de presă;
— ziarul local (publicarea unui editorial și/sau a unui anunț);
— poster. Acesta ar trebui să includă o hartă a
amplasamentului, descrierea procesului de închidere a minei și
posibilitățile de a lua legătura cu facilitatorul;
— pagină de internet (opțional).
• Identificarea preliminară a membrilor grupului consultativ
— identificarea acestora pe baza analizei părților
interesate și a analizei potențialilor membri ai grupului
consultativ;
— consultarea acestor potențiali membri cu privire la
interesul lor de a participa în grupul consultativ și programarea
unei prime întâlniri a grupului consultativ.
• Înființarea unei căsuțe poștale pentru plângeri sau sesizări
(vezi anexa nr. 1).
• Organizarea unei linii telefonice publice (opțional, vezi
anexa nr. 1).
Documente elaborate
• Harta părților interesate: identificarea și analiza părților
interesate
• Fișă de prezentare sau broșură
• Comunicat de presă și/sau anunț în ziar
• Poster
• Lista membrilor grupului consultativ
Rolul facilitatorului
Ca punct de plecare pentru un proces de facilitare publică ar
trebui desemnată o persoană independentă sau o entitate care
facilitează dialogul dintre comunitatea locală și alte părți
interesate afectate de închiderea minelor, pe de o parte, și
executantul, respectiv autoritatea contractantă, pe de altă parte.
Acestei entități sau persoane trebuie să îi fie atribuite roluri și
responsabilități distincte pentru a clarifica rolul facilitatorului față
de toate părțile implicate în procesul de consultare publică. În
anexa nr. 2 este inclusă o explicație detaliată asupra aptitudinilor
și atitudinii necesare pentru un facilitator.
Recomandări
• Este recomandat ca facilitatorul public să fie o persoană
sau o entitate independentă desemnată și plătită de autoritatea
contractantă.
• Este recomandat ca autoritatea contractantă să numească
facilitatori publici regionali, care să acopere principalele regiuni
cu locațiile unde are loc închiderea minelor. Facilitatorul regional
se va ocupa cu facilitarea publică a tuturor închiderilor de mine
din regiune. Când este necesar, facilitatorul regional va angaja
mai mulți facilitatori locali în funcție de complexitatea și de
numărul diferitelor proiecte de închidere a minelor.
• Facilitatorii regionali ar trebui să fie entități sau persoane
care cunosc caracteristicile culturale, economice și sociale ale
regiunii.
• Facilitatorul public trebuie să aibă puternice abilități
diplomatice, de comunicare și de relații umane.
• Facilitatorul nu trebuie neapărat să aibă o pregătire tehnică
(deși o afinitate cu problemele tehnice legate de închiderea
minelor ar fi recomandată), însă este recomandat ca el/ea să fie
întotdeauna prezent/ă la discuțiile tehnice dintre executant și
autoritatea contractantă, pentru a fi informat/ă în permanență cu
privire la procesul de închidere a minelor.
• Facilitatorul public funcționează ca interlocutor între
diferitele comunități locale și părțile externe interesate,
autoritatea contractantă și executanți.
• Este de o importanță deosebită pentru procesul de facilitare
publică ca facilitatorul public să rămână independent și, încă mai
important, să fie considerat independent de comunitatea locală
și alte părți interesate de închiderea minelor.

MONITORUL OFICIAL AL ROMÂNIEI, PARTEA I, Nr. 290/4.V.2009
• Facilitatorul public va îndeplini diferite roluri în facilitarea
publică a procesului de închidere a minelor. Pe de o parte,
facilitatorul va informa și va consulta comunitatea locală și alte
părți interesate în procesul de închidere a minelor. Pe de altă
parte, el/ea va facilita dialogul în cazul apariției problemelor în
comunitate cu privire la proiectul de închidere a minelor.
• Nu toate problemele ridicate de comunitatea locală vor
avea o relație directă cu proiectul de închidere a minelor și nu
toate pot fi soluționate de executant sau de autoritatea
contractantă. În aceste cazuri facilitatorul mai are rolul de a
ghida părțile interesate din comunitate către alte soluții ale
problemelor ridicate. Totuși, facilitatorul este conștient de limitele
mandatului său, care constă în principal în facilitarea proiectului
de închidere a minei.
• Facilitatorul va fi responsabil pentru organizarea întâlnirilor
dintre părțile interesate și executant și va raporta rezultatele
acestor întâlniri autorității contractante.
• Facilitatorul se va întâlni de asemenea cu comunitatea
locală și cu părțile externe interesate separat, pentru a discuta
problemele și preocupările pe care aceste părți nu doresc să le
discute direct cu executantul.
• Facilitatorul va anticipa posibilele conflicte dintre părțile
interesate din cadrul comunității și executant și va informa
autoritatea contractantă despre aceste conflicte.
• Facilitatorul va fi responsabil pentru conducerea și
urmărirea procesului de facilitare folosind instrumentele de
informare și consultare descrise mai jos.
Organizarea documentației și a raportării
Pentru transparență și pentru evidență este important ca
discuțiile din timpul întâlnirilor și problemele, sesizările și
nemulțumirile ridicate în timpul acestor întâlniri să fie
documentate întocmai. Mai mult, este important ca răspunsurile
să fie încorporate în lucrarea facilitatorului public. Comunicările
vor trebui sa fie corect documentate și înregistrate. Toate
acestea trebuie organizate și planificate înaintea începerii
procesului de informare, consultare și facilitare.
Raportarea este un element-cheie pentru a asigura o dublă
comunicare între autoritatea contractantă și executant, pe de o
parte, și comunitatea locală și alte părți interesate, pe de altă
parte. Mai mult, raportarea este cheia în asigurarea credibilității
continue a facilitatorului public pentru toate părțile implicate în
proiectul de închidere a minelor.
Recomandări
• Documentație. Notele întâlnirilor (întâlniri la primărie, întâlniri
ale grupului consultativ etc.), problemele, sesizările și
nemulțumirile, e-mailurile și telefoanele din partea membrilor
izolați ai comunității și a celorlalte părți interesate trebuie să fie
sistematic păstrate într-o bază de date a facilitatorului public și,
preferabil, și în baza de date a unității de facilitare publică din
cadrul autorității contractante. Toată documentația colectată de
facilitatorul public trebuie să fie ușor accesibilă și reproductibilă.
• Tratarea problemelor, sesizărilor și nemulțumirilor din partea
membrilor individuali ai comunității. Facilitatorul public are

responsabilitatea să evalueze dacă o problemă ridicată și
transmisă prin căsuța poștală pentru sesizări, prin telefon sau
prin e-mail are relevanță pentru întreaga comunitate și dacă
aceasta trebuie discutată în grupul consultativ. Criterii pentru a
determina dacă problemele ar trebui incluse în discuțiile grupului
consultativ sunt:
— relevanța pentru comunitate;
— relevanța socială;
— relevanța pentru mediu;
— relevanța legală.
• Rezultatul întâlnirilor grupului consultativ.
Este
responsabilitatea membrilor grupului consultativ să raporteze
rezultatul întâlnirilor mai departe către cei pe care îi reprezintă.
Cu toate acestea, este recomandat ca facilitatorul public să

7

verifice, eventual prin sondaj, dacă grupurile părților interesate
au fost informate corect și complet.
• Raportarea problemelor ridicate de membrii individuali ai
comunității sau de alte părți interesate. Este recomandat ca

facilitatorul public să stabilească în mod public un timp-limită cu
privire la raportarea problemelor ridicate prin instrumentele de
comunicare descrise pe larg mai sus. Este recomandat, în
funcție de problemă, ca reacțiile și comentariile să fie furnizate
într-un interval de timp de două luni, în funcție de planificarea și
de rezultatele întâlnirilor grupului consultativ. Chiar dacă
facilitatorul public decide că problemele sau nemulțumirile
ridicate nu vor fi discutate în grupul consultativ din cauza
relevanței scăzute pentru comunitate sau alte părți interesate,
este recomandat ca el/ea să raporteze acest lucru.
Evaluarea și analiza părților interesate
Facilitatorul public va trebui să cunoască amănunțit părțile
interesate în procesul de facilitare publică pentru a-și îndeplini
sarcina corespunzător. Un inventar cuprinzător al părților
interesate ar trebui să fie bazat pe o evaluare a comunității
locale din zona minieră. Exemple de întrebări care ar trebui puse
sunt:
— care sunt potențialele părți interesate?
— asupra cui ar putea proiectul să aibă un impact negativ?
— care sunt grupurile vulnerabile?
— care sunt suporterii și opozanții proiectului?
Alte aspecte care ar trebui luate în considerare în cadrul unei
evaluări și analize a părților interesate sunt:
• situația socio-demografică a comunității — numărul
populației, localizarea, densitatea, vârsta etc.;
• contextul socio-politic — organizarea și capacitatea la nivel
de gospodărie și comunitate, care influențează procesul de
participare în instituțiile locale, precum și accesul la servicii și la
informații;
• capacitatea instituțională — capacitatea managerilor de
proiect și a altor factori de decizie de a participa în mod eficient
la realizarea proiectului.
Recomandări
• Identificarea părților interesate. Este recomandat ca înainte
de începerea procesului de facilitare publică să fie făcut un
exercițiu de identificare amănunțită a părților interesate. Un
asemenea exercițiu asigură faptul că facilitatorul public cunoaște
dinainte mediul părților interesate. Astfel, structurează procesul
de facilitare și reduce riscul de excludere (neintenționată) a unor
anumite părți-cheie. Va fi necesară definirea ariei și activității
fostei mine și concentrarea pe impacturile specifice asupra
oamenilor (grupurilor de oameni).
• Ar trebui luate în considerare întotdeauna următoarele părți
interesate:
— primăria: primarii orașelor, viceprimarii și consilierii
importanți;
— organizațiile neguvernamentale sociale și de mediu locale;
— agențiile de stat locale sau regionale stabilite în
comunitate, în special cele care au de-a face cu probleme
sociale și de mediu;
— cetățenii
■ proprietarii adiacenți;
■ angajații;
■ vecinii apropiați;
■ alții.
— mass-media locală;
— liderii religioși.
• Definirea pe larg a părților interesate. Lista părților interesate
nu se limitează neapărat la cei menționați mai sus. Acestea pot
fi diferite în fiecare comunitate. Este important ca părțile
interesate să fie definite cât mai pe larg posibil. De exemplu,
cetățenii dintr-o comunitate învecinată pot de asemenea ridica
probleme privitoare la închiderea minei.

8

MONITORUL OFICIAL AL ROMÂNIEI, PARTEA I, Nr. 290/4.V.2009

• Analiza amănunțită a părților interesate. Pentru a înțelege
mai bine mediul părților locale interesate și comunitatea în
general, se recomandă să se facă de asemenea o analiză
amănunțită a acestora. Această analiză poate cuprinde:
— aspectele sociale, de sănătate, educaționale și
demografice ale comunității locale și, dacă este cazul, și ale
comunităților învecinate;
— o repartizare a principalelor părți interesate după un
criteriu al dorințelor, preocupărilor și al problemelor. Aceasta va
include o cuantificare a potențialilor susținători ai comunității și
a ăoponenților” cu privire la atitudinile, dorințele, preocupările și
problemele lor legate de proiect.
• Liderii grupului părților interesate. Pentru a îmbunătăți și
simplifica procesul de facilitare publică este important să se
identifice liderii grupurilor părților interesate, care în procesul de
facilitare publică vor avea rol de reprezentare pentru grupul din
care provin. Este foarte important să se asigure că acești lideri
de opinie oferă o bună reprezentare pentru comunitatea locală.
• Reevaluarea părților interesate. Grupurile interesate, liderii
lor și relevanța poziției lor în comunitatea locală și în relație cu
proiectul trebuie să fie evaluate în mod continuu.

Pasul 2 — Organizarea primei sesiuni de întâlniri de
informare și consultare — etapa de preproiectare
Scop
În pasul 2 comunitatea locală și alte părți interesate de
proiect sunt informate și consultate în legătură cu procesul de
închidere a minelor în general, fazele activității, tipul de
probleme și preocupările care pot fi luate în considerare, pentru
a fi incluse în proiect încă înainte ca etapa de proiectare să
înceapă.
În această fază informarea și consultarea au și scopul de a
asigura că toate aspectele legate de funcționarea fostei mine
sunt incluse în proiect.
În această fază comunitatea și părțile externe interesate au
posibilitatea să își exprime dorințele și preocupările cu privire la
procesul de închidere a minelor. Este obligația facilitatorului
public, în cooperare cu autoritatea contractantă, să organizeze
acest proces de informare, să se documenteze și să discute
dorințele și preocupările comunității și ale altor părți interesate.
Activități
• Pregătirea unei fișe de prezentare despre proces în general
și cu detalii despre zona care urmează a fi închisă
• Emiterea unui comunicat de presă
• Afișarea posterelor în locuri strategice în comunitatea locală
(municipalitate, centre de informare, zone din apropierea
amplasamentului etc.)
• Publicarea unui anunț în ziarul local
• Organizarea primei întâlniri la primărie pentru a informa și
consulta comunitatea cu privire la procesul de închidere a
minelor: pași și implicații
• Organizarea primei întâlniri a grupului consultativ
— Întâlnire introductivă pentru a explica rolul grupului
consultativ
— Prima consultare a membrilor grupului consultativ legată
de procesul de închidere a minelor
• Reconsiderarea după prima întâlnire și a altor părți
interesate pentru a fi invitate în grupul consultativ
• Trecerea în revistă a problemelor și dorințelor comunității
locale și ale altor părți interesate după primele întâlniri de la
primărie și ale grupului consultativ
• Raportarea și discutarea acestor probleme și dorințe cu
executantul și autoritatea contractantă
Documentele elaborate
• Procesul-verbal al întâlnirii de la primărie
• Procesul-verbal al întâlnirii grupului consultativ

• Trecerea în revistă a problemelor și dorințelor relevante ale
fiecărui grup de părți interesate
• Procesul-verbal al discuției cu autoritatea contractantă și
cu executantul
Organizarea și conducerea unei întâlniri la primărie
În continuare sunt descriși pașii de urmat pentru a organiza
o întâlnire productivă și eficientă la primărie. Rolul întâlnirii de la
primărie în procesul de facilitare publică pentru închiderea
minelor este descris și în anexa nr. 1.
Scopul unei întâlniri la primărie

Când se organizează o întâlnire la primărie trebuie reținute
scopul și obiectivele pentru care a fost organizată. Această
întâlnire servește la informarea comunității locale largi cu privire
la procesul de închidere a minei și oferă posibilitatea, sub o
formă limitată, de a consulta comunitatea cu privire la proiectul
de închidere a minei.
Având în vedere că o întâlnire la primărie este o adunare a
oamenilor într-un cadru mai larg, organizarea ei implică de
obicei pregătiri intense. Pentru a fi eficientă și a aduce rezultate
pentru procesul de facilitare publică, întâlnirea de la primărie
trebuie să fie bine pregătită în prealabil și bine structurată. Toate
informațiile relevante trebuie transmise participanților la întâlnire
și aceștia ar trebui să aibă posibilitatea, dacă doresc, de a
răspunde la aceste informații.
Activități

1. Schițarea agendei întâlnirii și invitarea vorbitorilor
a) Asigurați-vă că toți vorbitorii invitați își notează data și ora
întâlnirii în agenda lor.
b) O propunere pentru agenda întâlnirii
• Introducerea făcută de facilitatorul public. Descrie procesul
de facilitare publică la închiderea minei, incluzând instrumentele
de facilitare publică care trebuie implementate în comunitate.
• Salutul de bun venit al primarului
• Prezentarea generală a executantului de proiect
(proiectantul sau contractorul, în funcție de stadiul proiectului)
• Sesiune de întrebări și răspunsuri cu auditoriul. Facilitatorul
va conduce sesiunea și întrebările vor fi preluate direct de către
executant sau facilitator.
• Cuvântul de încheiere al facilitatorului. Descrie pașii
următori în procesul de facilitare publică pentru închiderea
minei, incluzând raportarea înapoi către comunitate.
2. Alegeți și rezervați locația întâlnirii
a) Asigurați capacitatea suficientă de locuri.
b) Rezervați o masă mare ca masă de prezidiu pentru toți
vorbitorii.
c) Dacă este posibil și necesar, organizați un sistem de sunet
și microfoane, video-proiector, laptop.
3. Invitați comunitatea la întâlnire
a) Invitații prin posterele afișate în zone centrale și strategice
din comunitate
b) Informați liderii comunității: preoți, oficiali ai primăriei etc.
Rugați-i să informeze comunitatea
4. Aranjarea sălii
a) Aranjați masa de prezidiu în fața sălii, cu vederea spre
auditoriu.
b) Plasați scaune în rânduri, cu fața spre masa de prezidiu.
c) În funcție de numărul persoanelor prezente, amplasați
strategic microfoane prin sală.
d) Amplasați un microfon pe masa de prezidiu.
5. Prezidarea întâlnirii
a) Facilitatorul va conduce discuția de-a lungul întâlnirii.
b) Facilitatorul va explica scopul întâlnirii și regulile de
intervenție. Doar facilitatorul alocă timpul de vorbire și invită la
cuvânt doritorii.
c) Recapitulați întrebările dacă nu au fost clar exprimate și
verificați cu persoana care a pus întrebarea pentru a evita
confuziile.

MONITORUL OFICIAL AL ROMÂNIEI, PARTEA I, Nr. 290/4.V.2009
d) Mențineți pe cât posibil planificarea timpului de întâlnire.
e) Țineți discuția sub control. Întrerupeți discuțiile în
contradictoriu dacă acestea scapă de sub control.
f) La sfârșitul întâlnirii, facilitatorul trebuie să clarifice în fața
audienței următorii pași din proiectul de închidere a minei,
inclusiv modul de raportare a problemelor ridicate.
Obținerea unor rezultate optime din întâlnirea la primărie

• Stabilirea clară a scopului discuției
• Selectarea participanților cu ajutorul liderilor locali și a altor
surse importante de informare din comunitate. În timpul
selectării participanților se va ține cont de particularitățile lor
sociale și/sau profesionale, pentru a preveni monopolizarea
discuției de către unii participanți.
• Asigurarea unei atmosfere confortabile și plăcute în timpul
discuțiilor
• Începerea discuției cu o scurtă introducere, în timpul căreia
va fi explicat scopul întâlnirii
• Facilitarea discuției cu suficientă autoritate pentru a o
menține pe făgașul inițial, dar și cu suficientă sensibilitate pentru
a include în discuție cât mai mulți participanți
• Evitarea întrebărilor care solicită răspuns de tipul ăda” sau
ănu”
• Evitarea utilizării întrebărilor care încep cu ăde ce?” Aceste
întrebări par să solicite un răspuns evident, logic. Uneori
participanții la discuție nu pot răspunde la ele și inventează rapid
un răspuns ce pare a fi rezonabil. Sau aceste întrebări ar putea
suna ca o interogare, ceea ce-i poate face pe participanți
defensivi și ei vor oferi un răspuns acceptabil din punct de
vedere social
• Adresarea unor întrebări clare, pe înțelesul participanților
• Formularea unor întrebări scurte. Întrebările ar trebui să fie
simple, nu compuse din două sau 3 părți.
• Întrebările vor fi formulate astfel ca oamenii să nu se simtă
jenați sau vinovați.
• Nu se vor face aprecieri asupra subiectelor sau
argumentelor acceptabile sau inacceptabile.
• Încurajarea și controlul discuției. Pe tot parcursul ședințelor
moderatorul va încuraja discuția și va verifica corelarea
desfășurării ei cu obiectivele propuse. Cea mai eficientă metodă
de încurajare a participării este de a explica în mod adecvat
scopul întrunirii chiar de la începutul întâlnirii și de a accentua
importanța contribuției participanților.
• Crearea și păstrarea unei atmosfere calde în timpul
ședințelor, pentru ca participanții să se simtă confortabil.
Moderatorul va fi lipsit de prejudecăți și deschis pentru discuție.
• Pauzele și provocările. Pauzele sunt efectuate de către
moderator pentru a permite participanților să se gândească mai
mult asupra subiectului discutat. Ele facilitează de asemenea
implicarea unor vorbitori noi cu comentarii la subiectul dat.
Pauza poate fi folosită și pentru a stabili un contact vizual cu un
participant mai timid, încurajându-l să vorbească.
• Întrebări-șablon. Utilizarea întrebărilor-șablon de către
moderator poate încuraja participanții să ofere mai multe
informații despre subiectele discutate. Exemple de întrebărișablon: ăAți putea să explicați în continuare?”, ăAți putea să dați
un exemplu referitor la aceasta?”, ăEu nu înțeleg...”.
• Parafrazarea. O întrebare poate fi parafrazată, dacă
membrii grupului întâmpină dificultăți în oferirea unui răspuns.
• Întrebări de reamintire. Această tehnică e menită să
mențină caracterul viu al discuției. Ea permite revenirea la
întrebarea precedentă și este uneori o punte de legătură între
opiniile diferiților subiecți și de atragere a noilor subiecți în
discuție. Exemplu de întrebare: ăDomnule X, dumneavoastră ați
spus că niciodată nu ați depus o plângere la Departamentul de
revendicare a plângerilor, deoarece aceasta este o procedură
prea complicată. Domnule Y, dumneavoastră vedeți vreo piedică
în depunerea unei plângeri?”

9

• Toate ideile participanților trebuie să fie notate. Pentru
aceasta, facilitatorul:
— va nota într-un carnet toate răspunsurile;
— va ruga pe cineva dintre participanți să noteze
răspunsurile;
— va utiliza notițele pentru recapitulare pe parcursul
discuției;
— va utiliza notițele la scrierea raportului.
• Facilitatorul va conduce discuția spre concluzii concrete. În
acest scop:
— va recapitula ce a fost discutat;
— va informa participanții în ce mod vor fi utilizate rezultatele
discuției;
— în cazul în care discuția nu are obiective practice, va
menționa că unele discuții au ca scop schimbul de păreri și nu
presupun rezultate concrete.
Modelul de structurare a comunicatului de presă
Mai jos este descrisă structura generală a comunicatului de
presă ce poate fi utilizat de către facilitatorul public. Un
comunicat de presă trebuie să fie întotdeauna concis și la
subiect, explicațiile lungi trebuie evitate.
1. Localitatea și data
2. Titlu scurt și ăcu priză”, care să exprime foarte pe scurt
anunțul sau conținutul
3. Sumarul comunicatului de presă cu caractere aldine sau
italice deasupra textului comunicatului
4. Textul comunicatului de presă: maximum 2 pagini
5. Structura textului:
• Introducere
• Informațiile facilitatorului
• Explicații suplimentare, dacă este necesar
• Concluzii
6. Pentru mai multe informații: numele și detaliile de contact
ale facilitatorului public
Pasul 3 — Raportarea către comunitate a primelor
discuții cu autoritatea contractantă și executantul — etapa
de proiectare
Scop
După pasul 2 — primele ședințe de informare-consultare,
este esențial ca facilitatorul public să informeze comunitatea în
legătură cu discuțiile sale cu autoritatea contractantă și cu
executantul, în vederea menținerii încrederii comunității locale.
De asemenea, facilitatorul trebuie să informeze toate părțile
interesate despre pașii din etapa de proiectare.
Activități
• Organizarea celei de-a doua întâlniri a grupului consultativ
pentru a discuta rezultatul întâlnirii cu executantul și cu
autoritatea contractantă
• Organizarea unei întâlniri suplimentare la primărie pentru a
informa comunitatea locală asupra discuțiilor cu autoritatea
contractantă și cu executantul (opțional)
• Organizarea unor interviuri în mass-media locală (radio,
ziar), pentru a explica primii pași în procesul de facilitare și
pentru a informa despre discuțiile cu autoritatea contractantă și
cu executantul (opțional)
Documentele elaborate
• Procesul-verbal al întâlnirii grupului consultativ
• Procesul-verbal al întâlnirii de la primărie
• Decupaje din ziar și înregistrări radio
Conducerea unei întâlniri a grupului consultativ
Mai jos este o descriere a activităților referitoare la grupul
consultativ, împărțit în două categorii: grupul consultativ pentru
o anumită problemă și grupul consultativ general pentru proiect.
În anexa nr. 1 este prezentată o descriere suplimentară a
structurii grupului consultativ.

10

MONITORUL OFICIAL AL ROMÂNIEI, PARTEA I, Nr. 290/4.V.2009

Grupul consultativ pentru o anumită problemă
Activități

1. Identificați problema: de obicei o problemă care afectează
un grup larg din comunitatea locală.
Exemplul 1: construirea unui drum de acces către
amplasamentul minier care generează poluare cu praf pentru
locuitorii adiacenți amplasamentului.
Exemplul 2: În proiectele de închidere de mine nivelul pânzei
freatice poate fi ridicat dacă scoaterea apei din mină este oprită,
lucru care duce la inundații, afectând gospodăriile adiacente.
2. Identificați liderii comunității afectate de problemă.
Verificați împreună cu părțile externe interesate și aleator cu
membrii individuali ai comunității dacă acești lideri reprezintă
bine comunitatea.
3. Organizați ședințe cu toți liderii comunității sau cu toți
membrii comunității, în funcție de mărimea comunității afectate
de problemă, și executantul proiectului.
4. Stabiliți și comunicați agenda întâlnirii, preferabil în avans.
5. Prezidarea discuției: clarificați că facilitatorul public
conduce discuția și deține procesul de facilitare publică.
6. Facilitatorul public clarifică faptul că persoanele individuale
interesate sunt sfătuite să nu abordeze executantul sau
autoritatea contractantă direct sau fără implicarea facilitatorului
public.
7. Facilitatorul public subliniază faptul că transmiterea prin
mass-media a informațiilor de către persoane individuale
interesate, fără consultarea cu facilitatorul, poate avea efecte
contraproductive.
8. La sfârșitul întâlnirii rezumați subiectele discutate și stabiliți
date-limită pentru urmărire sau raportare.
Grupul consultativ general pentru proiect
Activități

1. Alcătuirea grupului consultativ ar trebui să fie bazată pe
analiza părților interesate, incluzând identificarea liderilor
comunității și ai altor părți interesate.
2. Facilitatorul public trebuie să urmărească să mențină în
mare parte aceeași alcătuire a grupului consultativ de-a lungul
procesului de închidere a minei.
3. Organizați discuții preliminare cu posibilii membri ai
grupului consultativ.
4. Stabiliți și comunicați agenda întâlnirii pentru fiecare
întâlnire, preferabil în avans.
5. Prezidați discuția: clarificați faptul că facilitatorul public
conduce discuția și controlează procesul de facilitare publică.
6. Facilitatorul public clarifică faptul că persoanele individuale
interesate sunt sfătuite să nu abordeze executantul sau
autoritatea contractantă direct ori fără implicarea facilitatorului
public.
7. La sfârșitul întâlnirii rezumați subiectele discutate și stabiliți
date-limită pentru urmărire sau raportare.
Pasul 4 — Organizarea celei de-a doua sesiuni de
întâlniri de informare și consultare pe baza proiectului
preliminar de închidere a minei — etapa de proiectare
Scop
Odată ce executantul depune prima variantă a proiectului de
închidere a minei, părțile interesate au ocazia să își exprime
preocupările privitoare la proiect. Este obligația facilitatorului să
înlesnească procesul de informare și consultare a comunității
locale și a celorlalte părți interesate și să discute problemele
ridicate de autoritatea contractantă și de executant.
Activități
• Realizați și distribuiți fișe de prezentare/broșuri care să
explice proiectul de închidere a minei.
• Actualizați pagina de internet cu informații despre proiectul
de închidere a minei (opțional).

• Organizați o întâlnire la primărie pentru a informa și a
consulta comunitatea locală despre proiectul de închidere a
minei.
• Organizați o întâlnire a grupului consultativ pentru a se
consulta cu privire la proiectul de închidere a minei.
• Raportați și discutați cu executantul și cu autoritatea
contractantă problemele apărute.
Documentele elaborate
• Procesul-verbal de la a doua întâlnire la primărie
• Procesul-verbal de la a doua întâlnire a grupului consultativ
• Trecerea în revistă a problemelor apărute cu privire la
proiectul de închidere a minei
• Procesul-verbal al discuțiilor cu executantul și autoritatea
contractantă
Pasul 5 — Organizarea celei de-a treia sesiuni de întâlniri
de informare și consultare pe baza proiectului final de
închidere a minei și anunțarea începerii lucrărilor —
finalizarea etapei de proiectare sau faza de început a etapei
de execuție
Scop
În acest stadiu al închiderii minelor comunitatea locală și
celelalte părți interesate vor fi informate cu privire la proiectul
final. Simultan facilitatorul va raporta încorporarea problemelor
ridicate anterior în relație cu proiectul final. De asemenea, cei
interesați vor fi informați despre modul în care va avea loc
implementarea proiectului.
Activități
• Realizați și distribuiți broșuri care să explice proiectul final
de închidere a minei, includeți și explicați concesiile făcute
comunității locale și altor părți interesate în proiect.
• Emiteți un comunicat de presă despre proiectul final de
închidere a minei (opțional).
• Actualizați pagina de internet cu informații despre proiectul
de închidere a minei (opțional).
• Organizați o întâlnire la primărie pentru a informa
comunitatea locală despre proiectul final de închidere a minei și
modul cum vor fi desfășurate lucrările.
• Organizați o întâlnire a grupului consultativ pentru a discuta
proiectul final de închidere a minei.
• Raportați și discutați orice probleme nou-apărute cu
autoritatea contractantă.
• Organizați interviuri la radio și ziar pentru a explica proiectul
final de închidere a minei.
Documentele elaborate
• Comunicatul de presă
• Procesul-verbal al întâlnirii grupului consultativ
• Procesul-verbal al întâlnirii de la primărie
• Procesul-verbal al întâlnirii cu autoritatea contractantă
• Decupaje din ziar sau înregistrări radio
Pasul 6 — Facilitarea problemelor și a preocupărilor
apărute în timpul fazei de execuție a proiectului — etapa de
execuție a proiectului
Scop
În acest stadiu al proiectului de închidere a minei activitățile
facilitatorului vor avea mai mult un caracter ad-hoc. Rolul
facilitatorului public va fi să înlesnească dialogul privitor la
problemele apărute în faza de execuție a proiectului. Problemele
care ar putea sa apară în această fază nu pot fi planificate
dinainte, deși unele probleme ar putea fi prevăzute dacă analiza
inițială și consultarea părților interesate sunt făcute în amănunt.
Sprijinul facilitatorului va fi inițiat ca o reacție la problemele
apărute în comunitate sau la cererea expresă a autorității
contractante.

MONITORUL OFICIAL AL ROMÂNIEI, PARTEA I, Nr. 290/4.V.2009
Activități
• Organizați întâlniri regulate ale grupului consultativ pentru
a discuta problemele apărute în comunitatea locală.
• Organizați întâlniri ad-hoc cu anumite părți interesate pentru
a discuta probleme foarte specifice, dacă este necesar.
• Organizați întâlniri ad-hoc la primărie în cazul apariției unor
modificări majore ale proiectului.
• Facilitați dialogul dintre părțile interesate în proiectul de
închidere a minei când apar probleme ad-hoc legate de
comunitate sau individuale.
Documentele elaborate
• Procese-verbale ale întâlnirilor organizate
Facilitarea dialogului
Facilitarea dialogului în cazul apariției problemelor sau a
conflictelor nu este întotdeauna ușoară. În timpul discuțiilor
despre închiderea minelor pot răbufni emoții, făcând înțelegerea
reciprocă mai greu de atins. Un rol important al facilitatorului
este să rămână întotdeauna calm și să fie văzut ca independent
față de orice parte interesată. În cadrul unui dialog facilitatorul
trebuie să ia în considerare următoarele:
• Facilitatorul stabilește scopul, parametrii și obiectivele
dialogului.
• Facilitatorul permite fiecărei părți interesate să ia cuvântul
și să își explice poziția.
• Persoanele intervievate pot pune în discuție sau accentua
problemele importante pentru ei personal.
• Facilitatorul este neutru: el tratează toți participanții la
întâlnire cu respect egal.
• Facilitatorul permite discutarea atât a soluțiilor, cât și a
problemelor.
• De obicei, interviul decurge într-o atmosferă relaxată și
deschisă, permițând stabilirea încrederii reciproce între
intervievat și intervievator și asigurând un schimb deschis de
informație.
• Facilitatorul urmărește pe parcursul întâlnirii atingerea unui
consens sau găsirea unui compromis.
• Facilitatorul întotdeauna încheie ședința și stabilește în mod
realist o continuare sau prefigurează orizontul unei posibile
soluții.
• În cazul în care o soluție nu va fi la îndemână din cauza
unor cereri extreme sau de nesatisfăcut, facilitatorul nu va ezita
să exprime acest lucru în mod clar, pentru a evita orice
neînțelegeri sau așteptări nerealiste.
Pasul 7 — Organizarea întâlnirilor finale de informare și
consultare pe baza finalizării execuției lucrărilor de
închidere a minei — finalizarea etapei de execuție
Scop
Finalizarea proiectului și terminarea oficială a lucrărilor
reprezintă un moment potrivit pentru a prezenta lucrările

11

realizate, posibil chiar într-un cadru festiv. Cu toate acestea, în
timpul întâlnirilor organizate de facilitatorul public încă mai pot fi
ridicate probleme, care vor trebui luate în considerare și
discutate cu executantul și cu autoritatea contractantă.
Activități
• Emiteți comunicatul de presă privind finalizarea proiectului
de închidere a minei (opțional).
• Actualizați pagina de internet cu informații despre
finalizarea proiectului de închidere a minei (opțional).
• Organizați o întâlnire la primărie pentru a informa
comunitatea despre finalizarea proiectului de închidere a minei,
posibil cu un caracter mai festiv (opțional).
• Sugerați un eveniment festiv pe amplasament, pentru a
arăta ce a fost îndeplinit și posibil pentru a demara activitățile
postînchidere, de exemplu, lansarea parcului industrial, a unui
loc de agrement etc.
• Organizați o întâlnire cu grupul consultativ pentru a discuta
despre finalizarea proiectului de închidere a minei.
• Raportați și discutați orice problemă suplimentară ridicată în
timpul întâlnirilor cu executantul și autoritatea contractantă.
Documentele elaborate
• Comunicatul de presă
• Procesul-verbal al întâlnirii finale de la primărie
• Procesul-verbal al întâlnirii cu grupul consultativ
• Trecerea în revistă a problemelor ridicate cu privire la
finalizarea proiectului de închidere a minei
• Procesul-verbal al întâlnirii avute cu executantul și
autoritatea contractantă
Pasul 8 — Facilitarea postexecuție — etapa postexecuție
Scop
Și în timpul fazei de postexecuție a proiectului mai pot să
apară probleme legate de proiectul închiderii minei. Problemele
pot să apară mult timp după ce lucrările au fost finalizate. Este
obligația facilitatorului să se asigure că oamenii știu unde își pot
face cunoscute problemele. Sprijinul său ar putea fi necesar în
facilitarea, în rezolvarea sau în abordarea acestor probleme.
Activități
• Organizați întâlniri ocazionale ale grupului consultativ
pentru a discuta problemele apărute în timpul fazei de
postexecuție.
• Organizați întâlniri ad-hoc separate cu părțile interesate în
cazul apariției unor probleme specifice.
• Raportați și discutați problemele cu executantul și
autoritatea contractantă.
Documentele elaborate
• Procesul-verbal al ședințelor organizate

ANEXA Nr. 1
la ghid

Instrumente și activități pentru informarea și consultarea publică
Setul instrumentelor și activităților suport în procesul de
informare și consultare poate fi împărțit în cele focalizate pe
informarea comunităților locale și, respectiv, cele care ajută la
stabilirea unui dialog consultativ.
Instrumentele de facilitare publică ajută în structurarea și
eficientizarea procesului de facilitare publică. Instrumentele
trebuie definite în avans și folosite în diferitele stadii ale
procesului de facilitare a închiderii minelor. Mai jos sunt descrise
instrumentele și activitățile recomandate în consultarea publică

și în furnizarea de informații pentru facilitarea publică în timpul
activităților de închidere a minelor.
Informarea publică este un efort mai mult sau mai puțin
continuu de a informa publicul în legătură cu evoluția proiectului.
Prin sporirea eficacității acestei funcții ne asigurăm că mai mulți
oameni sunt conștienți de faza de proiectare și realizare și că
niciun grup de părți interesate nu este lăsat deoparte în
activitățile de consultare și facilitare specifice. Majoritatea
instrumentelor de informare publică pot fi folosite și în procesul
de consultare și facilitare publică.

12

MONITORUL OFICIAL AL ROMÂNIEI, PARTEA I, Nr. 290/4.V.2009

Instrumente și activități de consultare
• Grupul consultativ. Grupul consultativ este un elementcheie în procesul de facilitare publică din moment ce va fi
principalul organism de discuții dintre comunitatea locală,
executant, autoritatea contractantă și alte părți interesate în
timpul închiderii minelor. Grupul consultativ poate fi folosit pentru
a informa și consulta comunitatea locală în proiectul de
închidere a minelor, precum și pentru a facilita rezolvarea
problemelor. Grupul consultativ va fi constituit din, dar nu va fi
limitat la:
• diferite părți interesate din cadrul comunității sau
reprezentanți ai grupurilor de părți interesate;
• primarul sau alți reprezentanți ai primăriei;
• reprezentanții organizațiilor neguvernamentale regionale;
• liderii religioși;
• reprezentantul executantului.
Grupul consultativ monitorizează de asemenea proiectul de
închidere a minelor pe parcursul întregului proces de facilitare
publică. Grupul consultativ va fi prezidat de facilitatorul public, la
întâlnire fiind prezent și executantul. Cu toate acestea, în funcție
de sensibilitatea subiectelor ce urmează a fi discutate în timpul
întâlnirilor grupului consultativ, facilitatorul poate decide să țină
întâlnirile grupului consultativ fără prezența executantului și să
abordeze problemele discutate la ședințele avute separat cu
executantul. Dacă executantul nu este prezent la întâlnire și
facilitatorul abordează problemele discutate separat cu
executantul, este important ca facilitatorul să aibă grijă ca părțile
afectate să fie informate pe scurt cu privire la rezultatul discuțiilor
dintre facilitator și executant.
Grupul consultativ funcționează în principal ca un organism
care discută despre procesul de închidere a minelor ca un
întreg. Totuși, opțional, pot fi stabilite grupuri consultative pentru
probleme separate care afectează un anumit grup de părți
interesate.
• Întâlnirile la primărie. Acestea sunt adunări extinse ale
comunității într-un loc central, care pot întruni un număr mai
mare de oameni. Întâlnirile de la primărie servesc la informarea
comunității largi despre planurile și evoluția închiderii minei. Este
recomandat ca o întâlnire organizată la primărie să fie condusă
de facilitatorul public și să aibă următoarea structură:
• introducere făcută de facilitatorul public;
• cuvânt de bun venit din partea primarului;
• prezentare generală făcută de executant;
• sesiune de întrebări și răspunsuri cu audiența: facilitatorul
va conduce sesiunea și întrebările vor fi preluate direct de către
executant sau facilitator.
În principiu, se recomandă ca o întâlnire la primărie să aibă
loc de cel puțin 4 ori în timpul diferitelor etape ale procesului de
închidere a minei. Totuși ar trebui organizate mai multe întâlniri
de acest gen atunci când au loc modificări majore ale proiectului
de închidere a minei. Întâlnirile de la primărie nu trebuie
neapărat să implice întreaga comunitate, ci pot cuprinde doar
partea comunității care este cea mai afectată de închiderea
minei sau de anumite modificări din cadrul proiectului de
închidere a minei.
• Întâlnirile cu anumite părți interesate afectate de acțiuni
specifice. În cazul în care un anumit grup al comunității este
afectat în mod special de proiectul închiderii minei, este
recomandat să se țină întâlniri separate cu acest grup, pentru a
aborda problemele lor în afara scopului întâlnirilor de la primărie
și ale grupului consultativ. Aceste întâlniri ar trebui organizate
de facilitatorul public și la ele ar trebui să fie prezent și
executantul. În cazul în care acel grup specific al comunității nu
dorește să își discute problemele și preocupările direct cu
executantul, facilitatorul trebuie să conducă ședința fără
prezența executantului.

• Linia telefonică pentru sesizări/plângeri. Pentru a
asigura că membrii comunității care nu se simt suficient de bine
reprezentați de membrii grupului consultativ sunt incluși în
procesul de facilitare publică, este important să se înființeze o
linie telefonică unde cetățenii își pot exprima problemele și
preocupările cu privire la procesul de închidere a minei. În
funcție de mărimea comunității locale, această linie telefonică
poate fi conectată direct la facilitatorul public. Alternativ, în cazul
în care facilitatorul public nu are capacitatea să preia prea multe
convorbiri telefonice, o linie telefonică poate fi înființată în
unitatea de coordonare a facilitării publice centrale din cadrul
autorității contractante. Problemele și preocupările ridicate de
membrii comunității la telefon vor fi selectate de către facilitatorul
public local pe baza importanței și a relevanței lor. Problemele
selectate vor fi apoi discutate în grupul consultativ, conform celor
descrise mai sus.
• Căsuța poștală pentru sesizări/plângeri. Cu un scop
similar cu linia telefonică este recomandat să se plaseze o
căsuță poștală pentru sesizări/plângeri într-o locație centrală,
spre exemplu un birou public de informare la primărie, pentru
cetățenii care nu se simt suficient de bine reprezentați în grupul
consultativ sau care cred că problemele ori preocupările lor nu
au fost suficient adresate. Sesizările vor fi analizate și se va
evalua dacă vor fi discutate de către facilitatorul public în cadrul
grupului consultativ. Se recomandă ca facilitatorul public să
stabilească un anumit interval de timp pentru răspunsul la
nemulțumiri, pentru a putea fi văzut de comunitate ca un
interlocutor credibil.
• Detectarea problemelor auxiliare. Se recomandă ca
facilitatorul public să țină evidența problemelor auxiliare ale
proiectului de închidere a minei. Deseori, problemele și
preocupările sunt exprimate în afara canalelor de facilitare
stabilite, de exemplu în mass-media locală și centrală. În cazul
în care apar aceste probleme auxiliare este responsabilitatea
facilitatorului public să evalueze dacă ele trebuie discutate în
cadrul grupului consultativ.
Instrumente informaționale pentru îmbunătățirea
facilitării publice
• Broșuri. Pentru a asigura transparența și o mai bună
înțelegere a publicului în comunitatea locală se recomandă
elaborarea unor broșuri care să explice într-un limbaj ușor de
înțeles procedura de închidere a minei, măsurile și planul
aferent. Facilitatorul public pregătește textul broșurii, cu sprijinul
unității de coordonare pentru facilitarea publică din cadrul
autorității contractante. Broșurile ar trebui să fie puse la
dispoziție cu sprijinul primăriei și trebuie să conțină informații
detaliate cu privire la proiectul de închidere a minei. Broșura ar
trebui să fie un document de format A4, pe hârtie mată, care să
conțină toate informațiile. Trebuie distribuit cu sprijinul primăriei
pe toată raza comunității locale.
• Poster. Pentru a anunța întâlnirile de la primărie și pentru
a furniza informațiile de bază despre proiectul închiderii de mină
este recomandat să se facă un poster simplu de format A3, pe
hârtie mată. Posterul trebuie afișat în locuri strategice din cadrul
comunității, de exemplu în primărie, în birourile de informare
publică sau în apropierea bisericii (lor) locale.
• Pagina de internet pentru informare publică. Deși este
probabil ca mulți dintre cei interesați din rândul comunității locale
să nu aibă acces la internet, pentru motive de transparență se
recomandă totuși ca informațiile cu privire la închiderea minei
să fie disponibile pe o pagină web. Pagina trebuie să fie
constituită din următoarele informații (dar nu trebuie în niciun
caz limitată la aceste informații):
— explicații ale planului de închidere a minei într-un limbaj
accesibil (de exemplu, prin postarea broșurii descrise mai sus
pe pagina de internet);

MONITORUL OFICIAL AL ROMÂNIEI, PARTEA I, Nr. 290/4.V.2009
— explicații ale măsurilor colaterale întreprinse pentru a
atenua problemele sociale și de mediu;
— descrierea procesului de facilitare publică prin postarea
minutelor întâlnirilor și a agendei de facilitare publică;
— alte informații relevante.
• Biroul de informare publică. Multe (foste) orașe miniere
din România au birouri de informare publică. Aceste birouri pot
îndeplini și un rol în procesul de facilitare publică și de aceea
trebuie să se lucreze într-o relație strânsă cu facilitatorul public.
Biroul de informare publică trebuie să aibă informații disponibile
despre proiectul de închidere a minei și despre evoluția
proiectului. De asemenea, ar putea să ia la cunoștință sau să
consemneze nemulțumirile, sesizările și comentariile cetățenilor
cu privire la proiectul de închidere a minei și să le înmâneze
facilitatorului public.
• Relațiile cu mass-media. Mass-media locală poate fi un
bun instrument pentru a transmite informații către comunitatea
locală și pentru a explica diferite aspecte ale proiectului de
închidere a minei. De aceea este important ca facilitatorul să
stabilească relații cu media locală (ziare locale, stații radio locale
și televiziuni locale). Următoarele instrumente pot fi folosite
pentru a comunica prin intermediul mass-mediei locale cu
comunitatea locală:
— Comunicate de presă. Un document de maximum două
pagini care să descrie într-un limbaj accesibil și într-un mod bine
structurat diferite aspecte ale proiectului de închidere a minei.

13

— Interviuri. Este important ca jurnalistul să trimită
întrebările interviului anticipat pentru ca facilitatorul public să
poată pregăti răspunsurile la întrebări înainte de interviu.
• Alte instrumente. Facilitatorul public poate avea un număr
de instrumente de comunicare disponibile pentru a-și executa
eficient și corespunzător îndatoririle. În plus este recomandat ca
facilitatorul public să aibă un ajutor la întocmirea proceselorverbale ale întâlnirilor și la organizarea aspectelor de logistică.
— Prezentarea proiectului într-un limbaj accesibil. Pentru
întâlniri cu diverse părți interesate și cu grupul consultativ,
facilitatorul public trebuie să pregătească o prezentare standard
(de exemplu, Power Point), într-un limbaj clar, în care să explice
proiectul și procedura pentru închiderea minei.
— Document cu întrebări frecvente. Pentru a putea
anticipa și a răspunde corect și complet la întrebări standard,
este recomandat ca facilitatorul public, cu sprijinul unității de
coordonare de facilitare publică din cadrul autorității
contractante, să pregătească un document cu întrebările
frecvente și răspunsurile la acestea.
— Asistență. În timpul întâlnirilor se recomandă ca
facilitatorul public să primească asistență (ajutor) în luarea
notițelor și la pregătirea proceselor-verbale ale întâlnirilor,
deoarece el/ea nu va putea să prezideze și să conducă
întâlnirile și în același timp să ia și notițe.

ANEXA Nr. 2
la ghid

Aptitudini și atitudini recomandate pentru un facilitator
Aptitudini
• Abilități de comunicare, de adaptare a limbajului la cel al
auditoriului
• Abilități de facilitare și moderare a discuțiilor de grup, prin
implicarea tuturor factorilor interesați
• Abilități de conducere, planificare și organizare a unor
întâlniri la scară mare
• Capacitatea de a înțelege și de a lucra cu o diversitate de
oameni
• Capacitatea de a înțelege și a interpreta informațiile în
contextul comunității
• Capacitatea de analiză și sinteză
• Abilitatea de a recunoaște și a gestiona/media potențiale
conflicte
• Abilitați de gândire strategică
• Capacitatea de a valorifica experiențele anterioare ale unui
grup specific sau ale comunității
• Capacitatea de a prioritiza, planifica și organiza
• Capacitatea de conștientizare a rolului/misiunii sale în
comunitate și de explicare a lui
• Capacitatea de înțelegere a limitelor mandatului
facilitatorului public pentru închiderea minelor
• Capacitatea de înțelegere a importanței lucrului în
colaborare și în parteneriat
• Capacitate de înțelegere a dinamicii grupurilor — de
recunoaștere a dinamicii socioeconomice și sociopolitice
• Capacitate de a arăta empatie
• Capacitatea de a identifica sursele de informare despre o
comunitate și de a verifica acuratețea și corectitudinea acestora
• Abilitatea de a intra în contact și de a construi relații cu
persoane, organizații, instituții
• Capacitatea de a înțelege relațiile în comunitate și polurile
de putere

• Experiențe relevante pe care le poate împărtăși grupului
sau comunității
Atitudini
• Imparțial, neutru și obiectiv
• Discret
• Păstrează confidențialitatea informației dacă este necesar.
• Flexibil și tolerant
• Abordează părțile interesate de pe poziții egale.
• Transparent
• Lucrează cu profesionalism.
• Respectă obiceiurile și tradițiile locale.
• Respectă particularitățile culturii locale.
• Încearcă întotdeauna să folosească resurse locale pe cât
este posibil.
• Este apolitic în relația cu comunitatea.
• Promovează șanse egale pentru toți membrii comunității.
• Nu trebuie să se aștepte să primească și nu acceptă
avantaje materiale sau de altă natură de la comunitate.
• Nu promovează și nu sprijină interesele unor persoane sau
grupuri în detrimentul interesului general al comunității.
• Nu provoacă daune morale sau materiale membrilor
comunității.
Atitudinea față de colegii facilitatori
• Împărtășește cu colegii experiența dobândită (în cadrul
proiectului de închidere a minelor).
• Recunoaște și acceptă alte metode de facilitare în afară de
cele pe care le utilizează el însuși/ea însăși.
• Contribuie la creșterea eficienței activităților proiectului.
• Se delimitează de orice activități care ar aduce prejudicii
dezvoltării comunității.
• Este informat și respectă sfaturile altor colegi facilitatori (din
cadrul proiectului de închidere a minelor).

14

MONITORUL OFICIAL AL ROMÂNIEI, PARTEA I, Nr. 290/4.V.2009
MINISTERUL CULTURII, CULTELOR ȘI PATRIMONIULUI NAȚIONAL

ORDIN
privind declasarea sitului arheologic ăInstitutul Pasteur”,
calea Giulești nr. 333, sectorul 6, București
În temeiul prevederilor art. 19 alin. (1), (2) și alin. (3) lit. a) din Legea
nr. 422/2001 privind protejarea monumentelor istorice, republicată,
în conformitate cu dispozițiile Ordinului ministrului culturii și cultelor
nr. 2.260/2008 privind aprobarea Normelor metodologice de clasare și inventariere
a monumentelor istorice, cu modificările ulterioare,
ținând seama de Avizul Comisiei Naționale a Monumentelor Istorice nr. 427/E
din 17 decembrie 2008,
în temeiul prevederilor art. 11 alin. (4) din Hotărârea Guvernului nr. 9/2009
privind organizarea și funcționarea Ministerului Culturii, Cultelor și Patrimoniului
Național,
ministrul culturii, cultelor și patrimoniului național emite prezentul ordin.
Art. 1. — Sitului arheologic ăInstitutul Pasteur”, calea Giulești nr. 333, sectorul 6,
București, având până la data prezentului ordin regimul juridic de monument
istoric, grupa ăB”, cod B-I-s-B-17885, se declasează.
Art. 2. — Direcția pentru Cultură, Culte și Patrimoniul Cultural Național a
Municipiului București va îndeplini procedurile de comunicare în termen de cel mult
5 zile de la data publicării prezentului ordin.
Art. 3. — Prezentul ordin se publică în Monitorul Oficial al României, Partea I.
Ministrul culturii, cultelor și patrimoniului național,
Theodor Paleologu
București, 25 februarie 2009.
Nr. 2.084.

MINISTERUL CULTURII, CULTELOR ȘI PATRIMONIULUI NAȚIONAL

ORDIN
privind clasarea în Lista monumentelor istorice, grupa ăB”,
a imobilului Biserica ăSf. Voievozi”, satul/comuna Scorțeni,
județul Bacău
În temeiul prevederilor art. 13 alin. (1) pct. 2 lit. a) din Legea nr. 422/2001
privind protejarea monumentelor istorice, republicată,
în conformitate cu dispozițiile Ordinului ministrului culturii și cultelor
nr. 2.260/2008 privind aprobarea Normelor metodologice de clasare și inventariere
a monumentelor istorice, cu modificările ulterioare,
ținând seama de Avizul Comisiei Naționale a Monumentelor Istorice
nr. 402/E/2008,
în temeiul prevederilor art. 11 alin. (4) din Hotărârea Guvernului nr. 9/2009
privind organizarea și funcționarea Ministerului Culturii, Cultelor și Patrimoniului
Național,
ministrul culturii, cultelor și patrimoniului național emite prezentul ordin.
Art. 1. — Imobilul Biserica ăSf. Voievozi”, satul/comuna Scorțeni, județul Bacău,
se clasează ca monument istoric, grupa ăB”, cod în Lista monumentelor istorice
BC-II-m-B-20945.
Art. 2. — Direcția pentru Cultură, Culte și Patrimoniul Cultural Național a
Județului Bacău va îndeplini procedurile de comunicare în termen de cel mult 30 de
zile de la data publicării prezentului ordin.
Art. 3. — Prezentul ordin se publică în Monitorul Oficial al României, Partea I.
Ministrul culturii, cultelor și patrimoniului național,
Theodor Paleologu
București, 1 aprilie 2009.
Nr. 2.144.

MONITORUL OFICIAL AL ROMÂNIEI, PARTEA I, Nr. 290/4.V.2009
MINISTERUL CULTURII, CULTELOR ȘI PATRIMONIULUI NAȚIONAL

ORDIN
privind clasarea în Lista monumentelor istorice, grupa ăB”,
a imobilului din str. Mihai Eminescu nr. 29, sectorul 1,
București
În temeiul prevederilor art. 13 alin. (1) pct. 2 lit. a) din Legea nr. 422/2001
privind protejarea monumentelor istorice, republicată,
în conformitate cu dispozițiile Ordinului ministrului culturii și cultelor
nr. 2.260/2008 privind aprobarea Normelor metodologice de clasare și inventariere
a monumentelor istorice, cu modificările ulterioare,
ținând seama de Avizul Comisiei Naționale a Monumentelor Istorice nr. 428/E
din 17 decembrie 2008,
în temeiul prevederilor art. 11 alin. (4) din Hotărârea Guvernului nr. 9/2009
privind organizarea și funcționarea Ministerului Culturii, Cultelor și Patrimoniului
Național,
ministrul culturii, cultelor și patrimoniului național emite prezentul ordin.
Art. 1. — Imobilul din str. Mihai Eminescu nr. 29, sectorul 1, București,
se clasează ca monument istoric, grupa ăB”, cod în Lista monumentelor istorice
B-II-m-B-20949.
Art. 2. — Direcția pentru Cultură, Culte și Patrimoniul Cultural Național a
Municipiului București va îndeplini procedurile de comunicare în termen de cel mult
30 de zile de la data publicării prezentului ordin.
Art. 3. — Prezentul ordin se publică în Monitorul Oficial al României, Partea I.
Ministrul culturii, cultelor și patrimoniului național,
Theodor Paleologu
București, 1 aprilie 2009.
Nr. 2.145.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României valabil în luna mai 2009
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna mai 2009, nivelul ratei dobânzii de referință a Băncii Naționale
a României este de 10,02 % pe an.
p. Președintele Consiliului de administrație al Băncii Naționale a României,
Florin Georgescu
București, 4 mai 2009.
Nr. 14.

15

16

MONITORUL OFICIAL AL ROMÂNIEI, PARTEA I, Nr. 290/4.V.2009
RECTIFICĂRI
La Ordinul ministrului justiției și libertăților cetățenești nr. 649/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 148 din 10 martie 2009, se fac
următoarele rectificări (care nu aparțin Redacției ăMonitorul Oficial, Partea I”):
— în anexa nr. 1, la poziția 142, în loc de: ă142. Grecu Tatiana, fiica lui Nașca Dionid (născut la 16.08.1923 în
localitatea Ermoclia) și Maria, născută la data de 10 martie 1958 în localitatea Ermoclia, raionul Ștefan-Vodă,
Republica Moldova, cetățean moldovean, cu domiciliul actual în Republica Moldova, localitatea Ermoclia, str. Ștefan
cel Mare nr. 55, raionul Ștefan-Vodă. (2.494/2006) Copii minori: Grecu Ana, născută la data de 9.09.1990.” se va citi:
ă142. Grecu Tatiana, fiica lui Nașca Diomid (născut la 16.08.1923 în satul Ermoclia) și Maria, născută la data de
10 martie 1958 în satul Ermoclia, raionul Ștefan-Vodă, Republica Moldova, cetățean moldovean, cu domiciliul actual
în Republica Moldova, satul Ermoclia, str. Ștefan cel Mare nr. 55, raionul Ștefan-Vodă. (2.494/2006) Copii minori:
Grecu Ana, născută la data de 9.09.1990.”;

— în anexa nr. 1, la poziția 157, în loc de: ă157. Istrate Ion, fiul lui Vladimir și Maria (fiica lui Gînu Vasile și Ana,
născută la 26.02.1932 în localitatea Drăgușenii Noi), născut la data de 1 ianuarie 1974 în localitatea Drăgușenii Noi,
județul Lăpușna, Republica Moldova, cetățean moldovean, cu domiciliul actual în Republica Moldova, localitatea
Drăgușenii Noi, raionul Nisporeni. (9.409/2003)” se va citi: ă157. Istrati Ion, fiul lui Vladimir și Maria (fiica lui Gînu
Vasile și Ana, născută la 26.02.1932 în localitatea Drăgușenii Noi), născut la data de 1 ianuarie 1974 în localitatea
Drăgușenii Noi, județul Lăpușna, Republica Moldova, cetățean moldovean, cu domiciliul actual în Republica Moldova,
localitatea Drăgușenii Noi, r-l Hîncești. (9.409/2003)”;

— în anexa nr. 1, la poziția 246, în loc de: ă246. Ravliuc Nadejda, fiica lui Cîrja Boris (născut la 9.01.1923 în
localitatea Ordășeni) și Eudochia, născută la data de 10 august 1960 în localitatea Ordășeni, județul Orhei, Republica
Moldova, cetățean moldovean, cu domiciliul actual în Republica Moldova, localitatea Chișinău, str. Miron Costin
nr. 3, bl. 1, ap. 28. (676/2003)” se va citi: ă246. Ravliuc Nadejda, fiica lui Cîrja Boris (născut la 9.01.1923 în satul
Ordășei) și Eudochia, născută la data de 10 august 1960 în satul Ordășei, județul Orhei, Republica Moldova, cetățean
moldovean, cu domiciliul actual în Republica Moldova, localitatea Chișinău, str. Miron Costin nr. 3, bl. 1, ap. 28.
(676/2003)”;
— în anexa nr. 1, la poziția 274, în loc de: ă274. Straticiuc Ludmila, fiica lui Tomac Alexandru și Antonina
(născută la 11.12.1927 în localitatea Odesa), născută la data de 15 aprilie 1958 în localitatea Ialoveni, județul Chișinău,
Republica Moldova, cetățean moldovean, cu domiciliul actual în Republica Moldova, localitatea Ialoveni, str. Ismail
nr. 4 (4.710/2004) Copii minori: Straticiuc Victoraș, născut la data de 9.05.1991.” se va citi: ă274. Straticiuc Ludmila,
fiica lui Tomac Alexandru și Antonina (născută la 11.12.1927 în localitatea Odesa), născută la data de 15 aprilie 1985
în localitatea Ialoveni, județul Chișinău, Republica Moldova, cetățean moldovean, cu domiciliul actual în Republica
Moldova, localitatea Ialoveni, str. Ismail nr. 4. (4.710/2004) Copii minori: Straticiuc Vicu, născut la data de 9.05.1991.”;
— în anexa nr. 2, la poziția 75, în loc de: ă75. Sitnic Alexandru, fiul lui Vladimir (născut la 10.03.1921 în
localitatea Chișinău) și Varvara, născut la data de 19 iunie 1957 în localitatea Petricov, județul Gomeli, Federația
Rusă, cetățean moldovean, cu domiciliul actual în Republica Moldova, localitatea Chișinău, Str. Independenței
nr. 42, bl. 2, ap. 3. (812/2003)” se va citi: ă75. Sitnic Alexandru, fiul lui Vladimir (născut la 10.03.1921 în localitatea
Chișinău) și Varvara, născut la data de 19 iunie 1957 în localitatea Petricov, județul Gomeli, Belorusia, cetățean
moldovean, cu domiciliul actual în Republica Moldova, localitatea Chișinău, Str. Independenței nr. 42, bl. 2, ap. 3.
(812/2003)”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 290/4.V.2009 conține 16 pagini.

Prețul: 3,20 lei

&JUYDGY|430129]
ISSN 1453—4495

