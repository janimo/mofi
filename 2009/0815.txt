PARTEA I

Anul 177 (XXI) — Nr. 815

Vineri, 27 noiembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

1.703. — Decret privind conferirea Semnului onorific
În Serviciul Patriei unor maiștri militari și subofițeri din
Ministerul Apărării Naționale ......................................

2

1.729. — Decret pentru eliberarea din funcție a unui
procuror ......................................................................

2

HOTĂRÂRI ALE GUVERNULUI ROMÂNIEI
1.326. — Hotărâre privind transportul mărfurilor periculoase
în România ................................................................

3–5

1.380 — Hotărâre privind înființarea, organizarea, funcționarea
și atribuțiile Administrației Naționale a Rezervelor de
Stat și Probleme Speciale ..........................................

6–12

1.454. — Hotărâre privind alocarea unei sume din Fondul de
intervenție la dispoziția Guvernului, prevăzut în bugetul
de stat pe anul 2009, pentru înlăturarea efectelor
calamităților naturale produse în unele județe ale
țării..............................................................................

13–16

2

MONITORUL OFICIAL AL ROMÂNIEI, PARTEA I, Nr. 815/27.XI.2009

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor maiștri militari și subofițeri
din Ministerul Apărării Naționale
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile ministrului apărării naționale,
Președintele României d e c r e t e a z ă:
Art. 1. — Pe data de 1 decembrie 2009 se conferă Semnul
onorific În Serviciul Patriei, pentru 15 ani de activitate în
domeniul apărării și rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 1*), care face parte integrantă din
prezentul decret.
Art. 2. — Pe data de 1 decembrie 2009 se conferă Semnul
onorific În Serviciul Patriei, pentru 20 de ani de activitate în
domeniul apărării și rezultate meritorii în îndeplinirea atribuțiilor

și în pregătirea profesională, maiștrilor militari și subofițerilor
prevăzuți în anexa nr. 2*), care face parte integrantă din
prezentul decret.
Art. 3. — Pe data de 1 decembrie 2009 se conferă Semnul
onorific În Serviciul Patriei, pentru 25 de ani de activitate în
domeniul apărării și rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 3*), care face parte integrantă din
prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 17 noiembrie 2009.
Nr. 1.703.
*) Anexele nr. 1—3 se comunică instituțiilor interesate.

PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1) și ale art. 134 alin. (1)
din Constituția României, republicată, ale art. 65 alin. (1) lit. b) și alin. (2) din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările și completările
ulterioare,
având în vedere Hotărârea Consiliului Superior al Magistraturii
nr. 1.616/2009,
Președintele României d e c r e t e a z ă:
Articol unic. — La data de 1 decembrie 2009, doamna Iordache Mariana,
procuror șef al Serviciului de studii, resurse umane și perfecționare profesională din
cadrul Direcției Naționale Anticorupție, se eliberează din funcție ca urmare a
pensionării.
PREȘEDINTELE ROMÂNIEI

TRAIAN BĂSESCU
București, 25 noiembrie 2009.
Nr. 1.729.

MONITORUL OFICIAL AL ROMÂNIEI, PARTEA I, Nr. 815/27.XI.2009

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transportul mărfurilor periculoase în România
Având în vedere prevederile art. 2 din Legea nr. 157/2005 pentru ratificarea Tratatului dintre Regatul Belgiei, Republica
Cehă, Regatul Danemarcei, Republica Federală Germania, Republica Estonia, Republica Elenă, Regatul Spaniei, Republica
Franceză, Irlanda, Republica Italiană, Republica Cipru, Republica Letonia, Republica Lituania, Marele Ducat al Luxemburgului,
Republica Ungară, Republica Malta, Regatul Țărilor de Jos, Republica Austria, Republica Polonă, Republica Portugheză, Republica
Slovenia, Republica Slovacă, Republica Finlanda, Regatul Suediei, Regatul Unit al Marii Britanii și Irlandei de Nord (state membre
ale Uniunii Europene) și Republica Bulgaria și România privind aderarea Republicii Bulgaria și a României la Uniunea Europeană,
semnat de România la Luxemburg la 25 aprilie 2005, precum și ale art. 10 alin. (1) din Directiva 2008/68/CE a Parlamentului
European și a Consiliului din 24 septembrie 2008 privind transportul interior de mărfuri periculoase,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Prezenta hotărâre stabilește cadrul general
unitar de efectuare a transporturilor de mărfuri periculoase în
modurile rutier, feroviar sau pe căile navigabile interioare,
desfășurate în întregime sau parțial pe teritoriul României,
incluzând
activitățile
de
încărcare
și
descărcare,
transferul/transbordarea dinspre sau înspre alt mod de
transport, precum și staționările impuse de circumstanțele de
transport, conform legislației în vigoare.
(2) Prezenta hotărâre nu se aplică transporturilor de mărfuri
periculoase efectuate:
a) cu vehicule, vagoane sau nave aparținând instituțiilor din
sistemul național de apărare sau aflate sub răspunderea
acestora ori asimilate acestora;
b) cu nave maritime pe căi navigabile maritime care fac parte
din căile navigabile interioare;
c) cu bacuri care traversează numai căi navigabile interioare
sau un port;
d) integral în perimetrul unei zone închise, în care accesul
public este restricționat.
Art. 2. — (1) Prezenta hotărâre nu limitează dreptul
autorităților publice cu atribuții în domeniu de a emite, cu
respectarea legislației comunitare și a legislației interne,
reglementări și cerințe de siguranță privind:
a) transportul de mărfuri periculoase realizat cu vehicule,
vagoane sau nave destinate căilor navigabile interioare, care nu
face obiectul prezentei hotărâri;
b) utilizarea unor rute prestabilite, inclusiv utilizarea unor
moduri de transport prestabilite, în cazuri justificate;
c) normele speciale pentru transportul de mărfuri periculoase
în trenuri de călători.
(2) Reglementările menționate la alin. (1) se adoptă cu avizul
Ministerului Transporturilor și Infrastructurii și se notifică
Comisiei Europene.
Art. 3. — Fără a aduce atingere legislației comunitare, mai
ales celei privind accesul la piață, România, prin autoritățile
publice cu atribuții în domeniu, poate reglementa sau poate
interzice transportul anumitor mărfuri periculoase pe teritoriul
său, exclusiv din alte motive decât cele care țin de siguranță pe
parcursul transportului, conform legislației în vigoare.
Art. 4. — În sensul prezentei hotărâri, termenii de mai jos au
următoarele semnificații:
a) A.D.R. — Acordul european referitor la transportul rutier
internațional al mărfurilor periculoase, adoptat și semnat la
Geneva la 30 septembrie 1957, cu modificările și completările

ulterioare, la care România a aderat prin Legea nr. 31/1994,
publicată în Monitorul Oficial al României, Partea I, nr. 136 din
31 mai 1994, cu modificările și completările ulterioare;
b) R.I.D. — Regulamentul privind transportul internațional
feroviar al mărfurilor periculoase, care figurează în anexa C la
Convenția privind transporturile internaționale feroviare (COTIF),
semnată la Berna la 9 mai 1980, ratificată prin Decretul
Consiliului de Stat nr. 100/1983, astfel cum a fost modificată prin
Protocolul de la Vilnius încheiat la 3 iunie 1999, ratificat prin
Ordonanța Guvernului nr. 69/2001, aprobată prin Legea
nr. 53/2002;
c) A.D.N. — Acordul european privind transportul
internațional al mărfurilor periculoase pe căile navigabile
interioare, adoptat la Geneva la 26 mai 2000, cu modificările și
completările ulterioare, la care România a aderat prin Legea
nr. 159/2008, publicată în Monitorul Oficial al României, Partea I,
nr. 675 și 675 bis din 1 octombrie 2008;
d) vehicul — orice autovehicul având cel puțin 4 roți și o
viteză maximă constructivă mai mare de 25 km/h, precum și
orice remorcă, cu excepția vehiculelor care circulă pe șine, a
utilajelor mobile și a tractoarelor agricole și forestiere, care nu se
deplasează cu o viteză mai mare de 40 km/h atunci când
transportă mărfuri periculoase;
e) vagon — orice vehicul care nu are mijloace proprii de
propulsie, care circulă pe propriile roți pe șine și se folosește
pentru transportul de mărfuri;
f) navă — o construcție navală care îndeplinește prevederile
Directivei Parlamentului European și a Consiliului 2006/87/CE
din 12 decembrie 2006 de stabilire a cerințelor tehnice pentru
navele de navigație interioară și de abrogare a Directivei
82/714/CEE a Consiliului, publicată în Jurnalul Oficial al Uniunii
Europene nr. L 389 din 30 decembrie 2006, p. 1, așa cum a fost
modificată, transpusă în legislația națională prin Ordinul
ministrului transporturilor nr. 1.447/2008 privind aprobarea
cerințelor tehnice pentru navele de navigație interioară, cu
modificările și completările ulterioare, sau o navă maritimă.
Art. 5. — (1) Fără a aduce atingere dispozițiilor art. 8,
mărfurile periculoase nu se transportă în măsura în care acest
lucru este interzis conform dispozițiilor A.D.R., R.I.D., respectiv
A.D.N., la care se face referire în anexa nr. 1, anexa nr. 2
secțiunea 2.1, respectiv anexa nr. 3 secțiunea 3.1.
(2) Fără a aduce atingere normelor generale privind accesul
pe piață sau regulilor general aplicabile transportului de mărfuri,
se autorizează transportul de mărfuri, sub rezerva respectării

4

MONITORUL OFICIAL AL ROMÂNIEI, PARTEA I, Nr. 815/27.XI.2009

condițiilor stabilite în anexa nr. 1, anexa nr. 2 secțiunea 2.1 sau
anexa nr. 3 secțiunea 3.1.
Art. 6. — Transportul de mărfuri periculoase între statele
membre și state terțe este autorizat în măsura în care acesta
respectă cerințele A.D.R., R.I.D. sau A.D.N., cu excepția cazului
în care în anexele la prezenta hotărâre se prevede altfel.
Art. 7. — (1) Cu excepția cerințelor de construcție a
ambalajelor, recipientelor, dispozitivelor sau mijloacelor de
transport, autoritățile publice cu atribuții în domeniu pot aplica
din motive de siguranță a transportului dispoziții mai stricte în
privința transportului intern de mărfuri periculoase efectuat cu
vehicule, vagoane sau nave destinate căilor navigabile
interioare înmatriculate sau puse în circulație pe teritoriul
național.
(2) Dacă în urma analizei unui accident sau incident care a
avut loc pe teritoriul României autoritatea competentă ajunge la
concluzia că dispozițiile de siguranță aplicabile sunt insuficiente
pentru a limita pericolele comportate de acel tip de transport și
în cazul în care adoptarea de măsuri este urgentă, autoritatea
competentă informează Comisia Europeană cu privire la
proiectul de măsuri și îl adoptă cu acordul acesteia și pe
perioada pentru care Comisia Europeană autorizează aceasta.
Art. 8. — (1) La transportul intern al mărfurilor periculoase
documentele pot fi redactate doar în limba română.
(2) Autoritatea competentă poate solicita Comisiei Europene
autorizarea adoptării de derogări de la aplicarea dispozițiilor
legislației comunitare sau prelungirea unor autorizații acordate,
cu condiția să nu se pericliteze siguranța transporturilor, pentru:
a) derogări de la anexa nr. 1, anexa nr. 2 secțiunea 2.1 și/sau
anexa nr. 3 pentru transportul pe teritoriul României a unor
cantități mici din anumite mărfuri periculoase, cu excepția
substanțelor cu un nivel mediu sau ridicat de radioactivitate,
numai în cazul în care condițiile stabilite în alte reglementări
pentru un astfel de transport nu sunt mai stricte decât condițiile
stabilite în anexele la prezenta hotărâre;
b) derogări de la anexa nr. 1, anexa nr. 2 secțiunea 2.1 sau
anexa nr. 3 pentru transportul de mărfuri periculoase pe teritoriul
acestora, pentru transportul local pe distanțe scurte sau
transportul feroviar local pe anumite rute desemnate, atunci
când acesta face parte dintr-un proces industrial specific, care
este strict controlat în condiții clar definite.
(3) Derogările prevăzute la alin. (2) sunt valabile pe o
perioadă de cel mult 6 ani de la data autorizării stabilită în
decizia de autorizare emisă de Comisia Europeană.
(4) Cu excepția cazului în care se indică altfel, derogările
sunt valabile pentru o perioadă de 6 ani.
(5) Derogările se aplică fără discriminare.

(6) Autoritatea competentă poate, în mod excepțional și cu
condiția de a nu periclita siguranța, să emită autorizații
individuale pentru efectuarea operațiunilor de transport de
mărfuri periculoase pe teritoriul României care sunt interzise
potrivit prezentei hotărâri sau să efectueze astfel de operațiuni
în alte condiții decât cele specificate în prezenta hotărâre, cu
condiția ca aceste operațiuni de transport să fie clar definite și
să se desfășoare pe o perioadă limitată.
(7) Derogările prevăzute la alin. (2) se stabilesc prin ordin al
ministrului transporturilor și infrastructurii, care se publică în
Monitorul Oficial al României, Partea I.
Art. 9. — (1) Prevederile anexei nr. 3 secțiunea 3.1 se aplică
începând cu data de 1 iulie 2011.
(2) Până la data de 30 iunie 2011, transportului mărfurilor
periculoase pe căile navigabile interioare i se aplică în mod
corespunzător dispozițiile directivelor 96/35/CE a Consiliului din
3 iunie 1996 privind desemnarea și calificarea profesională a
consilierilor pe probleme de siguranță a transportului rutier,
feroviar și naval de mărfuri periculoase și 2000/18/CE a
Parlamentului European și a Consiliului din 17 aprilie 2000
privind exigențele minime aplicabile examinării consilierilor de
siguranță pentru transportul rutier, feroviar și pe căile navigabile
al mărfurilor periculoase, transpuse în legislația națională prin
Ordinul ministrului transporturilor, construcțiilor și turismului
nr. 1.044/2003 privind aprobarea Regulamentului pentru
desemnarea, pregătirea profesională și examinarea consilierilor
de siguranță pentru transportul rutier, feroviar sau pe căile
navigabile interioare al mărfurilor periculoase, cu modificările și
completările ulterioare.
Art. 10. — Amendamentele necesare pentru adaptarea
anexelor la prezenta hotărâre la progresul științific și tehnic,
inclusiv utilizarea tehnologiilor pentru localizare și urmărire, în
domeniile reglementate de prezenta hotărâre, în special pentru
a lua în considerare modificările aduse A.D.R., R.I.D. și A.D.N.,
se adoptă prin ordin al ministrului transporturilor și infrastructurii.
Art. 11. — Ministerul Transporturilor și Infrastructurii
informează Comisia Europeană cu privire la prezenta hotărâre
și la legislația adoptată pentru aplicarea acesteia.
Art. 12. — Anexele nr. 1—3 fac parte integrantă din prezenta
hotărâre.
*
Prezenta hotărâre transpune Directiva 2008/68/CE a
Parlamentului European și a Consiliului din 24 septembrie 2008
privind transportul interior de mărfuri periculoase, publicată
în Jurnalul Oficial al Uniunii Europene seria L nr. 260 din
30 septembrie 2008.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul afacerilor externe, interimar,
Cătălin Marian Predoiu
Șeful Departamentului pentru Afaceri Europene,
Bogdan Mănoiu
București, 11 noiembrie 2009.
Nr. 1.326.

MONITORUL OFICIAL AL ROMÂNIEI, PARTEA I, Nr. 815/27.XI.2009

5
ANEXA Nr. 1

TRANSPORTUL RUTIER

A.D.R.
Anexele A și B la A.D.R., aplicabile de la 1 ianuarie 2009, unde termenul ăparte contractantă” se înlocuiește, după caz, cu
termenul ăstat membru al Uniunii Europene”.

ANEXA Nr. 2

TRANSPORTUL FEROVIAR

2.1. R.I.D.*)
Anexa la R.I.D., care figurează în anexa C la Convenția
privind transporturile internaționale feroviare — COTIF, aplicabil
de la 1 ianuarie 2009.
2.2. Dispoziții tranzitorii suplimentare
1. Pe teritoriul României se mențin în vigoare derogările
adoptate în temeiul art. 4 din Directiva 96/49/CE a Consiliului
din 23 iulie 1996 de apropiere a legislațiilor statelor membre
privind transportul feroviar de mărfuri periculoase până la
31 decembrie 2010 sau până la data în care secțiunea 2.1 din
prezenta anexă este modificată astfel încât să reflecte
Recomandările ONU privind transportul de mărfuri periculoase
menționate la respectivul articol, în cazul în care această dată
este anterioară.
2. Pe teritoriul României, Ministerul Transporturilor și
Infrastructurii autorizează, la cerere, prin ordin al ministrului
transporturilor și infrastructurii utilizarea unor vagoane și
vagoane-cisternă cu ecartamentul de 1.520/1.524 mm, construite
înainte de 1 iulie 2005, care nu respectă dispozițiile prezentei
hotărâri, dar au fost construite în conformitate cu anexa II la
Convenția privind traficul internațional feroviar de mărfuri —
SMGS sau cu reglementările naționale în vigoare la 30 iunie
2005, cu condiția ca aceste vagoane să fie menținute la
nivelurile necesare de siguranță.
3. Pe teritoriul României, Ministerul Transporturilor și
Infrastructurii autorizează, la cerere, prin ordin al ministrului
transporturilor și infrastructurii utilizarea unor cisterne și vagoane
construite înainte de 1 ianuarie 1997 care nu respectă
dispozițiile prezentei hotărâri, dar au fost construite în
conformitate cu reglementările naționale în vigoare la
31 decembrie 1996, cu condiția ca aceste cisterne și vagoane
să fie menținute la nivelele necesare de siguranță.
Cisternele și vagoanele construite la 1 ianuarie 1997 sau
după această dată și care nu respectă dispozițiile prezentei
hotărâri, dar care au fost construite în conformitate cu cerințele

Directivei 96/49/CE în vigoare la data construcției acestora, pot
fi utilizate în continuare pentru transportul intern.
4. Pe teritoriul României, în zonele în care temperatura
ambiantă este de regulă mai mică de -20 °C, Ministerul
Transporturilor și Infrastructurii poate să stabilească, prin ordin
al ministrului transporturilor și infrastructurii, norme mai severe
referitoare la temperatura de funcționare a materialelor utilizate
pentru ambalarea materialelor plastice, cisterne și echipamentul
acestora destinate utilizării în transportul feroviar național de
mărfuri periculoase, până la includerea în secțiunea 2.1 din
prezenta anexă a dispozițiilor privind temperaturile de referință
corespunzătoare pentru zonele climatice date.
5. Pe teritoriul României se mențin dispozițiile de drept intern,
altele decât cele prevăzute în prezenta hotărâre, cu privire la
temperatura de referință pentru transportul gazelor lichefiate sau
al amestecurilor de gaze lichefiate, până la includerea
temperaturilor de referință corespunzătoare pentru zonele
climatice desemnate în standardele europene și menționarea
lor în secțiunea 2.1 din prezenta anexă.
6. La transportul intern se mențin dispozițiile legislației
naționale în vigoare la 31 decembrie 1996 cu privire la afișarea
sau plasarea unui cod de acțiune de urgență sau card de pericol
în locul numărului de identificare a pericolului prevăzut în
secțiunea 2.1 din prezenta anexă.
7. Pe teritoriul României se mențin și se pot emite dispoziții
privind transportul feroviar de mărfuri periculoase din și către
părțile contractante ale Organizației de colaborare a căilor ferate —
OSJD. Prin măsuri și obligații corespunzătoare se garantează
menținerea unui nivel de siguranță echivalent cu cel prevăzut în
secțiunea 2.1 din prezenta anexă.
România prin Ministerul Transporturilor și Infrastructurii va
informa Comisia cu privire la astfel de dispoziții.
8. Pe teritoriul României se mențin restricțiile naționale
privind transportul de substanțe care conțin dioxină și furan,
aplicabile la 31 decembrie 1996.

*) Publicat în Monitorul Oficial al României, Partea I, nr. 623 bis din 10 septembrie 2007, cu modificările și completările ulterioare.

ANEXA Nr. 3

T R A N S P O R T U L P E C Ă I L E N AV I G A B I L E I N T E R I O A R E

3.1. A.D.N.
În Acordul european privind transportul internațional al
mărfurilor periculoase pe căile navigabile interioare (A.D.N.)
termenul ăparte contractantă”, prevăzut la art. 3 lit. f) și h) și
art. 8 alin. (2) și (4), precum și în Regulamentul anexat la A.D.N.,
se înlocuiește cu termenul ăstat membru al Uniunii Europene”.

3.2. Dispoziții tranzitorii suplimentare
Certificatele care se emit, în conformitate cu prevederile
art. 8.1. din A.D.N., în timpul perioadei de tranziție menționate la
art. 9 alin. (1) din prezenta hotărâre sau care au fost emise
înainte de această perioadă rămân valabile până la expirare,
dar nu mai târziu de 30 iunie 2016.

6

MONITORUL OFICIAL AL ROMÂNIEI, PARTEA I, Nr. 815/27.XI.2009
GUVERNUL ROMÂNIEI

HOTĂRÂRE
privind înființarea, organizarea, funcționarea și atribuțiile Administrației Naționale
a Rezervelor de Stat și Probleme Speciale
În temeiul art. 108 din Constituția României, republicată, al art. 1 alin. 2, al art. 11 și 13 din Legea privind rezervele de stat
nr. 82/1992, republicată, cu modificările și completările ulterioare, al art. 4 alin. (1) și (3) din Legea nr. 477/2003 privind pregătirea
economiei naționale și a teritoriului pentru apărare, cu modificările ulterioare, precum și al art. 5 alin. (1) din Legea nr. 329/2009
privind reorganizarea unor autorități și instituții publice, raționalizarea cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul Monetar Internațional,
Guvernul României adoptă prezenta hotărâre.
CAPITOLUL I
Dispoziții generale și atribuții
Art. 1. — (1) Administrația Națională a Rezervelor de Stat și
Probleme Speciale, denumită în continuare Administrația
Națională, se organizează și funcționează ca organ de
specialitate al administrației publice centrale, cu personalitate
juridică, în subordinea Ministerului Administrației și Internelor,
finanțată integral de la bugetul de stat, prin bugetul Ministerului
Administrației și Internelor.
(2) Administrația Națională se înființează prin comasarea
Administrației Naționale a Rezervelor de Stat cu Oficiul Central
de Stat pentru Probleme Speciale, instituții publice care se
desființează.
(3) Administrația Națională face parte din structurile de ordine
și siguranță publică din subordinea Ministerului Administrației și
Internelor și este parte componentă a Departamentului ordine
și siguranță publică.
(4) Administrația Națională are sediul principal în municipiul
București, Bd. Libertății nr. 12A, sectorul 5, și un sediu secundar
situat în municipiul București, str. Mendeleev nr. 21—25,
sectorul 1.
Art. 2. — Pentru îndeplinirea atribuțiilor privind rezervele de
stat, pregătirea economiei naționale și a teritoriului pentru
apărare, prevăzute în actele normative în vigoare, Administrația
Națională exercită următoarele funcții:
a) de strategie, prin care se asigură elaborarea și aplicarea
strategiei rezervelor de stat și de pregătire a economiei naționale
și a teritoriului pentru apărare, în conformitate cu politica
economică a Guvernului și cu tendințele pe plan mondial,
precum și orientarea generală pentru îndeplinirea obligațiilor
asumate de statul român pe linia controlului armamentelor,
creșterii încrederii și securității;
b) de reglementare, prin care se asigură elaborarea cadrului
normativ pentru realizarea obiectivelor din domeniul său de
activitate;
c) de administrare, prin care se asigură administrarea
stocurilor de produse rezerve de stat, intangibile, de
conjunctură, de intervenție și a celor disponibile, aflate în
domeniul privat al statului, a rezervelor de mobilizare, precum și
a patrimoniului propriu;
d) de reprezentare, prin care se asigură, în numele statului
sau al Guvernului, reprezentarea pe plan intern și extern în
domeniul său de activitate;

e) de autoritate de stat, prin care se asigură organizarea,
coordonarea și controlul aplicării și respectării reglementărilor
din domeniul său de activitate;
f) socială, prin care se asigură atenuarea consecințelor unor
situații conjuncturale, prin acordarea de împrumuturi;
g) umanitară, prin care se asigură atenuarea consecințelor
unor situații de urgență, prin acordarea de ajutoare umanitare
gratuite, la intern sau la extern;
h) de apărare, prin care se asigură elaborarea proiectului
planului de mobilizare a economiei naționale pentru apărare, a
planului de pregătire a economiei naționale pentru apărare și a
programului cuprinzând obiectivele de pregătire operativă a
teritoriului pentru apărare, precum și constituirea de stocuri
intangibile de importanță strategică pentru nevoi de apărare;
i) de implementare și de urmărire a aplicării acquis-ului
comunitar, prin care se asigură îndeplinirea angajamentelor
asumate de România, ca stat membru al Uniunii Europene, în
domeniul stocurilor minime de siguranță pentru produse
petroliere constituite de Administrația Națională, precum și de
implementare și de urmărire a aplicării documentelor
internaționale pe linia controlului armamentelor, creșterii
încrederii și securității la care statul român este parte.
Art. 3. — În exercitarea funcțiilor prevăzute la art. 2,
Administrația Națională îndeplinește următoarele atribuții
principale:
A. În domeniul rezervelor de stat:
1. elaborează și prezintă spre aprobare Consiliului Suprem
de Apărare a Țării, prin Ministerul Administrației și Internelor,
Strategia rezervelor de stat, ca element component al
domeniului ordinii, siguranței publice și securității naționale;
2. elaborează și propune Guvernului, spre aprobare, prin
Ministerul Administrației și Internelor, Nomenclatorul produselor
rezervă de stat, nivelurile maxime, stocurile intangibile și
termenele orientative de păstrare;
3. stabilește și propune Guvernului, prin Ministerul
Administrației și Internelor, produsele și nivelurile acestora la
care se constituie stocuri intangibile destinate producției de
tehnică militară și nevoilor de apărare în caz de război, corelate
cu rezervele proprii ale armatei și rezervele de mobilizare;
4. elaborează și propune Guvernului, spre aprobare, prin
Ministerul Administrației și Internelor, programe anuale pentru
constituirea, reîntregirea sau preschimbarea sortimentală a
stocurilor rezerve de stat de produse și materii prime cu
finanțare în condițiile legii;

MONITORUL OFICIAL AL ROMÂNIEI, PARTEA I, Nr. 815/27.XI.2009
5. elaborează norme metodologice, proceduri și instrucțiuni
privind activitatea de administrare a rezervelor de stat, aprobate
prin ordin al președintelui Administrației Naționale;
6. administrează stocurile de produse rezerve de stat,
stocurile intangibile, cele de conjunctură, de urgență și cele
devenite disponibile;
7. colaborează cu Comisia pentru coordonarea, constituirea,
menținerea, controlul și supravegherea stocurilor minime de
siguranță pentru țiței și produse petroliere, înființată la nivelul
Ministerului Economiei;
8. efectuează inventarierea lunară a stocurilor minime de
siguranță pentru produse petroliere constituite de Administrația
Națională și raportează situația inventarierii acestor stocuri la
Comisia pentru coordonarea, constituirea, menținerea, controlul
și supravegherea stocurilor minime de siguranță pentru țiței și
produse petroliere, înființată la nivelul Ministerului Economiei;
9. elaborează și propune Guvernului, spre aprobare, prin
Ministerul Administrației și Internelor, proiectul de hotărâre a
Guvernului pentru achiziționarea stocurilor de conjunctură din
producția internă sau din import, în scopul valorificării ulterioare,
în condiții avantajoase, în țară sau la export;
10. elaborează și propune Guvernului, spre aprobare, prin
Ministerul Administrației și Internelor, proiectul de hotărâre a
Guvernului pentru achiziționarea stocurilor de urgență,
finanțarea putând fi asigurată și din credite externe angajate de
Guvern, în condițiile legii;
11. elaborează și aprobă programele anuale de împrospătare
și valorificare a produselor din stoc, pe baza situațiilor calitative
primite de la unitățile teritoriale subordonate și în funcție de
dispunerea produselor pe unității teritoriale;
12. întocmește filele de program privind acumularea,
împrospătarea și valorificarea produselor pe care le transmite
unităților teritoriale;
13. elaborează programul de analize de laborator ce
urmează a fi efectuate în vederea urmăririi evoluției stării
calitative a produselor pe timpul păstrării;
14. asigură îndeplinirea programelor anuale de constituire și
reîntregire a produselor în vederea realizării stocurilor până la
nivelurile maxime aprobate prin nomenclator;
15. desfășoară activități comerciale în vederea realizării
acumulării, preschimbării sortimentale, împrospătării și
valorificării produselor în/din stocurile rezervelor de stat,
închirieri/concesionări de active fixe din unitățile teritoriale
subordonate;
16. fundamentează prețul, termenul de livrare, condițiile de
livrare și de plată pentru produsele scoase la împrospătare sau
valorificare, în funcție de natura și vechimea produsului, de riscul
menținerii în stoc, de uzura morală, de conjunctura economică,
precum și de alți factori ce pot determina urgența împrospătării
sau valorificării, după caz, potrivit legislației specifice; nota de
fundamentare se întocmește și pentru produsele scoase sub
formă de împrumut;
17. negociază, pe baza fundamentării, pentru produsele
scoase din rezerva de stat, în numele unităților teritoriale
subordonate, prețul, condițiile de scoatere și/sau restituire,
cuantumul și modul de constituire a garanțiilor, cota de adaos a
Administrației Naționale, după caz;
18. în situațiile în care împrospătarea unor produse nu se
poate realiza la prețul pieței datorită lipsei de cerere pe piață,
uzurii morale, degradării calitative neimputabile unei persoane și
a căror păstrare peste limita termenului orientativ ar conduce la

7

cheltuieli suplimentare sau pagube, scoaterea produselor din
rezervele de stat se poate face la prețuri reduse față de cele
practicate pe piață, potrivit legii, în limitele procentelor stabilite
de Guvern, cu aprobarea primului-ministru sau, prin delegare, a
președintelui Administrației Naționale, atunci când reducerile nu
depășesc 25%;
19. negociază, în numele unităților teritoriale subordonate,
tarifele de depozitare pentru produsele rezerve de stat păstrate
la operatorii economici pe bază de contracte de depozit custodie
și/sau prestări servicii;
20. prezintă Consiliului Suprem de Apărare a Țării și primuluiministru, prin Ministerul Administrației și Internelor, ori de câte
ori este nevoie, starea rezervelor de stat;
21. stabilește dispunerea în teritoriu a stocurilor de produse
păstrate în custodie la operatorii economici cu care unitățile
teritoriale încheie contracte de depozit, custodie și prestări
servicii, în funcție de interesele strategice, zonele de risc natural,
consumatorii sau producătorii potențiali, posibilitatea asigurării
împrospătării stocurilor de către depozitari, starea și dotarea
tehnică a depozitelor puse la dispoziție, precum și păstrarea
temporară în spațiile de depozitare ale operatorilor economici;
22. stabilește și aprobă dispunerea stocurilor pe unități
teritoriale subordonate și spațiile de depozitare ale acestora;
23. stabilește și aprobă transferurile de stocuri de produse
rezerve de stat între unitățile teritoriale subordonate, între
acestea și operatori economici depozitari, precum și între
operatori economici depozitari;
24. îndrumă activitățile de recepție, depozitare, conservare și
de livrare a produselor din rezervele de stat păstrate în spațiile
de depozitare proprii sau ale operatorilor economici;
25. desfășoară activități de îndrumare și control în domeniul
rezervelor de stat;
26. colaborează cu instituții specializate pentru activitatea de
cercetare științifică în vederea stabilirii condițiilor optime de
conservare și păstrare îndelungată a produselor;
27. aprobă scăderea din gestiune a perisabilităților legale și
a cantităților de produse ce fac obiectul programului anual de
analize;
28. avizează scăderea din evidențele contabile a creanțelor
nerecuperate ca urmare a închiderii procedurii de faliment,
potrivit prevederilor legale, precum și a pagubelor înregistrate
la produsele rezerve de stat ca urmare a unor situații
neprevăzute sau de forță majoră, potrivit legii;
29. încasează de la unitățile teritoriale subordonate sumele
provenite din operațiunile de valorificare a produselor rezerve
de stat sau din operațiunile desființate sau restrânse;
30. atribuie, în calitate de unitate de achiziții centralizată, în
numele și pentru unitățile teritoriale subordonate, contracte de
achiziție publică pentru produsele rezervă de stat prevăzute în
programele anuale, în condițiile legii;
31. analizează și avizează, din punctul de vedere al
existenței stocurilor, solicitările ministerelor privind acordarea
unor împrumuturi cu produse rezervă de stat, pe care le prezintă
Guvernului, spre aprobare, prin Ministerul Administrației și
Internelor;
32. intervine, în baza hotărârii Guvernului, direct sau în
colaborare cu alte instituții abilitate, pentru acordarea de
ajutoare umanitare, interne sau externe, cu titlu gratuit;
33. asigură îndeplinirea angajamentelor asumate de
România, ca stat membru al Uniunii Europene, în domeniul

8

MONITORUL OFICIAL AL ROMÂNIEI, PARTEA I, Nr. 815/27.XI.2009

stocurilor minime de siguranță pentru produse petroliere
constituite de Administrația Națională;
34. îndeplinește sarcinile stabilite prin planul de mobilizare
și planul de pregătire a economiei naționale pentru apărare;
35. asigură constituirea și administrarea stocurilor intangibile.
B. În domeniul problemelor speciale:
1. elaborează strategia privind pregătirea economiei
naționale și a teritoriului pentru apărare și asigură
implementarea acesteia;
2. îndeplinește atribuțiile ce îi revin Guvernului în domeniul
pregătirii economiei naționale și a teritoriului pentru apărare;
3. organizează, coordonează și controlează activitatea
ministerelor și a celorlalte autorități ale administrației publice,
instituțiilor și operatorilor economici privind pregătirea economiei
naționale și a teritoriului pentru apărare;
4. elaborează, pe baza cererilor instituțiilor publice cu atribuții
în domeniul apărării, siguranței naționale și ordinii publice și a
propunerilor autorităților administrației publice, instituțiilor și
operatorilor economici, proiectele planului de mobilizare a
economiei naționale pentru apărare, planului de pregătire a
economiei naționale pentru apărare și programului cuprinzând
obiectivele de pregătire operativă a teritoriului pentru apărare,
pe care le supune aprobării conform legii;
5. inițiază, elaborează și promovează sau avizează, după
caz, proiecte de acte normative privind pregătirea economiei
naționale și a teritoriului pentru apărare, industria de apărare,
rechizițiile de bunuri și prestările de servicii în interes public,
protecția civilă sau cele care au implicații asupra acestor
domenii;
6. organizează, coordonează și administrează măsurile și
acțiunile referitoare la sistemul de priorități și alocare a
resurselor pentru apărare și exercită controlul asupra îndeplinirii
acestora;
7. analizează și avizează, din punctul de vedere al sarcinilor
la mobilizare, propunerile autorităților administrației publice
centrale și locale, precum și ale celorlalte instituții referitoare la
elaborarea proiectului bugetului de stat pentru război;
8. administrează rezervele de mobilizare;
9. cuprinde în planul de pregătire a economiei naționale
pentru apărare măsuri de păstrare a capacităților de apărare
identificate de ministerele de resort și ține evidența acestor
capacități;
10. transmite autorităților administrației publice centrale și
locale, instituțiilor și operatorilor economici, după caz, sarcinile
rezultate din planul de mobilizare a economiei naționale, din
planul de pregătire a economiei naționale pentru apărare, din
programul cuprinzând obiectivele de pregătire operativă a
teritoriului pentru apărare și din precizările metodologice
referitoare la măsurile ce urmează a fi întreprinse în vederea
îndeplinirii acestora;
11. cuprinde în bugetul propriu fondurile necesare pentru
îndeplinirea măsurilor stabilite prin planul de pregătire a
economiei naționale pentru apărare;
12. solicită, în condițiile legii, date și informații privind
potențialul economic și uman al autorităților administrației
publice, instituțiilor publice și operatorilor economici;
13. îndeplinește atribuțiile autorității de specialitate, stabilite
prin Ordonanța de urgență a Guvernului nr. 95/2002 privind
industria de apărare, aprobată cu modificări și completări prin
Legea nr. 44/2003, cu modificările și completările ulterioare;

14. aprobă inventarul capacităților de producție pentru
apărare, precum și actualizarea acestuia;
15. coordonează asigurarea resurselor materiale necesare
susținerii efortului de apărare prin planul de mobilizare a
economiei naționale;
16. asigură activitatea de secretariat pentru Comisia centrală
de rechiziții, la nivel național, și pentru comisiile mixte de
rechiziții, în unitățile administrativ-teritoriale, conform
prevederilor legale;
17. controlează, împreună cu instituțiile publice beneficiare,
evidența, întreținerea și starea tehnică a bunurilor supuse
rechiziției și verifică exactitatea datelor comunicate de instituții
și operatorii economici;
18. elaborează, împreună cu Ministerul Apărării Naționale,
instrucțiunile privind întocmirea și actualizarea monografiilor
economico-militare ale unităților administrativ-teritoriale;
19. avizează solicitările privind concesionarea bunurilor și
serviciilor, potrivit legii;
20. organizează, coordonează și controlează la autoritățile
administrației publice centrale și locale activitățile privind
consumul raționalizat al populației în situații de mobilizare și
război;
21. întocmește, coordonează, analizează și avizează
documentele de mobilizare la locul de muncă, pe unități
administrativ-teritoriale, în vederea aprobării acestora, potrivit
legii;
22. îndrumă și controlează activitatea comisiilor pentru
probleme de apărare, constituite în cadrul autorităților
administrației publice, instituțiilor publice și operatorilor
economici cărora le revin sarcini în domeniul pregătirii
economiei naționale și a teritoriului pentru apărare;
23. coordonează în unitățile administrativ-teritoriale, prin
structurile teritoriale pentru probleme speciale, modul de
întocmire a lucrărilor privind asigurarea cererilor unităților
militare pe timpul mobilizării, existentul și starea calitativă a
bunurilor prevăzute a fi asigurate;
24. analizează, la instituirea stării de asediu sau a stării de
urgență, precum și pentru înlăturarea urmărilor unor dezastre,
cererile de întrebuințare a unor rezerve materiale, umane și
financiare prevăzute a fi utilizate în caz de mobilizare sau război
și face propuneri, potrivit legii;
25. verifică, împreună cu Ministerul Apărării Naționale sau
separat, prin exerciții și antrenamente de mobilizare, stadiul
pregătirii economiei naționale și a teritoriului pentru apărare,
conform planului aprobat de Consiliul Suprem de Apărare a
Țării;
26. asigură, pe plan intern managementul tuturor activităților
pentru implementarea prevederilor, documentelor internaționale
pe linia controlului armamentelor, creșterii încrederii și securității,
la care țara noastră este parte;
27. planifică sau/și coordonează pregătirea centralizată a
personalului destinat executării activităților specifice de verificare
a armamentelor conform actelor internaționale în domeniu,
organizate în țară sau străinătate.
C. Alte atribuții:
1. elaborează și avizează, după caz, proiecte de acte
normative în domeniul său de activitate, pe care le înaintează
Ministerului Administrației și Internelor;
2. elaborează, după caz, instrucțiuni, regulamente,
nomenclatoare și norme metodologice în domeniile sale de
activitate, pe care le supune aprobării, potrivit legii;

MONITORUL OFICIAL AL ROMÂNIEI, PARTEA I, Nr. 815/27.XI.2009
3. participă, în calitate de membru, la activitățile desfășurate
de Comitetul Național pentru Situații de Urgență pentru
asigurarea funcțiilor de sprijin privind prevenirea și gestionarea
situațiilor de urgență ce îi revin conform prevederilor legale;
4. organizează cursuri de instruire, activități de formare
profesională și convocări periodice pe domenii de activitate cu
conducerile și personalul de specialitate din unitățile teritoriale
subordonate, scop în care poate colabora cu universități tehnice,
economice și centre de perfecționare;
5. elaborează și asigură executarea programului de finanțare
a unităților teritoriale în corelare cu programele aprobate;
6. organizează activitatea de audit public intern și control
financiar preventiv intern, potrivit legii;
7. acordă unităților teritoriale asistență tehnică în domeniul
activităților de logistică și mentenanță, pază, prevenire și
stingere a incendiilor, securitatea în muncă și protecția mediului;
8. elaborează și aprobă programele de investiții și
programele de reparații ale activelor fixe corporale din
patrimoniul Administrației Naționale;
9. desfășoară activități de transparență decizională,
informare publică și de relații cu presa;
10. organizează inventarierea elementelor de activ și pasiv
din patrimoniul unităților teritoriale, precum și pentru bunurile și
valorile deținute de Administrația Națională cu orice titlu,
aparținând altor persoane juridice sau fizice în vederea întocmirii
situațiilor financiare pentru exercițiul bugetar anual, ale
reglementărilor contabile aplicabile, precum și normelor în
vigoare privind inventarierea;
11. îndrumă metodologic activitățile din domeniile
contabilitate, resurse umane, salarizare, juridic și contencios din
unitățile teritoriale subordonate;
12. constată contravențiile și aplică sancțiunile, prin
reprezentanții împuterniciți potrivit legii;
13. îndrumă, coordonează și controlează activitatea de
protecție a informațiilor clasificate în unitățile teritoriale și
structurile teritoriale pentru probleme speciale, în condițiile legii;
14. monitorizează și controlează aplicarea prevederilor
legale privind funcțiile publice și contractuale, perfecționarea
profesională, salarizarea, precum și aplicarea măsurilor privind
respectarea egalității de șanse și tratament în domeniul relațiilor
de serviciu și al raporturilor de muncă, din cadrul unităților
teritoriale subordonate;
15. reprezintă Ministerul Administrației și Internelor în
raporturile cu persoanele juridice și fizice, române și străine, în
domeniul său de competență;
16. colaborează cu ministerele și cu alte autorități publice
pentru îndeplinirea atribuțiilor ce îi revin;
17. colaborează cu instituții și organisme similare din
străinătate în domeniul său de activitate;
18. editează buletine informative și alte publicații de
specialitate;
19. îndeplinește orice alte atribuții prevăzute de lege.
CAPITOLUL II
Conducerea Administrației Naționale
Art. 4. — (1) Conducerea Administrației Naționale este
exercitată de un președinte, cu rang de secretar de stat, numit
prin decizie a primului-ministru, la propunerea ministrului
administrației și internelor.
*) Anexa nr. 1 este reprodusă în facsimil.

9

(2) Președintele conduce întreaga activitate a Administrației
Naționale, o reprezintă în raporturile cu celelalte autorități și
instituții publice, cu persoanele juridice și fizice din țară și din
străinătate, precum și în justiție.
(3) Președintele numește și eliberează din funcție personalul
Administrației Naționale, în condițiile legii.
(4) Președintele Administrației Naționale are calitatea de
ordonator secundar de credite.
(5) În calitate de ordonator secundar de credite, președintele
Administrației Naționale repartizează, prin compartimentele de
specialitate, bugetul aprobat pe ordonatori terțiari și bugetul
propriu și urmărește execuția acestuia conform prevederilor
legale.
(6) În exercitarea atribuțiilor sale, președintele Administrației
Naționale emite ordine cu caracter normativ sau individual,
precum și instrucțiuni, în condițiile legii.
Art. 5. — (1) Administrația Națională are un secretar general,
înalt funcționar public, numit în condițiile legii.
(2) Secretarul general îndeplinește atribuțiile prevăzute de
lege, precum și alte însărcinări stabilite prin regulamentul de
organizare și funcționare sau încredințate de președintele
Administrației Naționale.
(3) În cazul în care președintele Administrației Naționale,
datorită unor împrejurări întemeiate, nu își poate exercita
atribuțiile curente, acesta își poate delega prin ordin atribuțiile
secretarului general, care îl înlocuiește în limitele mandatului
încredințat.
Art. 6. — (1) Pe lângă președintele Administrației Naționale
funcționează, ca organ consultativ, colegiul de conducere.
(2) Componența și regulamentul de funcționare ale colegiului
de conducere se aprobă prin ordin al președintelui Administrației
Naționale.
(3) Colegiul de conducere al Administrației Naționale se
întrunește, la cererea președintelui Administrației Naționale,
pentru dezbaterea problemelor privind activitatea Administrației
Naționale.
CAPITOLUL III
Organizarea Administrației Naționale
Art. 7. — (1) Structura organizatorică a Administrației
Naționale este prevăzută la anexa nr. 1*).
(2) În structura organizatorică a Administrației Naționale
funcționează direcții generale, direcții, servicii, birouri și
compartimente.
(3) În cadrul structurii organizatorice a Administrației
Naționale, prin ordin al președintelui Administrației Naționale, se
pot organiza servicii, birouri și compartimente sau alte colective
specializate și se pot stabili funcțiile de conducere ale acestora,
în condițiile legii.
Art. 8. — (1) Atribuțiile și sarcinile direcțiilor generale,
direcțiilor, serviciilor, birourilor și compartimentelor se stabilesc
prin regulamentul de organizare și funcționare, aprobat prin
ordin al președintelui Administrației Naționale.
(2) Atribuțiile, sarcinile și răspunderile individuale ale
personalului Administrației Naționale se stabilesc, potrivit legii,
pe baza regulamentului de organizare și funcționare și a fișelor
posturilor.
Art. 9. — (1) Personalul Administrației Naționale se compune
din: funcționari publici, personal contractual, funcționari publici
cu statut special și cadre militare în activitate detașate de la

10

MONITORUL OFICIAL AL ROMÂNIEI, PARTEA I, Nr. 815/27.XI.2009

Ministerul Apărării Naționale, cărora li se aplică prevederile
legislației specifice în domeniu.
(2) Personalul Administrației Naționale cu atribuții în
domeniul rezervelor de stat, în timpul activității în cadrul
instituției, precum și o perioadă de 5 ani de la încetarea activității
în cadrul acesteia, are obligația de a păstra secretul profesional,
fiind interzisă folosirea sau dezvăluirea de date și fapte care,
devenite publice, ar dăuna intereselor acesteia.
Art. 10. — (1) Administrația Națională are în subordine unități
teritoriale cu personalitate juridică și serviciul verificarea calității
produselor rezervă de stat, prevăzute în anexa nr. 2.
(2) În structura Administrației Naționale, la nivelul fiecărui
județ și al Municipiului București, funcționează structuri teritoriale
pentru probleme speciale, fără personalitate juridică.
(3) Numărul maxim de posturi ale Administrației Naționale
finanțate de la bugetul de stat este de 1.280, exclusiv
președintele Administrației Naționale, din care aparatul propriu
309 posturi, exclusiv președintele Administrației Naționale.
(4) Statul de organizare al aparatului propriu al Administrației
Naționale se aprobă prin ordin al ministrului administrației și
internelor, iar statele de organizare ale unităților teritoriale
subordonate de către președinte prin ordin, în limita numărului
de posturi aprobat.
(5) Modificările în structura organizatorică se vor efectua cu
încadrarea în numărul maxim de posturi și în structura acestora,
precum și în creditele bugetare alocate, în condițiile legii.
Art. 11. — (1) Unitățile teritoriale subordonate au ca obiect de
activitate administrarea, contractarea, plata, primirea, recepția,
depozitarea, asigurarea integrității cantitative și nivelului calitativ
ale produselor pe timpul păstrării îndelungate, precum și livrarea
cu operativitate a acestora.
(2) În scopul realizării obiectivelor prevăzute la alin. (1),
unitățile teritoriale subordonate au următoarele atribuții și
răspunderi:
1. încheie cu operativitate și execută în mod corespunzător
contracte de vânzare-cumpărare și acte adiționale, după caz,
de împrumut și de depozit-custodie și prestări servicii, în
condițiile stabilite prin documentele, notă de negociere,
addendum, ordin de livrare, raport privind procedura de achiziție,
transmise de Administrația Națională, și răspunde de
îndeplinirea obligațiilor ce îi revin unității din aceste documente;
2. urmăresc și răspund de derularea contractelor încheiate,
scop în care întreprind următoarele operațiuni: emit și primesc
facturi, încasează și plătesc sumele din facturi, predau și
recepționează produse și servicii, primesc garanția constituită
în cuantumul și forma stabilită prin documentele primite de la
Administrația Națională și o execută sau o restituie la termen,
după caz;
3. controlează și răspund de activitatea de recepție și
autorecepție la primirea și livrarea produselor;
4. raportează periodic mișcările de produse;
5. desfășoară activități economico-financiare și comerciale,
în condițiile legii;
6. organizează și răspund de executarea controlului
integrității cantitative;
7. organizează și răspund de controlul nivelului calității
stocurilor de produse din administrare, scop în care prelevează
probe conform programului anual de analize și execută
operațiunile de conservare, acolo unde este cazul;
8. răspund de verificarea periodică a integrității cantitative și
a nivelului de calitate ale produselor păstrate la operatorii

economici pe bază de contracte de depozit-custodie și prestări
servicii;
9. coordonează și răspund pentru regruparea în unitate a
produselor aflate în custodie temporară la furnizori, în cadrul
termenelor prevăzute de instrucțiuni sau aprobate;
10. răspund de încheierea documentelor de constatare a
diferențelor cantitative și calitative cu ocazia verificării la recepție
a produselor; analizează operativ reclamațiile primite de la
beneficiari, dispunând măsurile de soluționare a acestora;
11. răspund de inventarierea periodică și inopinată a
patrimoniului unității, potrivit prevederilor legale și instrucțiunilor
Administrației Naționale în materie;
12. răspund, în condițiile prevăzute de lege, de înregistrarea
plusurilor constatate cu ocazia inventarierii sau a lichidării
stocurilor de produse; stabilesc măsurile materiale sau
disciplinare care se impun privind diferențele înregistrate în
minus cu ocazia inventarierii sau lichidării stocurilor de produse
și în orice alte ocazii;
13. organizează și răspund de exploatarea corespunzătoare
și menținerea în stare de funcționare a spațiilor de depozitare;
14. organizează și răspund de respectarea prevederilor din
instrucțiuni și fișe tehnice în ceea ce privește depozitarea
produselor aflate în administrare;
15. răspund de întocmirea documentelor și aprobă scăderea
din contabilitate, pe baza avizului ordonatorului principal de
credite, a pagubelor, nedatorate culpei unei persoane,
înregistrate la produsele aflate în administrare, apărute ca
urmare a unor situații neprevăzute sau de forță majoră, potrivit
legii;
16. răspund de întocmirea documentelor și aprobă
operațiunea de înregistrare în evidențele contabile a
eventualelor diferențe de preț, ca urmare a efectuării
operațiunilor de împrospătare produse rezervă de stat, prin
schimb de marfă contra marfă, în cazul în care prețul de
înregistrare în evidențele contabile este mai mare față de prețul
practicat pe piață;
17. răspund de întocmirea documentelor și veridicitatea
datelor înscrise în acestea și efectuează scăderea din gestiune,
pe baza aprobării ordonatorului principal de credite, a
perisabilităților legale și a cantităților de produse ce fac obiectul
programului anual de analize;
18. urmăresc recuperarea de la persoanele fizice și juridice
a sumelor prevăzute în sentințele definitive și executorii și în alte
hotărâri ce privesc recuperarea unor datorii generate de lipsuri,
furturi, deteriorări etc. ale produselor și/sau ambalajelor;
19. răspund de organizarea și asigurarea activităților de
pază, prevenirea și stingerea incendiilor, protecția muncii și
protecția mediului, potrivit legii;
20. răspund de executarea programelor de investiții, reparații
și întreținere la activele fixe corporale din patrimoniu, menținând
în permanență unitatea în stare operativă;
21. desfășoară, în nume propriu, activități de transport rutier
de produse rezervă de stat și produse pentru aprovizionarea
curentă, respectiv efectuează operațiuni de manevră feroviară
pe liniile de cale ferată industriale aflate în administrare;
22. organizează procedurile legale pentru atribuirea
contractelor de achiziții publice, altele decât cele pentru
produsele rezervă de stat;
23. organizează și răspund de respectarea prevederilor
privind protecția informațiilor clasificate, în condițiile legii;

MONITORUL OFICIAL AL ROMÂNIEI, PARTEA I, Nr. 815/27.XI.2009
24. asigură aplicarea prevederilor legale privind funcțiile
publice și contractuale, perfecționarea profesională și
salarizarea;
25. răspund de aplicarea măsurilor privind egalitatea de
șanse și tratament în domeniul relațiilor de serviciu și al
raporturilor de muncă;
26. virează la Administrația Națională sumele provenite din
operațiuni de valorificare a produselor rezerve de stat sau din
operațiunile desființate sau restrânse;
27. desfășoară alte activități dispuse de conducerea
Administrației Naționale.
(3) Conducerea unităților teritoriale subordonate este
exercitată de către directori executivi care au calitatea de
ordonatori terțiari de credite.
(4) Directorii executivi ai unităților teritoriale subordonate
aprobă, cu avizul ordonatorului principal de credite, închiderea
prin scăderea din contabilitate a creanțelor nerecuperate ca
urmare a închiderii procedurii insolvenței, potrivit prevederilor
legale.
(5) Personalul unităților teritoriale subordonate răspunde
disciplinar, material și penal, după caz, pentru neaplicarea în
cadrul unității teritoriale subordonate a prevederilor legale în
materie, a ordinelor primite de la Administrația Națională,
precum și pentru neîndeplinirea la termen a sarcinilor, lucrărilor,
atribuțiilor și răspunderilor care îi revin.
CAPITOLUL IV
Dispoziții finale
Art. 12. — (1) Dotarea Administrației Naționale și a unităților
teritoriale subordonate cu mijloace de transport, de comunicații
și informatică, mijloace specifice, precum și alte bunuri materiale
se stabilesc prin ordin al ministrului administrației și internelor,
conform reglementărilor în vigoare.
(2) Pentru deplasarea în zonele calamitate, precum și pentru
intervenții, exerciții și alte activități specifice, personalului din
structurile teritoriale pentru probleme speciale i se asigură
mijloace de transport din parcul instituțiilor prefectului și/sau al
consiliilor județene, în limita a 40 de litri carburant lunar,
contravaloarea acestuia fiind decontată de Administrația
Națională.
Art. 13. — Instituțiile prefectului, împreună cu consiliile
județene/Consiliul General al Municipiului București, asigură
structurilor teritoriale pentru probleme speciale spațiile

11

corespunzătoare necesare pentru desfășurarea activităților, în
condițiile legii.
Art. 14. — Armamentul și muniția necesare dotării
personalului de pază din cadrul unităților teritoriale subordonate
se asigură, în mod gratuit, prin comodat, de către structurile de
poliție.
Art. 15. — Administrația Națională a Rezervelor de Stat și
Probleme Speciale preia patrimoniul instituțiilor publice care se
desființează, prevăzute la art. 1 alin. (2), pe bază de protocol de
predare-preluare, încheiat în termen de 15 zile de la data intrării
în vigoare a prezentei hotărâri, care cuprinde mențiunile
prevăzute la art. 8 alin. (5) din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional.
Art. 16. — (1) Personalul instituțiilor publice care se
desființează, prevăzute la art. 1 alin. (2), se preia de către
Administrația Națională și se încadrează în limita posturilor
prevăzute la art. 10 alin. (3), în condițiile legii.
(2) Încetarea raporturilor de muncă sau de serviciu ale
personalului, prin emiterea de ordine și/sau decizii, se face cu
respectarea procedurilor legale aplicabile categoriei de personal
din care face parte și a prevederilor legale privind protecția
socială, pe baza criteriilor stabilite potrivit art. 6 alin. (5) sau (6)
din Legea nr. 329/2009, în termen de maximum 60 de zile de la
intrarea în vigoare a prezentei hotărâri.
(3) Încadrarea personalului în numărul de posturi aprobat și
pe noile funcții, precum și stabilirea drepturilor salariale aferente,
potrivit dispozițiilor art. 6 alin. (3) din Legea nr. 329/2009, se
realizează în termen de maximum 60 de zile de la intrarea în
vigoare a prezentei hotărâri.
Art. 17. — (1) În caz de mobilizare sau război, Administrația
Națională se organizează și funcționează conform anexei nr. 3.
(2) La instituirea stării de asediu sau a stării de urgență,
Administrația Națională își desfășoară activitatea conform
programelor elaborate pentru astfel de situații.
Art. 18. — Anexele nr. 1, 2*) și 3*) fac parte integrantă din
prezenta hotărâre.
Art. 19. — Pe data intrării în vigoare a prezentei hotărâri se
abrogă Hotărârea Guvernului nr. 111/2004 privind organizarea,
funcționarea și atribuțiile Oficiului Central de Stat pentru
Probleme Speciale, publicată în Monitorul Oficial al României,
Partea I, nr. 132 din 13 februarie 2004.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor, interimar,
Vasile Blaga
Președintele Administrației Naționale a Rezervelor de Stat,
Adrian Gurău
Șeful Oficiului Central de Stat pentru Probleme Speciale,
Adrian Mironescu
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.380.
*) Anexele nr. 2 și 3 se comunică instituțiilor interesate, fiind clasificate potrivit legii.

S T R U C T U R A O R G A N I Z AT O R I C Ă

a Administrației Naționale a Rezervelor de Stat și Probleme Speciale
Numărul maxim de posturi :1.280, exclusiv demnitarul

ANEXA Nr. 1

12
MONITORUL OFICIAL AL ROMÂNIEI, PARTEA I, Nr. 815/27.XI.2009

13

MONITORUL OFICIAL AL ROMÂNIEI, PARTEA I, Nr. 815/27.XI.2009
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2009, pentru înlăturarea efectelor calamităților naturale
produse în unele județe ale țării
În temeiul art. 108 din Constituția României, republicată, și al art. 30 alin. (4) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 11.270 mii lei din
Fondul de intervenție la dispoziția Guvernului, prevăzut în bugetul
de stat pe anul 2009, bugetelor locale ale unităților administrativteritoriale prevăzute în anexa care face parte integrantă din
prezenta hotărâre, pentru înlăturarea efectelor calamităților
naturale produse în unele județe ale țării în anul 2009.

Art. 2. — Ordonatorii principali de credite răspund de modul
de utilizare, în conformitate cu dispozițiile legale, a sumei
alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în structura bugetului de
stat pe anul 2009.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor, interimar,
Vasile Blaga
Ministrul finanțelor publice,
Gheorghe Pogea
București, 25 noiembrie 2009.
Nr. 1.454.
ANEXĂ

R E PA R T I Z A R E A

pe unități administrativ-teritoriale a sumelor ce se alocă pentru înlăturarea efectelor calamităților
naturale produse în unele județe ale țării
Nr.
crt.

1.

2.

3.

4.

Unitatea administrativ-teritorială

Județul Alba
Municipiul Blaj
Orașul Zlatna
Județul Bacău
Comuna Agăș
Comuna Ardeoani
Comuna Săucești
Județul Bihor
Comuna Holod
Comuna Pietroasa
Județul Botoșani
Comuna Coțușca
Comuna Drăgușeni
Comuna Gorbănești
Comuna Mileanca
Comuna Păltiniș
Comuna Tudora
Comuna Ungureni
Comuna Viișoara
Comuna Știubieni

Suma alocată
— mii lei —

400
300
100
400
169
131
100
200
178
22
500
2
48
5
65
77
6
187
67
43

14

MONITORUL OFICIAL AL ROMÂNIEI, PARTEA I, Nr. 815/27.XI.2009
Nr.
crt.

5.

Unitatea administrativ-teritorială

Suma alocată
— mii lei —

Județul Brașov

500

Orașul Râșnov

150

Comuna Bran

150

Comuna Moieciu

140

Comuna Tărlungeni
6.

60
470

Comuna Breaza

50

Comuna Bozioru

30

Comuna Cernătești

20

Comuna Cozieni

30

Comuna Grebănu

30

Comuna Mânzălești

30

Comuna Odăile

30

Comuna Pietroasele

50

Comuna Pardoși

20

Comuna Podgoria

20

Comuna Pănătău

20

Comuna Săhăteni

20

Comuna Ulmeni

40

Comuna Vintilă Vodă

30

Comuna Ziduri
7.

Județul Buzău

50

Județul Caraș-Severin

400

Bugetul propriu al județului Caraș-Severin

194

Comuna Mehadia

40

Comuna Pojejena

12

Comuna Sasca Montană

20

Comuna Teregova

Județul Covasna

700
700

Județul Dolj

500
500

Județul Gorj

500

Comuna Crușeț

200

Comuna Roșia de Amaradia
12.

260

Bugetul propriu al județului Dolj
11.

240

Orașul Întorsura Buzăului
10.

500

Comuna Chiuiești
9.

Județul Cluj
Bugetul propriu al județului Cluj

8.

134

300

Județul Harghita

500

Comuna Corbu

50

Comuna Dealu

50

Comuna Gălăuțaș
Comuna Subcetate

100

Comuna Tulgheș

100

Comuna Vărșag
13.

150

50

Județul Hunedoara
Municipiul Brad
Municipiul Petroșani

400
50
100

15

MONITORUL OFICIAL AL ROMÂNIEI, PARTEA I, Nr. 815/27.XI.2009
Nr.
crt.

Unitatea administrativ-teritorială

Suma alocată
— mii lei —

Municipiul Vulcan
Comuna Crișcior

50

Comuna Lelese

20

Comuna Pui

50

Comuna Vața de Jos
14.

80

50

Județul Iași

500

Comuna Balș

47

Comuna Ceplenița

50

Comuna Dagâța

25

Comuna Grajduri

2

Comuna Hărmănești
Comuna Moșna

90
150

Comuna Răducăneni

500
200
100

Comuna Rona de Sus

200

Județul Mehedinți

500

Orașul Baia de Aramă

250

Comuna Isverna

125

Comuna Ponoarele
17.

Județul Maramureș
Comuna Petrova

16.

86

Orașul Șomcuta Mare

15.

50

Comuna Românești

125

Județul Neamț

800

Bugetul propriu al județului Neamț

24

Municipiul Piatra-Neamț

35

Orașul Roznov

27

Comuna Alexandru cel Bun

60

Comuna Borca

28

Comuna Dămuc

10

Comuna Gârcina

480

Comuna Pângărați

120

Comuna Poiana Teiului
18.

Județul Prahova
Comuna Brebu

16
700
80

Comuna Chiojdeanca
Comuna Lipănești

200

Comuna Măgurele

150

Comuna Păcureți
19.

120

150

Județul Sibiu

500

Orașul Avrig

38

Comuna Arpașu de Jos

22

Comuna Cârța

85

Comuna Cârțișoara

12

Comuna Porumbacu de Jos
Comuna Racovița
Comuna Turnu Roșu

3
302
38

16

MONITORUL OFICIAL AL ROMÂNIEI, PARTEA I, Nr. 815/27.XI.2009
Nr.
crt.

20.

Suma alocată
— mii lei —

Unitatea administrativ-teritorială

Județul Tulcea

500

Orașul Isaccea

193

Comuna Ceatalchioi

30

Comuna Nufăru

500
500

Județul Vrancea

800

Comuna Dumitrești

22.

Județul Vâlcea
Bugetul propriu al județului Vâlcea

21.

277

200

Comuna Dumbrăveni

70

Comuna Mera

123

Comuna Poiana Cristei

74

Comuna Păunești

45

Comuna Soveja

44

Comuna Suraia

44

Comuna Urechești

200
11.270

TOTAL:

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 815/27.XI.2009 conține 16 pagini.

Prețul: 3,20 lei

&JUYDGY|435377]
ISSN 1453—4495

