Anul 177 (XXI) — Nr. 366

PARTEA I

LEGI, DECRETE, HOTĂRÂRI ȘI ALTE ACTE

Luni, 1 iunie 2009

SUMAR

Nr.

Pagina

Nr.

Pagina

DECRETE
898. — Decret privind acordarea unei grațieri individuale ....

322.

— Ordonanță de urgență privind libertatea de stabilire
a prestatorilor de servicii și libertatea de a furniza
servicii în România ....................................................

2–12

— Ordin al ministrului agriculturii, pădurilor și
dezvoltării rurale pentru aprobarea Normelor
metodologice de aplicare a Hotărârii Guvernului
nr. 461/2009 privind reglementarea unor măsuri
financiare pentru stimularea gradului de absorbție a
fondurilor alocate pentru agricultură ..........................

— Hotărâre privind reglementarea regimului juridic al
unor imobile care se scot din administrarea Ministerului
Agriculturii, Pădurilor și Dezvoltării Rurale ................

13

Rectificări ..............................................................................

ORDONANȚE ȘI HOTĂRÂRI
ALE GUVERNULUI ROMÂNIEI
49.

627.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1

14–15

16

DECRETE
PREȘEDINTELE ROMÂNIEI

DECRET
privind acordarea unei grațieri individuale
În temeiul art. 94 lit. d) și al art. 100 din Constituția României, republicată,
Președintele României d e c r e t e a z ă:
Articol unic. — Se grațiază doamna Stoica (fostă Șerban)
Dalia, născută la data de 29 decembrie 1974 în orașul Piatra-Olt,
județul Olt, fiica lui Șerban Gheorghe și Dumitru Elena, pentru
restul rămas neexecutat din pedeapsa de 3 ani și 6 luni închisoare

aplicată pentru săvârșirea infracțiunii de furt calificat prevăzute de
art. 208—209 lit. a) din Codul penal, dispusă prin Sentința penală
nr. 1.722/2000 a Judecătoriei Slatina, rămasă definitivă prin
Decizia penală nr. 435/2001 a Curții de Apel Craiova.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 31 mai 2009.
Nr. 898.

2

MONITORUL OFICIAL AL ROMÂNIEI, PARTEA I, Nr. 366/1.VI.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind libertatea de stabilire a prestatorilor de servicii și libertatea de a furniza servicii în România
Având în vedere obligațiile care revin României ca urmare a angajamentelor asumate în cadrul Tratatului de aderare la
Uniunea Europeană de a duce la îndeplinire obiectivul desăvârșirii pieței interne, precum și obligația de a transpune în timp util
prevederile directivelor comunitare în legislația națională,
văzând importanța strategică și impactul economic și social semnificativ al Directivei 2006/123/CE a Parlamentului
European și a Consiliului privind serviciile în cadrul pieței interne, denumită în continuare directiva;
date fiind complexitatea și sfera largă de aplicabilitate ale directivei, eforturile considerabile și resursele logistice, financiare
și umane pe care autoritățile naționale le vor investi în vederea punerii în aplicare a acesteia,
având în vedere necesitatea creării unui cadru juridic adecvat care să fundamenteze măsurile prealabile pe care autoritățile
competente trebuie să le ia pentru punerea în aplicare a prevederilor directivei și termenul foarte restrâns până la care administrația
publică din România va trebui să fie pregătită să pună în aplicare prevederile acesteia, respectiv data de 28 decembrie 2009,
apreciind ca esențială estimarea în timp util a resurselor necesare îndeplinirii obligațiilor care rezultă din prevederile
directivei,
ținând cont de faptul că transpunerea directivei presupune și implementarea unor mecanisme de cooperare administrativă,
precum și crearea unei platforme electronice integrate, care să permită prestatorilor de servicii din toate statele membre accesul
la distanță la îndeplinirea formalităților administrative, realizarea acestora necesitând un interval de timp de cel puțin 6 luni și un
cadru juridic adecvat, astfel încât acestea să fie funcționale la data de 28 decembrie 2009,
considerând imperativă crearea în cel mai scurt termen a cadrului normativ necesar adoptării măsurilor de pregătire a
implementării prevederilor directivei până la data reglementată de actul comunitar,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — Prezenta ordonanță de urgență reglementează
cadrul general al libertății de stabilire a prestatorilor de servicii și
libertatea de a furniza servicii pe teritoriul României.
Art. 2. — În înțelesul prezentei ordonanțe de urgență,
termenii și expresiile de mai jos au următoarele semnificații:
a) stat membru — stat membru al Uniunii Europene sau al
Spațiului Economic European;
b) serviciu — orice activitate economică independentă,
prestată în mod obișnuit în schimbul unei remunerații;
c) prestator — orice persoană fizică, cetățean al unui stat
membru, sau orice persoană juridică stabilită într-un stat
membru, care oferă ori prestează un serviciu;
d) beneficiar — orice persoană fizică, inclusiv consumatorul,
așa cum este acesta definit în Ordonanța Guvernului nr. 21/1992
privind protecția consumatorilor, republicată, cu modificările și
completările ulterioare, cetățean al unui stat membru sau care
beneficiază de drepturi conferite prin acte normative comunitare,
sau orice persoană juridică stabilită într-un stat membru, care, în
scopuri profesionale ori nonprofesionale, utilizează sau
intenționează să utilizeze un serviciu furnizat;
e) stat membru de stabilire — statul membru pe al cărui
teritoriu este stabilit prestatorul de servicii în cauză;
f) stabilire — exercitarea efectivă de către prestator, pe o
perioadă nedeterminată, a unei activități economice cu caracter
independent, având un sediu stabil, fără ca acesta să fie în mod
necesar un sediu statutar;
g) stat membru în care se prestează serviciul — statul
membru în care serviciul este oferit de către un prestator stabilit
într-un alt stat membru;
h) autoritate competentă — orice organism sau autoritate
dintr-un stat membru cu rol de control ori de reglementare în
ceea ce privește activitățile de servicii, în special autoritățile
administrative, precum și ordinele profesionale și asociațiile

profesionale sau alte organisme profesionale care, în
exercitarea competenței de autoreglementare, creează cadrul
legal pentru accesul la activitățile de servicii ori exercitarea
acestora;
i) regim de autorizare — orice procedură care obligă
prestatorul sau beneficiarul la efectuarea anumitor formalități în
vederea obținerii unei decizii din partea unei autorități
competente pentru accesul la o activitate de servicii ori
exercitarea acesteia;
j) cerință — orice obligație, interdicție, condiție sau limitare
impusă prestatorilor ori beneficiarilor de servicii, care este
prevăzută în actele cu caracter normativ sau administrativ ale
autorităților competente ori care rezultă din jurisprudență,
practici administrative, norme ale ordinelor profesionale sau
norme colective ale asociațiilor profesionale ori ale altor
organizații profesionale, adoptate în exercitarea competenței lor
de autoreglementare; clauzele contractelor colective de muncă
negociate de partenerii sociali nu sunt, în sine, considerate
cerințe în sensul prezentei ordonanțe de urgență;
k) motive imperative de interes general — ordinea publică,
siguranța publică, sănătatea publică, păstrarea echilibrului
financiar al sistemului de securitate socială, protecția
consumatorilor, beneficiarilor serviciilor și a lucrătorilor, loialitatea
tranzacțiilor comerciale, combaterea fraudei, protecția mediului,
sănătatea animalelor, proprietatea intelectuală, conservarea
patrimoniului național istoric și artistic, obiectivele de politică
socială și de politică culturală, precum și orice alte considerente
calificate ca motive imperative de interes general de Curtea de
Justiție a Comunităților Europene, în jurisprudența sa;
l) profesie reglementată — orice activitate profesională, astfel
cum aceasta este definită în art. 3 alin. (1) din Legea
nr. 200/2004 privind recunoașterea diplomelor și calificărilor
profesionale pentru profesiile reglementate din România, cu
modificările și completările ulterioare;

MONITORUL OFICIAL AL ROMÂNIEI, PARTEA I, Nr. 366/1.VI.2009
m) organizație caritabilă — organizație constituită în condițiile
legii, care desfășoară activități neremunerate constând în
acordarea de ajutor persoanelor aflate în nevoie în mod
permanent sau temporar;
n) registru — orice evidență sau bază de date administrată
de o autoritate competentă, în format electronic ori pe hârtie,
cuprinzând informații cu privire la prestatorii de servicii în
general sau prestatorii de servicii autorizați într-un domeniu
specific;
o) Sistemul de informare în cadrul pieței interne (SIPI) —
platforma electronică prin intermediul căreia se realizează
schimbul de informații și comunicarea între autoritățile
competente, care decurg din obligațiile de cooperare
administrativă prevăzute în prezenta ordonanță de urgență;
p) Interactive Policy Making (IPM) — platforma electronică
prin intermediul căreia se realizează raportarea regimurilor de
autorizare, a condițiilor evaluate, a celor menținute și a celor
eliminate,
în
urma
transpunerii
prevederilor
Directivei 2006/123/CE a Parlamentului European și a
Consiliului privind serviciile în cadrul pieței interne în legislația
sectorială din domeniul serviciilor.
Art. 3. — (1) În cazul în care dispozițiile prezentei ordonanțe
de urgență contravin dispozițiilor unui act normativ național care
a transpus o directivă sau a creat cadrul juridic necesar aplicării
directe a unui regulament și care reglementează aspecte
specifice ale accesului la o activitate de servicii ori la exercitarea
acesteia în sectoare specifice sau pentru profesii specifice, în
conformitate cu actul normativ comunitar transpus, dispozițiile
actului normativ special prevalează.
(2) Dispozițiile prezentei ordonanțe de urgență nu vizează
norme ale dreptului internațional privat, în special norme care
reglementează legislația aplicabilă obligațiilor contractuale și
extracontractuale, inclusiv cele care garantează consumatorilor
protecția oferită acestora prin normele de protecție a
consumatorilor din legislația cu privire la consumatori în vigoare.
Art. 4. — (1) Prezenta ordonanță de urgență se aplică atât
serviciilor furnizate de către prestatorii stabiliți în România, cât
și serviciilor furnizate transfrontalier, în România, de către
prestatori stabiliți în alt stat membru.
(2) Nu intră în domeniul de aplicare al prezentei ordonanțe de
urgență:
a) serviciile financiare, precum serviciile bancare, de credit,
asigurări și reasigurări, pensii ocupaționale și personale, valori
mobiliare, fonduri de investiții, plăți și consultanță pentru
investiții, inclusiv serviciile menționate la art. 18 alin. (1) din
Ordonanța de urgență a Guvernului nr. 99/2006 privind instituțiile
de credit și adecvarea capitalului, aprobată cu modificări și
completări prin Legea nr. 227/2007, cu modificările și
completările ulterioare;
b) serviciile și rețelele de comunicații electronice, precum și
resursele și serviciile asociate, în ceea ce privește domeniile
reglementate de Ordonanța Guvernului nr. 34/2002 privind
accesul la rețelele publice de comunicații electronice și la
infrastructura asociată, precum și interconectarea acestora,
aprobată cu modificări și completări prin Legea nr. 527/2002,
Ordonanța de urgență a Guvernului nr. 79/2002 privind cadrul
general de reglementare a comunicațiilor, aprobată cu modificări
și completări prin Legea nr. 591/2002, cu modificările și
completările ulterioare, Legea nr. 304/2003 pentru serviciul
universal și drepturile utilizatorilor cu privire la rețelele și
serviciile de comunicații electronice, republicată, Hotărârea
Guvernului nr. 1.208/2007 privind condițiile generale referitoare
la interoperabilitatea serviciilor de televiziune digitală interactivă,
precum și a echipamentelor de televiziune digitală ale
consumatorilor;
c) serviciile în domeniul transportului, inclusiv serviciile
portuare;

3

d) serviciile de angajare ale agențiilor de ocupare temporară
a forței de muncă;
e) serviciile medicale, indiferent dacă sunt asigurate sau nu
în cadrul unor unități sanitare și indiferent de modul în care sunt
organizate și finanțate ori dacă sunt de natură publică sau
privată;
f) serviciile audiovizuale, inclusiv serviciile cinematografice,
indiferent de modul lor de producție, distribuție și transmisie,
precum și serviciile de radiodifuziune;
g) activitățile de jocuri de noroc care presupun pariuri cu o
miză cu valoare pecuniară, inclusiv loterie, jocuri de cazinou și
tranzacții referitoare la pariuri;
h) activitățile asociate exercitării autorității publice;
i) serviciile sociale privind locuințele sociale, serviciile privind
îngrijirea copiilor și ajutorul acordat familiilor sau persoanelor
aflate în nevoie în mod permanent ori temporar, care sunt
furnizate de stat, de către prestatori mandatați de stat sau de
către organizații caritabile, așa cum sunt ele definite la art. 2
lit. m);
j) serviciile de securitate privată;
k) serviciile prestate de notari și executori judecătorești.
(3) Prezenta ordonanță de urgență nu se aplică în domeniul
legislației fiscale prescriptive și cerințelor administrative de
punere în aplicare a legilor fiscale.
CAPITOLUL II
Simplificarea administrativă
Art. 5. — (1) În cazul în care o autoritate competentă română
solicită ca prestatorul să prezinte un certificat, o atestare sau un
alt document pentru a dovedi că o anumită cerință a fost
îndeplinită, aceasta acceptă orice document dintr-un stat
membru întocmit într-un scop echivalent sau din care reiese clar
că cerința respectivă este îndeplinită.
(2) Autoritățile române nu pot solicita prezentarea unui
document emis într-un alt stat membru în original, în copie
certificată pentru conformitate sau traducere certificată, cu
excepția cazurilor prevăzute de alte acte normative care
transpun acte comunitare ori creează cadrul pentru aplicarea
directă a regulamentelor sau a cazurilor în care o astfel de
cerință este justificată printr-un motiv imperativ de interes
general. Autoritățile române pot solicita prezentarea unor
traduceri necertificate ale unor documente în limba română.
(3) Prevederile alin. (1) și (2) nu se aplică documentelor
menționate în actele normative prevăzute în anexa care face
parte integrantă din prezenta ordonanță de urgență.
Art. 6. — (1) Prin prezenta ordonanță de urgență se
înființează Punctul de contact unic electronic, denumit în
continuare PCU electronic.
(2) PCU electronic asigură, pentru prestatori, posibilitatea
îndeplinirii cu ușurință, de la distanță și prin mijloace electronice,
a următoarelor proceduri și formalități:
a) ansamblul procedurilor și formalităților necesare pentru
accesul la activitățile de servicii ale acestora, în special
declarațiile, notificările sau cererile necesare pentru obținerea
autorizării, inclusiv cererile de înscriere într-un registru;
b) orice cereri de autorizare necesare pentru exercitarea
activităților de servicii.
(3) Autoritățile competente trebuie să se înregistreze în
sistemul PCU electronic în termen de maximum 30 de zile de la
data la care acesta devine funcțional.
(4) Prevederile alin. (2) nu se aplică în cazul controlului
spațiilor în care se prestează serviciul sau al echipamentului
utilizat de către prestator ori în cazul examinării capacității sau
a integrității sănătății prestatorului ori a personalului său
responsabil.

4

MONITORUL OFICIAL AL ROMÂNIEI, PARTEA I, Nr. 366/1.VI.2009

(5) PCU electronic are statut de sistem informatic de utilitate
publică, parte integrantă a Sistemului e-guvernare din Sistemul
Electronic Național. Prevederile cărții I titlul II din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare, se aplică în
mod corespunzător.
(6) Se desemnează Agenția pentru Serviciile Societății
Informaționale (ASSI) ca autoritate responsabilă pentru
realizarea, operaționalizarea și administrarea PCU electronic.
(7) Funcționarea PCU electronic nu aduce atingere
competențelor autorităților administrației publice din România,
nici ale organismelor profesionale sau ale altor organe cu
competență de reglementare, autorizare ori control în domeniul
serviciilor.
(8) Limitele competenței operatorului PCU electronic,
detalierea mecanismelor de funcționare și a tuturor activităților
desfășurate prin intermediul PCU electronic se stabilesc prin
hotărâre a Guvernului.
(9) PCU electronic va deveni funcțional până la data de
28 noiembrie 2009.
Art. 7. — (1) Prin intermediul PCU electronic se asigură
accesul direct al prestatorilor la următoarele informații:
a) cerințele impuse prestatorilor stabiliți pe teritoriul
României, în special cele cu privire la procedurile și formalitățile
care trebuie îndeplinite pentru a avea acces la activitățile de
servicii și pentru a le exercita;
b) coordonatele autorităților competente, necesare în
vederea contactării directe a acestora, inclusiv coordonatele
autorităților responsabile în materie de exercitare a activităților
de servicii;
c) mijloacele și condițiile de acces la registrele publice cu
privire la prestatori și servicii;
d) căile de atac disponibile în cazul unui litigiu între
autoritățile competente și prestator sau beneficiar, între un
prestator și un beneficiar ori între prestatori;
e) datele de contact ale asociațiilor și organizațiilor, altele
decât autoritățile competente, de la care prestatorii sau
beneficiarii pot obține asistență practică.
(2) Prin intermediul PCU electronic se asigură prestatorilor,
la cerere, asistență din partea autorităților competente, constând
în informații asupra modului în care sunt interpretate și aplicate
cerințele menționate la alin. (1) lit. a). Obligația autorităților
competente de a oferi asistență nu implică acordarea de
consiliere juridică în cazuri individuale, ci vizează doar
furnizarea de informații generale asupra modului în care
cerințele sunt interpretate sau aplicate.
(3) Autoritățile competente au obligația de a răspunde, prin
intermediul PCU electronic, în termen de maximum 5 zile
lucrătoare de la înregistrarea cererii, oricărei cereri de informații
sau asistență menționate la alin. (1) și (2) și, în cazurile în care
cererea este eronată ori nefondată, au obligația de a informa
solicitantul în consecință, în cel mai scurt timp, dar nu mai mult
de 3 zile lucrătoare.
(4) ASSI este responsabilă pentru buna funcționare, din
punct de vedere tehnic, a PCU electronic. Autoritățile
competente răspund pentru conținutul informațiilor și
documentelor colectate, transmise și procesate prin intermediul
PCU electronic.
(5) Autoritățile competente au obligația de a actualiza
informațiile cu privire la autorizarea activităților de servicii,
precum și a procedurilor de autorizare din domeniul lor de
activitate, în cadrul PCU electronic.

CAPITOLUL III
Libertatea de stabilire a prestatorilor
SECȚIUNEA 1
Autorizații

Art. 8. — (1) Accesul la o activitate de servicii sau exercitarea
acesteia poate fi supus(ă) unui regim de autorizare numai dacă
sunt îndeplinite următoarele condiții:
a) existența unui regim de autorizare este justificată de un
motiv imperativ de interes general;
b) obiectivul urmărit nu poate fi atins printr-o măsură mai
puțin restrictivă, în special din cauză că un control ulterior ar fi
tardiv pentru a fi, în mod real, eficient;
c) regimul de autorizare este nediscriminatoriu în ceea ce
privește prestatorii.
(2) Prezenta secțiune nu se aplică acelor aspecte specifice
ale regimurilor de autorizare care sunt reglementate direct sau
indirect prin alte acte normative naționale care transpun acte
comunitare.
Art. 9. — (1) Regimurile de autorizare au la bază criterii de
natură a limita marja de apreciere a autorităților competente,
astfel încât acestea să nu fie aplicate într-un mod arbitrar.
(2) Criteriile care stau la baza regimurilor de autorizare
trebuie să fie:
a) nediscriminatorii;
b) justificate printr-un motiv imperativ de interes general;
c) proporționale în raport cu obiectivul de interes general
urmărit;
d) clare și lipsite de ambiguități;
e) obiective;
f) făcute publice în prealabil;
g) transparente și accesibile.
(3) Este interzisă impunerea unor condiții de acordare a
autorizației pentru stabilire, prin care se dublează cerințele și
controalele echivalente sau comparabile ca scop, la care
prestatorul a fost supus deja în alt stat membru ori în România.
(4) Persoanele desemnate potrivit art. 31 alin. (2) și
prestatorul oferă sprijin autorității competente prin furnizarea
oricăror informații necesare cu privire la aceste cerințe.
(5) Autorizația permite prestatorului accesul la activitatea de
servicii sau exercitarea acelei activități pe teritoriul României,
inclusiv prin înființarea de agenții, filiale, sucursale, birouri.
(6) Autorizația poate fi limitată la o anumită parte a teritoriului
numai dacă limitarea este justificată de un motiv imperativ de
interes general.
(7) Autorizația se acordă de îndată ce se stabilește, în urma
unei examinări corespunzătoare, că au fost îndeplinite condițiile
de autorizare, cu respectarea termenelor prevăzute la art. 12
alin. (2).
(8) Orice decizie a autorităților competente, inclusiv refuzul
sau retragerea unei autorizații, trebuie motivată corespunzător
și poate fi atacată în fața instanțelor judecătorești, potrivit
dreptului comun. Decizia de acordare a autorizației nu trebuie
motivată.
Art. 10. — (1) O autorizație este acordată unui prestator pe
o durată nelimitată, cu excepția cazurilor următoare:
a) autorizația se reînnoiește automat sau se supune condiției
îndeplinirii continue a cerințelor;
b) numărul autorizațiilor disponibile este limitat dintr-un motiv
imperativ de interes general;
c) o durată limitată de autorizare poate fi justificată printr-un
motiv imperativ de interes general.
(2) Legislația specifică privind regimurile de autorizare poate
prevedea termene maxime în care prestatorul trebuie să își
înceapă activitatea, ulterior obținerii autorizației.

MONITORUL OFICIAL AL ROMÂNIEI, PARTEA I, Nr. 366/1.VI.2009
(3) Prestatorii sunt obligați să informeze autoritatea
competentă, prin intermediul PCU electronic, cu privire la
următoarele schimbări:
a) constituirea de filiale ale căror activități intră în sfera de
aplicare a regimului de autorizare;
b) schimbări în urma cărora condițiile de acordare a
autorizației nu mai sunt îndeplinite.
(4) În situația în care prestatorul nu mai îndeplinește condițiile
de autorizare, autoritatea competentă poate retrage autorizația
acordată prestatorului în cauză.
Art. 11. — (1) În cazul în care numărul autorizațiilor
disponibile pentru o anumită activitate este limitat din cauza
cantității reduse de resurse naturale sau din cauza unei
capacități tehnice reduse, autoritățile competente trebuie să
instituie o procedură de selecție a candidaților bazată pe
imparțialitate și transparență.
(2) Autoritățile competente asigură publicitatea adecvată a
deschiderii, desfășurării și închiderii procedurii de selecție.
(3) La stabilirea normelor pentru procedura de selecție,
autoritățile competente pot avea în vedere motive imperative de
interes general, precum: sănătatea publică, obiective de politică
socială, sănătatea și siguranța angajaților sau a lucrătorilor care
desfășoară o activitate independentă, protecția mediului,
protejarea patrimoniului cultural, păstrarea echilibrului financiar
al sistemului de securitate și loialitatea tranzacțiilor comerciale
și alte motive imperative de interes general, în conformitate cu
legislația națională, precum și cu legislația comunitară cu
aplicabilitate directă.
(4) Autorizația prevăzută la alin. (1) se acordă pentru o
perioadă de timp limitată, proporțional cu cantitatea de resurse
naturale sau, după caz, cu capacitatea tehnică. Aceasta nu se
reînnoiește automat și nu oferă alte avantaje prestatorului a
cărui autorizație a expirat sau oricărei persoane care are o
relație specială cu prestatorul în cauză.
Art. 12. — (1) Procedurile și formalitățile de autorizare trebuie
să fie clare și ușor accesibile, să fie făcute publice în avans și să
ofere solicitanților garanția că cererea lor este procesată în mod
obiectiv și imparțial.
(2) Cererea solicitantului este procesată în cel mai scurt
termen, dar nu mai mult de 30 de zile calendaristice de la data
depunerii documentației complete. Termenul poate fi prelungit
o singură dată de către autoritatea competentă, pentru o
perioadă de maximum 15 zile calendaristice. Valabilitatea
documentelor depuse inițial nu este afectată de prelungirea
dispusă de autoritatea competentă. Prelungirea termenului de
autorizare, precum și durata acestei prelungiri trebuie motivate
în mod corespunzător și notificate solicitantului înainte de
expirarea termenului inițial.
(3) Autorizația se consideră acordată în situația în care
autoritățile competente nu au răspuns în termenul prevăzut la
alin. (2). Cu toate acestea, se poate stabili un regim diferit în
cazul în care acest lucru este justificat de motive imperative de
interes general, inclusiv un interes legitim al unei terțe părți.
(4) Autoritatea competentă transmite solicitantului o
confirmare de primire a cererii, în termen de 5 zile calendaristice
de la data primirii cererii. Confirmarea de primire a cererii trebuie
să precizeze următoarele:
a) termenul de procesare a cererii;
b) căile de atac disponibile;
c) după caz, mențiunea că, în lipsa unui răspuns în termenul
specificat, autorizația se consideră acordată.
(5) În cazul unei cereri sau al unei documentații incomplete,
solicitantul este informat în cel mai scurt timp, dar nu în mai mult
de 5 zile lucrătoare de la primirea cererii, cu privire la
necesitatea transmiterii de documente suplimentare, precum și
cu privire la consecințele asupra termenului de procesare a
cererii, prevăzut la alin. (2).

5

(6) În cazul în care o cerere este respinsă pentru motive de
natură procedurală, solicitantul este informat în cel mai scurt
termen, dar nu în mai mult de 5 zile lucrătoare de la depunerea
cererii.
(7) Taxele percepute solicitantului în legătură cu cererea sa
trebuie să fie proporționale cu costul procedurilor de autorizare
în cauză, fără a depăși acest cost.
SECȚIUNEA a 2-a
Cerințe interzise sau supuse evaluării

Art. 13. — Nu pot fi incluse într-un regim de autorizare
următoarele cerințe:
a) cerințe discriminatorii bazate direct ori indirect pe cetățenie
sau, în cazul persoanelor juridice, pe situarea sediului social, în
special: cerința de a deține cetățenia română, impusă
prestatorului, personalului acestuia, asociaților/acționarilor sau
membrilor consiliului de administrație ori de supraveghere, sau
cerința de a avea reședința în România, impusă prestatorului
serviciului, personalului acestuia, asociaților/acționarilor sau
membrilor consiliului de administrație ori de supraveghere;
b) interdicția de a fi stabilit sau de a fi înscris în registru în mai
mult de un stat membru;
c) restricții asupra libertății unui prestator de a alege între a
se stabili cu titlu principal sau secundar pe teritoriul României;
d) restricții asupra libertății unui prestator de a alege între
stabilirea sub formă de agenție, de sucursală sau de filială pe
teritoriul României;
e) impunerea condiției de reciprocitate cu statul membru în
care prestatorul este deja stabilit, cu excepția condițiilor de
reciprocitate prevăzute de legislația națională care transpune
acte comunitare și de actele comunitare cu aplicabilitate directă
în domeniul energiei;
f) condiționarea eliberării autorizației de a presta un serviciu
de efectuarea unei analize economice care să demonstreze
existența unei nevoi economice sau a unei cereri a pieței, de
evaluarea efectelor economice potențiale ori curente ale
serviciului furnizat sau de evaluarea adecvării serviciului în
raport cu obiectivele planificării economice stabilite de către
autoritățile competente; această interdicție nu se referă la
cerințele de planificare ce țin de motive imperative de interes
general și care nu vizează obiective economice;
g) intervenția directă sau indirectă a operatorilor economici
concurenți în procesul de acordare a autorizației de prestare a
unui serviciu ori în procesul de adoptare a unor decizii, cu
excepția ordinelor și a asociațiilor profesionale sau a altor
organizații în calitate de autoritate competentă; această
interdicție nu vizează consultarea organizațiilor precum camere
de comerț sau parteneri sociali în alte aspecte decât cererile
individuale de autorizare și nici consultarea publicului larg;
h) obligația de a constitui sau de a participa la constituirea
unei garanții financiare ori de a încheia o asigurare la un
prestator sau organism stabilit pe teritoriul României, în situația
în care prestatorul este asigurat în alt stat membru;
i) obligația de a fi înscris, în prealabil, pentru o anumită
perioadă, în registre din România, în vederea prestării unui
serviciu sau de a fi exercitat, în prealabil, o activitate pe teritoriul
României, pentru o anumită perioadă de timp.
Art. 14. — (1) Autoritățile competente române pot condiționa
accesul la o activitate de servicii sau exercitarea acesteia de
oricare dintre următoarele cerințe:
a) restricții cantitative sub forma limitărilor stabilite în funcție
de populație sau restricții teritoriale constând în stabilirea unei
distanțe geografice minime între prestatori;
b) obligația unui prestator de a se constitui sub o anumită
formă juridică;
c) cerințe referitoare la deținerea unui capital social minim;

6

MONITORUL OFICIAL AL ROMÂNIEI, PARTEA I, Nr. 366/1.VI.2009

d) cerințe care rezervă accesul la anumite activități de servicii
anumitor prestatori, în temeiul specificului activității, altele decât
cerințele referitoare la domeniile reglementate de Legea
nr. 200/2004, cu modificările și completările ulterioare;
e) interdicția de a avea mai mult de un loc de stabilire pe
teritoriul României;
f) cerințe care stabilesc un număr minim de salariați;
g) tarife obligatorii minime și/sau maxime pe care trebuie să
le respecte prestatorul;
h) obligația prestatorului de a oferi alte servicii împreună cu
serviciul său.
(2) Cerințele menționate la alin. (1) pot fi impuse numai dacă
îndeplinesc cumulativ următoarele condiții:
a) nediscriminare — cerințele sunt nediscriminatorii în cazul
persoanelor fizice, în funcție de cetățenie sau de naționalitate,
iar în cazul persoanelor juridice, în funcție de situarea sediului
social;
b) necesitate — cerințele sunt justificate printr-un motiv
imperativ de interes general, astfel cum este definit acesta la
art. 2 lit. k);
c) proporționalitate — cerințele sunt adecvate pentru a
garanta îndeplinirea obiectivului urmărit, ele nu depășesc ceea
ce este necesar pentru atingerea obiectivului urmărit și nu este
posibilă înlocuirea acestor cerințe cu alte măsuri mai puțin
restrictive care să asigure atingerea aceluiași rezultat.
(3) Prevederile alin. (1) și (2) sunt incidente serviciilor de
interes economic general doar în măsura în care aplicarea
acestora nu împiedică, în drept sau în fapt, îndeplinirea misiunii
speciale care le-a fost încredințată.
(4) Începând cu data de 1 ianuarie 2010, autoritățile
competente notifică Comisiei Europene actele normative și
dispozițiile cu caracter statutar sau administrativ care includ
cerințele prevăzute la alin. (1), precizând motivele pentru
includerea acestor cerințe în actele normative.
(5) În cazul în care Comisia Europeană consideră că actele
normative și dispozițiile prevăzute la alin. (4) conțin bariere în
calea liberei circulații a serviciilor și a dreptului de liberă stabilire,
autoritățile competente iau măsuri pentru a renunța la adoptarea
acestora sau pentru abrogarea lor, după caz.
(6) Obligația de notificare prevăzută la alin. (4) se consideră
îndeplinită în cazul proiectelor de acte normative care parcurg
procedura de notificare prevăzută în Hotărârea Guvernului
nr. 1.016/2004 privind măsurile pentru organizarea și realizarea
schimbului de informații în domeniul standardelor și
reglementărilor tehnice, precum și al regulilor referitoare la
serviciile societății informaționale între România și statele
membre ale Uniunii Europene, precum și Comisia Europeană,
cu modificările ulterioare.
Art. 15. — Autoritățile competente au următoarele obligații:
a) analizează legislația în baza căreia autorizează prestarea
serviciilor aflate în competența lor și inițiază modificări
legislative, acolo unde este cazul, în vederea eliminării
regimurilor de autorizare care nu respectă criteriile prevăzute la
art. 8, până la data de 15 iunie 2009;
b) analizează regimurile de autorizare menținute și inițiază
modificări legislative, după caz, pentru eliminarea condițiilor
interzise, prevăzute la art. 13, sau pentru eliminarea condițiilor
evaluabile, prevăzute la art. 14 alin. (1), care contravin
prevederilor art. 14 alin. (2) și (3), până la data de 15 iunie 2009;
c) raportează prin intermediul platformei electronice
Interactive Policy Making (IPM), până la data de 30 septembrie
2009, toate regimurile de autorizare prevăzute la lit.a) și
condițiile de autorizare prevăzute la lit. b), care în urma evaluării
au fost menținute.

CAPITOLUL IV
Libera circulație a serviciilor
SECȚIUNEA 1
Libertatea de a furniza servicii și derogările aferente

Art. 16. — (1) Prestatorii stabiliți într-un alt stat membru au
dreptul de a furniza servicii pe teritoriul României.
(2) Accesul la furnizarea unui serviciu sau exercitarea
acestuia pe teritoriul României poate fi condiționat(ă) de
îndeplinirea unor cerințe, doar dacă acestea respectă cumulativ
următoarele principii:
a) principiul nediscriminării: cerințele nu trebuie să fie, direct
ori indirect, discriminatorii în ceea ce privește cetățenia sau,
pentru persoanele juridice, în ceea ce privește statul membru în
care acestea sunt stabilite;
b) principiul necesității: cerințele trebuie să fie justificate pe
baza unor rațiuni de ordine publică, siguranță publică, sănătate
publică sau protecția mediului;
c) principiul proporționalității: cerințele trebuie să fie adecvate
pentru a garanta realizarea obiectivelor, fără a depăși ceea ce
este necesar pentru realizarea acestora.
(3) Libertatea de a furniza servicii în cazul unui prestator
stabilit într-un alt stat membru nu poate fi restrânsă prin
impunerea uneia dintre următoarele cerințe:
a) obligația de a fi stabilit pe teritoriul României;
b) obligația de a obține o autorizație din partea unor autorități
competente, incluzând înscrierea într-un registru pe teritoriul
României, în afara celor impuse prin prevederile prezentei
ordonanțe de urgență, prin alte acte normative care transpun
acte normative comunitare sau prin acte normative comunitare
cu aplicabilitate directă;
c) interdicția de a stabili pe teritoriul României o infrastructură
specifică, necesară pentru prestarea serviciilor în cauză;
d) aplicarea unui regim contractual special între prestator și
beneficiarul serviciului, care împiedică sau restricționează
prestarea serviciilor în mod independent;
e) obligația de a deține un document de identitate specific,
emis de autoritatea competentă pentru prestarea serviciului
respectiv;
f) cerințe care restricționează utilizarea echipamentelor și a
materialelor asociate prestării serviciilor, cu excepția celor
necesare pentru asigurarea sănătății și a securității muncii;
g) restricții asupra libertății de a presta serviciile menționate
la art. 19.
(4) Autoritățile administrației publice pot aplica, în
conformitate cu legislația națională armonizată, propriile reguli în
ceea ce privește condițiile de angajare, inclusiv cele stabilite în
contractele colective.
Art. 17. — Prevederile art. 16 alin. (2) și (3) nu se aplică:
a) serviciilor de interes economic general, printre care: în
sectorul poștal, serviciilor de natura celor reglementate prin
Ordonanța Guvernului nr. 31/2002 privind serviciile poștale,
aprobată cu modificări și completări prin Legea nr. 642/2002, cu
modificările și completările ulterioare; în sectorul electricității,
serviciilor reglementate prin Legea energiei electrice
nr. 13/2007, cu modificările și completările ulterioare; în sectorul
gazelor, serviciilor reglementate prin Legea gazelor
nr. 351/2004, cu modificările și completările ulterioare; serviciilor
de distribuție și alimentare cu apă și serviciilor de canalizare și
tratare a apelor uzate sau reziduale reglementate prin Legea
serviciului de alimentare cu apă și de canalizare nr. 241/2006, cu
modificările și completările ulterioare; serviciilor de tratare a
deșeurilor; în sectorul energiei termice, serviciilor reglementate
prin Legea serviciului public de alimentare cu energie termică
nr. 325/2006; serviciilor de salubrizare, reglementate prin Legea
serviciului de salubrizare a localităților nr. 101/2006, cu

MONITORUL OFICIAL AL ROMÂNIEI, PARTEA I, Nr. 366/1.VI.2009
modificările și completările ulterioare; serviciilor de iluminat
public, reglementate prin Legea serviciului de iluminat public
nr. 230/2006; serviciilor publice de administrare a domeniului
public și privat de interes local;
b) domeniilor reglementate prin Legea nr. 344/2006 privind
detașarea salariaților în cadrul prestării de servicii
transnaționale;
c) domeniilor reglementate prin Legea nr. 677/2001 pentru
protecția persoanelor cu privire la prelucrarea datelor cu
caracter personal și libera circulație a acestor date, cu
modificările și completările ulterioare;
d) serviciilor de asistență juridică reglementate de Legea
nr. 51/1995 pentru organizarea și exercitarea profesiei de
avocat, republicată, cu modificările și completările ulterioare;
e) domeniilor reglementate prin cap. IV1 din Legea
nr. 200/2004, cu modificările și completările ulterioare; art. 24 și
241 din Hotărârea Guvernului nr. 860/2004 privind
recunoașterea calificării de medic veterinar și reglementarea
unor aspecte referitoare la exercitarea profesiei de medic
veterinar, cu modificările și completările ulterioare; art. 11 alin. 2
din Legea nr. 184/2001 privind organizarea și exercitarea
profesiei de arhitect, republicată;
f) domeniilor reglementate prin Regulamentul (CEE)
nr. 1.408/71 al Consiliului privind aplicarea regimurilor de
securitate socială în raport cu lucrătorii salariați și cu familiile
acestora care se deplasează în cadrul Comunității;
g) formalităților administrative reglementate prin Ordonanța
de urgență a Guvernului nr. 102/2005 privind libera circulație pe
teritoriul României a cetățenilor statelor membre ale Uniunii
Europene și Spațiului Economic European, aprobată cu
modificări și completări prin Legea nr. 260/2005, cu modificările
și completările ulterioare;
h) în ceea ce privește cetățenii țărilor terțe care se
deplasează în România pentru prestarea sau pentru a li se
furniza un serviciu, dreptului autorităților române de a solicita
viză ori permis de ședere pentru resortisanți din țări terțe cărora
nu li se aplică regimul de recunoaștere reciprocă prevăzut la
art. 21 din Convenția de punere în aplicare a Acordului
Schengen din 14 iunie 1985 privind eliminarea treptată a
controalelor la frontierele comune sau posibilității de a obliga
resortisanții din țările terțe să se prezinte la autoritățile
competente din România la momentul intrării acestora pe
teritoriul său ori la o dată ulterioară;
i) în ceea ce privește transportul de deșeuri, domeniilor
reglementate prin Regulamentul (CE) nr. 1.013/2006 al
Parlamentului European și al Consiliului privind transferurile de
deșeuri;
j) drepturilor de autor și drepturilor conexe, drepturilor
sui-generis ale fabricanților bazelor de date, drepturilor de
proprietate industrială, inclusiv drepturilor reglementate prin
Legea nr. 16/1995 privind protecția topografiilor produselor
semiconductoare, republicată;
k) documentelor care, potrivit legislației naționale, necesită
intervenția unui notar;
l) domeniilor reglementate prin Ordonanța de urgență a
Guvernului nr. 90/2008 privind auditul statuar al situațiilor
financiare anuale și al situațiilor financiare anuale consolidate,
aprobată cu modificări prin Legea nr. 278/2008;
m) procedurii de înmatriculare a vehiculelor achiziționate în
leasing dintr-un alt stat membru;
n) obligațiilor contractuale și extracontractuale, inclusiv forma
contractelor, determinate în conformitate cu normele dreptului
privat internațional.
Art. 18. — (1) Prin derogare de la prevederile art. 16 și doar
în cazuri excepționale, autoritățile competente pot lua măsuri cu
privire la un prestator stabilit într-un alt stat membru, pentru a
garanta siguranța serviciilor.

7

(2) Măsurile prevăzute la alin. (1) pot fi adoptate numai cu
respectarea procedurii de asistență reciprocă stabilită la art. 40
și numai dacă sunt îndeplinite următoarele condiții:
a) prevederile naționale în conformitate cu care se adoptă
măsura respectivă nu au făcut obiectul armonizării, la nivel
comunitar, în domeniul siguranței serviciilor;
b) măsurile prevăd un nivel mai înalt de protecție a
beneficiarului decât cel prevăzut într-o măsură adoptată de
statul membru de stabilire în conformitate cu prevederile sale
naționale;
c) statul membru de stabilire nu adoptă nicio măsură sau
adoptă măsuri insuficiente în comparație cu cele prevăzute la
art. 40;
d) măsurile sunt proporționale cu obiectivul garantării
siguranței serviciilor.
SECȚIUNEA a 2-a
Drepturile beneficiarilor de servicii

Art. 19. — Utilizarea de către un beneficiar a unui serviciu
oferit de către un prestator stabilit într-un alt stat membru nu
poate fi restricționată, în special prin impunerea următoarelor
cerințe:
a) obligația de a obține o autorizație de la autoritățile
competente sau de a face o declarație către acestea dacă
doresc să apeleze la serviciile unor prestatori stabiliți în alt stat
membru;
b) limite discriminatorii în acordarea asistenței financiare
pentru folosirea unui anumit serviciu pe motiv că prestatorul este
stabilit într-un alt stat membru sau din motive referitoare la locul
unde se prestează serviciul.
Art. 20. — (1) Prestatorii nu pot include condiții discriminatorii
referitoare la cetățenie sau la naționalitate ori la locul de
reședință sau la sediul beneficiarului în condițiile generale de
acces la un serviciu puse la dispoziția publicului.
(2) Prestatorii pot stabili condiții de acces diferite în cazul în
care acestea sunt justificate prin criterii obiective.
(3) Clauzele ori declarațiile ce cuprind condiții discriminatorii
sunt nule de drept.
Art. 21. — (1) Se desemnează Centrul European al
Consumatorilor din România ca organism competent pentru
aspectele legate de informarea și asistența oferite
consumatorilor.
(2) Informațiile puse la dispoziția consumatorilor cuprind
următoarele:
a) informații generale referitoare la cerințele din domeniul
protecției consumatorilor;
b) informații generale cu privire la posibilitățile de soluționare
a unui litigiu între un prestator și un consumator, inclusiv căile de
atac disponibile în cazul unui litigiu între un prestator și un
consumator;
c) datele de contact ale asociațiilor de la care consumatorii
pot obține asistență practică.
(3) Informațiile și asistența se oferă într-o manieră clară și
trebuie să fie actualizate și ușor accesibile de la distanță, inclusiv
prin mijloace electronice.
(4) În vederea îndeplinirii cerințelor stabilite la alin. (2), atunci
când este sesizat de către un consumator, Centrul European al
Consumatorilor din România contactează, în cazul în care este
necesar, organismul competent al statului membru de stabilire
al prestatorului în cauză. Informațiile primite de la organismul
competent din statul membru de stabilire al prestatorului în
cauză vor fi transmise consumatorului.
(5) Centrul European al Consumatorilor din România va
răspunde solicitărilor primite de la organismele competente din
alte state membre ori din România, în cel mai scurt termen, dar
nu mai mult de 20 de zile de la primirea solicitării.

8

MONITORUL OFICIAL AL ROMÂNIEI, PARTEA I, Nr. 366/1.VI.2009

Art. 22. — În vederea aplicării prevederilor prezentului
capitol, autoritățile competente au următoarele obligații:
a) analizează legislația în baza căreia autorizează prestarea
serviciilor aflate în competența lor și inițiază modificări legislative,
acolo unde este cazul, în vederea eliminării cerințelor care
contravin prevederilor art. 16, până la data de 15 iunie 2009;
b) raportează prin intermediul platformei electronice Interactive
Policy Making (IPM), până la data de 30 septembrie 2009, toate
cerințele menținute potrivit prevederilor art. 16 alin. (4).
CAPITOLUL V
Calitatea serviciilor
Art. 23. — (1) Prezenta ordonanță de urgență nu aduce
atingere dreptului autorităților competente de a solicita
prestatorilor ale căror servicii prezintă un risc direct și specific
pentru sănătatea și siguranța beneficiarului sau a unei terțe
persoane ori pentru securitatea financiară a beneficiarului,
încheierea unei asigurări de răspundere profesională,
corespunzătoare naturii și gradului de risc, sau acordarea unei
garanții ori încheierea unui acord similar, echivalent sau
comparabil în esență cu aceasta în ceea ce privește scopul.
(2) Atunci când un prestator se stabilește în România,
autoritățile competente nu pot solicita o asigurare de răspundere
profesională sau o garanție în cazul în care acesta este deja
acoperit de o garanție echivalentă ori comparabilă în esență în
ceea ce privește scopul și acoperirea pe care o oferă în privința
riscului asigurat, a sumei asigurate sau a plafonului garanției,
precum și eventuale excluderi de la acoperire, într-un alt stat
membru în care prestatorul este deja stabilit. În cazul în care
echivalența este doar parțială, autoritățile competente române
pot solicita o garanție suplimentară pentru a acoperi aspectele
care nu sunt deja acoperite.
(3) În cazul în care autoritățile competente române impun
unui prestator stabilit în România să încheie o asigurare de
răspundere profesională sau să ofere o altă garanție, acestea
acceptă ca mijloace suficiente de probă dovada acoperirii
asigurării, eliberată de instituțiile de credit și de asigurătorii
stabiliți în alte state membre.
(4) Dispozițiile alin. (1)—(3) nu aduc atingere asigurărilor
profesionale sau sistemelor de garanții prevăzute în acte
normative naționale care transpun directive ori care creează
cadrul juridic necesar aplicării directe a unui regulament.
(5) În sensul prezentului articol:
a) risc direct și specific înseamnă un risc care decurge direct
din prestarea serviciului;
b) sănătatea și siguranța înseamnă, referitor la un beneficiar
sau la o terță persoană, prevenirea decesului ori a unei vătămări
corporale grave;
c) securitatea financiară înseamnă, referitor la un beneficiar,
prevenirea unor pierderi importante în capital sau din valoarea
unui bun;
d) asigurare de răspundere profesională înseamnă o
asigurare încheiată de un prestator în vederea răspunderii
potențiale față de beneficiari și, după caz, față de terți, pentru
prejudicii cauzate prin furnizarea serviciului.
Art. 24. — (1) Prestatorii nu pot fi supuși unor cerințe care îi
obligă să exercite o anumită activitate specifică în mod exclusiv
ori care limitează exercitarea, în comun sau în parteneriate, de
activități diferite.
(2) Fac excepție următoarele categorii de prestatori:
a) profesiile reglementate, în măsura în care este necesar
pentru asigurarea concordanței cu regulile de etică și conduită
profesională, în scopul respectării independenței și a
imparțialității profesiei;

b) prestatorii de servicii de certificare, acreditare, monitorizare
tehnică, servicii de testare sau încercare, în măsura în care este
necesar pentru asigurarea independenței și a imparțialității.
(3) În cazul în care sunt autorizate activități multidisciplinare
între prestatorii menționați la alin. (2) autoritățile competente
trebuie să se asigure că se îndeplinesc următoarele condiții:
a) prevenirea conflictelor de interese și a incompatibilităților
între activități;
b) asigurarea independenței și a imparțialității specifice
activităților desfășurate;
c) asigurarea compatibilității între regulile de etică și conduită
profesională, care guvernează activitățile, în special din rațiuni
care țin de secretul profesional.
(4) În vederea aplicării prevederilor alin. (1)—(3), autoritățile
competente au următoarele obligații:
a) analizează legislația în baza căreia autorizează prestarea
serviciilor aflate în competența lor și inițiază modificări
legislative, acolo unde este cazul, în vederea eliminării cerințelor
care contravin prevederilor alin. (1)—(3) până în data de 15 iunie
2009;
b) raportează prin intermediul platformei electronice
Interactive Policy Making (IPM), până la data de 30 septembrie
2009, toate cerințele menținute în baza alin. (2).
Art. 25. — (1) La solicitarea prestatorilor, Autoritatea
Națională pentru Protecția Consumatorilor oferă acestora
consultanță în realizarea unor coduri de conduită.
(2) Centrul European al Consumatorilor din România publică
pe pagina sa de internet informații cu privire la semnificația
anumitor etichete, precum și criteriile de aplicare a etichetelor
și a altor mărci ale calității referitoare la servicii.
(3) Asociațiile profesionale trebuie să facă ușor accesibile
beneficiarilor și prestatorilor informații cu privire la semnificația
anumitor etichete, precum și criteriile de aplicare a etichetelor
și a altor mărci ale calității referitoare la servicii.
(4) Autoritățile cu responsabilități în domeniu, în cooperare cu
Comisia Europeană, adoptă, după caz, măsuri adiacente pentru
a încuraja organizațiile profesionale, camerele de comerț,
asociațiile patronale, precum și asociațiile de consumatori să
promoveze furnizarea unor servicii de calitate, în special prin
ușurarea evaluării competenței prestatorului.
(5) Asociațiile de consumatori și asociațiile profesionale sau
patronale pot coopera, la nivel comunitar, pentru a promova
furnizarea unor servicii de calitate.
(6) Centrul European al Consumatorilor din România
cooperează cu asociațiile de consumatori și cu asociațiile
profesionale, pentru a promova furnizarea unor servicii de
calitate.
Art. 26. — (1) Prestatorii au obligația de a pune la dispoziția
beneficiarilor următoarele informații:
a) numele sau denumirea prestatorului, forma de organizare,
adresa unde este stabilit, precum și date care să permită
contactarea rapidă și comunicarea directă cu acesta, după caz,
prin mijloace electronice;
b) în cazul în care prestatorul este înmatriculat într-un
registru, numele acelui registru și numărul de înregistrare al
prestatorului sau mijloacele de identificare echivalente în acel
registru;
c) în cazul în care activitatea este supusă unui regim de
autorizare, datele autorității competente care a eliberat
autorizația;
d) în cazul în care prestatorul exercită o activitate care este
supusă TVA, numărul de identificare menționat la art. 153, 1531
și 154 din Legea nr. 571/2003 privind Codul fiscal, cu
modificările și completările ulterioare;
e) în cazul profesiilor reglementate, orice ordin profesional
sau organism similar la care prestatorul este înscris, titlul
profesional și statul membru în care a fost acordat acest titlu;

MONITORUL OFICIAL AL ROMÂNIEI, PARTEA I, Nr. 366/1.VI.2009
f) condițiile și clauzele generale de prestare a serviciului,
dacă există, utilizate de către prestator;
g) clauze contractuale cu privire la legea aplicabilă
contractului și/sau la instanța competentă dacă sunt folosite de
către prestator;
h) existența unei garanții postvânzare care nu este impusă
prin lege;
i) prețul serviciului, în cazul în care acesta este stabilit, în
prealabil, de către prestator, pentru un anumit tip de serviciu;
j) principalele caracteristici ale serviciilor, în cazul în care
acestea nu reies deja din context;
k) asigurarea de răspundere civilă profesională sau garanțiile
profesionale, dacă există, și, în special, datele de contact ale
asigurătorului sau ale garantului, precum și teritoriul pe care este
valabilă.
(2) La alegerea prestatorului, informațiile menționate la alin. (1):
a) sunt comunicate de către prestator din proprie inițiativă;
b) sunt ușor accesibile beneficiarului în locul prestării
serviciului sau al încheierii contractului;
c) pot fi accesate cu ușurință de către beneficiar, prin
mijloace electronice, la o adresă oferită de către prestator;
d) sunt cuprinse în orice documente de informare oferite
beneficiarului de către prestator, documente care cuprind o
descriere detaliată a serviciului prestat.
(3) La cererea beneficiarului, prestatorii oferă următoarele
informații suplimentare:
a) prețul serviciului, în cazul în care acesta nu este stabilit, în
prealabil, de către prestator, sau, dacă nu poate fi comunicat un
preț exact, o metodă de calcul al prețului, astfel încât acesta să
poată fi verificat de către beneficiar, sau un deviz suficient de
detaliat;
b) în ceea ce privește profesiile reglementate, o referire la
normele profesionale aplicabile în statul membru de stabilire și
mijloacele prin care se poate obține accesul la acestea;
c) informații cu privire la activitățile conexe și la parteneriatele
prestatorilor, agreate pentru desfășurarea acestor activități, care
sunt legate de serviciul în cauză, precum și cu privire la măsurile
luate pentru a se evita conflictele de interese. Aceste informații
se includ în orice document informativ în care prestatorii oferă o
descriere detaliată a serviciilor lor;
d) codurile de conduită la care a aderat prestatorul și
adresele de internet la care aceste coduri pot fi consultate,
specificând limba în care sunt disponibile;
e) în cazul în care unui prestator îi este aplicabil un cod de
conduită sau este membru al unei asociații profesionale ori al
unui organism profesional care instituie posibilitatea de a
recurge la mecanisme de soluționare pe cale extrajudiciară a
litigiilor, informează beneficiarii cu privire la posibilitatea utilizării
acestora; prestatorul trebuie să indice modalitatea prin care
beneficiarii pot obține informații detaliate cu privire la modalitățile
extrajudiciare de soluționare a litigiilor.
(4) Prestatorul oferă informațiile menționate la alin. (1)—(3)
în mod complet, corect, precis și în timp util înainte de
încheierea contractului sau, în absența unui contract scris,
înainte de prestarea serviciului.
(5) Intervalul de timp de la furnizarea informațiilor menționate
la alin. (1)—(3) până la contractarea sau prestarea efectivă a
serviciului nu poate fi mai scurt de 5 zile. Cu acordul scris al
beneficiarului, termenul de 5 zile poate fi redus.
(6) Prezentul articol nu aduce atingere altor dispoziții legale
prin care sunt reglementate cerințele de informare.
Art. 27. — (1) Pentru soluționarea unor eventuale litigii, în
afară de informațiile prevăzute la art. 26 alin. (1) lit. a), prestatorii
vor furniza beneficiarilor, în special, adresa poștală, numărul de
fax sau adresa de e-mail și numărul de telefon la care toți
beneficiarii, inclusiv cei care au reședința sau sediul social întrun alt stat membru, le pot adresa o reclamație sau o solicitare

9

de informații în legătură cu serviciul prestat. Prestatorii pun la
dispoziție, de asemenea, adresa sediului social, în cazul în care
aceasta nu este adresa obișnuită pentru corespondență.
(2) Prestatorii trebuie să facă dovada că au răspuns
reclamațiilor primite în cel mai scurt termen, care nu poate
depăși 30 de zile calendaristice, și că au depus eforturile
necesare identificării unei soluții satisfăcătoare.
(3) Prestatorii trebuie să facă dovada că au furnizat complet,
corect și precis informațiile prevăzute în prezenta ordonanță de
urgență.
(4) Prestatorii care sunt supuși unui cod de conduită sau sunt
membri ai unei asociații ori ai unui organism profesional ale
căror norme prevăd recurgerea la modalități extrajudiciare de
soluționare a litigiilor îi informează pe beneficiari în această
privință și menționează acest lucru în orice document în care
sunt prezentate detaliat serviciile lor, indicând modul în care se
pot accesa informații detaliate cu privire la acestea.
Art. 28. — (1) Constituie contravenții și se sancționează cu
amendă contravențională următoarele fapte:
a) în cazul nerespectării de către prestatori a obligațiilor
prevăzute la art. 20, cu amendă de la 1.000 lei la 5.000 lei;
b) în cazul nerespectării de către prestatori a obligațiilor
prevăzute la art. 26 alin. (1)—(5), cu amendă de la 1.000 la
10.000 lei;
c) nerespectarea de către prestatori a obligațiilor prevăzute
la art. 27, cu amendă de la 1.000 lei la 5.000 lei.
(2) Contravenientul poate achita, în termen de cel mult 48 de
ore de la data încheierii procesului-verbal ori, după caz, de la
data comunicării acestuia, jumătate din minimul amenzii
prevăzute la alin. (1), agentul constatator făcând mențiune
despre această posibilitate în procesul-verbal.
(3) Valoarea amenzilor prevăzute la art. 28 alin. (1) se va
actualiza prin hotărâre a Guvernului.
(4) Constatarea contravențiilor și aplicarea sancțiunilor
prevăzute la alin. (1) se fac de către reprezentanții împuterniciți
ai Autorității Naționale pentru Protecția Consumatorilor, în cazul
în care, prin încălcarea prevederilor legale, sunt sau pot fi
afectate interesele consumatorilor.
(5) Prevederile prezentei ordonanțe de urgență se
completează cu dispozițiile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
CAPITOLUL VI
Cooperarea administrativă
Art. 29. — Autoritățile competente române cooperează, prin
intermediul SIPI, cu autoritățile competente din celelalte state
membre, în vederea asigurării controlului prestatorilor de servicii
și al serviciilor pe care aceștia le prestează.
Art. 30. — (1) Departamentul pentru Afaceri Europene este
coordonatorul național al SIPI în domeniul serviciilor și
îndeplinește următoarele atribuții:
a) propune Guvernului desemnarea, prin hotărâre, după
criteriul domeniului de activitate, a coordonatorilor delegați ai
SIPI în domeniul serviciilor;
b) înregistrează în SIPI coordonatorii delegați, în perioada
prealabilă lansării de către Comisia Europeană a procesului de
autoînregistrare;
c) modifică parametrii de înregistrare în SIPI ai
coordonatorilor delegați, la solicitarea acestora, în perioada
prealabilă lansării de către Comisia Europeană a procesului de
autoînregistrare;
d) validează înregistrările în SIPI ale autorităților competente
după lansarea procesului de autoînregistrare;

10

MONITORUL OFICIAL AL ROMÂNIEI, PARTEA I, Nr. 366/1.VI.2009

e) asigură asistență coordonatorilor delegați cu privire la
utilizarea SIPI;
f) îndeplinește funcția de punct național de contact pentru
Comisia Europeană și pentru celelalte state membre cu privire
la implementarea și gestionarea SIPI în România.
(2) Coordonatorii delegați ai SIPI în domeniul serviciilor
îndeplinesc următoarele atribuții:
a) identifică autoritățile competente și le informează cu privire
la obligația de a utiliza SIPI, de a solicita înregistrarea în SIPI
sau de a se autoînregistra în SIPI, după caz;
b) înregistrează în SIPI autoritățile competente, în perioada
prealabilă lansării de către Comisia Europeană a procesului de
autoînregistrare;
c) se autoînregistrează în SIPI și operează în permanență
modificările necesare după lansarea de către Comisia
Europeană a procesului de autoînregistrare;
d) asigură asistență autorităților competente relevante pentru
domeniul lor de activitate, cu privire la utilizarea SIPI.
Art. 31. — (1) Autoritățile competente sunt obligate să solicite
coordonatorilor delegați ai SIPI din domeniul lor de activitate
înregistrarea în SIPI.
(2) Autoritățile competente desemnează cel puțin o persoană
din cadrul instituției în vederea transmiterii de solicitări către
autoritățile competente din alte state membre și a formulării de
răspunsuri la solicitările acestora, prin intermediul SIPI.
(3) Solicitările privind înregistrarea în SIPI trebuie să
cuprindă informații privind:
a) denumirea autorității competente și descrierea sintetică a
activității dacă acest lucru nu rezultă în mod clar din denumire;
b) datele de contact ale autorității competente, respectiv
adresa, numărul de telefon/fax, adresa de e-mail, pagina de web;
c) limbile oficiale ale Uniunii Europene pe care le înțeleg
lucrătorii autorității competente;
d) domeniul de activitate;
e) datele de contact ale persoanei care urmează a fi
înregistrată în SIPI pentru autoritatea competentă.
(4) Autoritățile competente au obligația de a notifica
modificarea informațiilor menționate la alin. (3) coordonatorului
delegat din domeniul propriu de activitate în perioada prealabilă
lansării, de către Comisia Europeană, a procesului de
autoînregistrare.
(5) După lansarea procesului de autoînregistrare în SIPI,
autoritățile competente neînregistrate sunt obligate să se
înregistreze în SIPI și să solicite coordonatorului național al SIPI
validarea înregistrării.
Art. 32. — (1) Autoritățile competente române transmit, prin
intermediul SIPI, autorităților competente din celelalte state
membre, solicitări de informații sau solicitări privind efectuarea
unor verificări, inspecții și investigații cu privire la:
a) prestatorii stabiliți pe teritoriul României, care prestează
servicii pe teritoriul statelor membre respective; sau
b) prestatorii stabiliți pe teritoriul statelor membre respective,
care prestează servicii pe teritoriul României.
(2) În legătură cu prestatorii stabiliți pe teritoriul României,
care prestează servicii pe teritoriul altor state membre,
autoritățile competente române pot solicita efectuarea unor
verificări, inspecții și investigații necesare pentru a asigura
controlul activității prestatorilor în cauză, pe teritoriul statelor
membre respective.
(3) În legătură cu prestatorii stabiliți pe teritoriul altui stat
membru, care prestează servicii pe teritoriul României,
autoritățile competente române pot solicita informații, pe baza
seturilor de întrebări existente în sistem, inclusiv cu privire la:
a) desfășurarea efectivă a unei activități economice în mod
legal pe teritoriul statului respectiv;
b) măsurile disciplinare sau administrative și hotărârile de
deschidere sau închidere a procedurii insolvenței;

c) punerea în executare a unor sancțiuni la sediul
prestatorului de servicii și la punctele de lucru aflate pe teritoriul
statului respectiv, în legătură cu serviciile prestate de acesta pe
teritoriul României.
(4) În cuprinsul solicitărilor prevăzute la alin. (1)—(3)
autoritățile competente române menționează motivele și
descrierea situației de fapt care determină efectuarea
demersului.
(5) Informațiile și documentele obținute în urma solicitărilor
prevăzute la alin. (1)—(3) se utilizează numai în scopul pentru
care au fost solicitate.
Art. 33. — (1) Autoritățile competente române primesc, prin
intermediul SIPI, de la autoritățile competente din alte state
membre, solicitări de informații sau solicitări privind efectuarea
unor verificări, inspecții și investigații, cu privire la prestatorii
stabiliți pe teritoriul României care prestează servicii pe teritoriul
statului membru respectiv sau cu privire la prestatorii stabiliți pe
teritoriul statului membru respectiv și care prestează servicii pe
teritoriul României.
(2) Autoritățile competente române acceptă solicitările
prevăzute la alin. (1) dacă soluționarea integrală sau parțială a
acestora intră în competența lor legală și dacă în cuprinsul
solicitărilor se menționează motivele și descrierea situației de
fapt care a determinat efectuarea demersului.
(3) În cazul în care soluționarea integrală sau parțială a
solicitărilor prevăzute la alin. (1) nu intră în competența sa
legală, autoritatea solicitată o retransmite altei autorități pe care
o consideră competentă, precizând motivele care determină
acest demers.
(4) Atunci când, după acceptarea unei solicitări, se constată
că pentru realizarea verificărilor, inspecțiilor sau investigațiilor
sunt necesare informații sau documente suplimentare, acestea
se solicită autorităților care au inițiat solicitarea.
(5) Răspunsul conține informațiile cu privire la rezultatele
verificărilor, inspecțiilor și investigațiilor și, atunci când este
cazul, cu privire la măsurile care au fost luate în urma
desfășurării acestor activități.
(6) Autoritățile competente române transmit răspunsul prin
intermediul SIPI în termenul precizat în cuprinsul solicitării sau
în termenul necesar pentru realizarea activităților respective,
dacă termenul nu este precizat. Atunci când, din motive
obiective, activitățile nu pot fi realizate în termenul precizat în
cuprinsul solicitării, autoritatea care a acceptat solicitarea
informează autoritatea solicitantă cu privire la acest aspect.
(7) În cazul în care autoritatea care primește o solicitare nu
este competentă a soluționa solicitarea și nu cunoaște
autoritatea competentă, aceasta înaintează solicitarea către
coordonatorul delegat în vederea identificării autorității
competente.
(8) În cazul în care coordonatorul delegat nu poate identifica
autoritatea competentă a soluționa o solicitare, acesta
redirecționează solicitarea către coordonatorul național în
vederea stabilirii competenței.
Art. 34. — (1) Autoritățile competente furnizează, potrivit
competențelor legale, în baza solicitărilor primite prin intermediul
SIPI, informații pe baza seturilor de întrebări existente în sistem,
inclusiv cu privire la:
a) desfășurarea efectivă a unei activități economice în mod
legal pe teritoriul României de către un prestator stabilit pe
teritoriul României care prestează servicii într-un alt stat
membru;
b) măsurile disciplinare sau administrative și deciziile
referitoare la deschiderea ori închiderea procedurii de insolvență
luate de către autoritățile române împotriva unui prestator și care
privesc în mod direct competența prestatorului sau fiabilitatea
profesională a acestuia.

MONITORUL OFICIAL AL ROMÂNIEI, PARTEA I, Nr. 366/1.VI.2009
(2) Autoritatea competentă care comunică informațiile
prevăzute la alin. (1) lit. b) îl informează pe prestatorul în cauză
cu privire la această comunicare, în termen de 5 zile lucrătoare
de la data transmiterii răspunsului către autoritatea solicitantă.
(3) Măsurile disciplinare sau administrative prevăzute la
alin. (1) lit. b) se comunică numai dacă sunt definitive și/sau
irevocabile. Pentru celelalte decizii prevăzute la alin. (1) se
menționează în cuprinsul răspunsului dacă hotărârea este
definitivă și/sau irevocabilă sau dacă s-a introdus o cale de atac
împotriva acesteia, precum și data la care urmează a fi
soluționată calea de atac.
(4) În cuprinsul răspunsului cu privire la aspectele prevăzute
la alin. (1) lit. b), se menționează și dispozițiile de drept intern în
temeiul cărora prestatorul a fost sancționat.
(5) Dacă schimbul de informații vizează date cu caracter
personal, acesta se face cu respectarea prevederilor Legii
nr. 677/2001, cu modificările și completările ulterioare.
Art. 35. — (1) Autoritățile competente române efectuează,
inclusiv în baza solicitărilor primite prin intermediul SIPI, activități
de control sau de punere în executare a unor sancțiuni, potrivit
atribuțiilor legale, la sediul unui prestator stabilit în România și
la punctele de lucru aflate pe teritoriul României.
(2) Autoritățile competente române informează autoritatea
solicitantă cu privire la rezultatul activităților de control și la
măsurile luate, dacă este cazul, prin intermediul SIPI.
(3) Autoritățile competente române nu se abțin să adopte
măsuri de control ori de punere în executare pe teritoriul
României pe motiv că serviciul a fost prestat sau a cauzat
prejudicii în alt stat membru.
(4) Autoritățile competente române asigură controlul
prestatorilor stabiliți în România, fără ca aceasta să implice
obligația de a efectua verificări și controale factuale pe teritoriul
statelor membre unde se prestează serviciul. Astfel de verificări
și controale se efectuează de către autoritățile competente din
statul membru unde operează temporar prestatorul, la cererea
autorităților române.
Art. 36. — (1) Autoritățile competente române efectuează
controale, potrivit atribuțiilor legale, cu privire la activitatea
desfășurată pe teritoriul României de către prestatori stabiliți în
alte state membre, la solicitarea autorităților competente din
statele membre de stabilire, și pot decide cu privire la măsurile
cele mai potrivite care trebuie luate în fiecare caz în parte,
pentru a răspunde solicitărilor primite prin intermediul SIPI.
(2) Autoritățile competente române sunt responsabile de
controlul activității prestatorului pe teritoriul său din punctul de
vedere al respectării cerințelor care pot fi impuse în temeiul
art. 16 și 17. Astfel, autoritățile competente române:
a) adoptă toate măsurile necesare pentru a asigura că
prestatorul îndeplinește cerințele legate de accesul la activitatea
respectivă și exercitarea acesteia;
b) efectuează verificări, inspecții și investigații necesare
pentru controlul serviciului prestat.
(3) Autoritățile competente române pot efectua activități de
control, potrivit atribuțiilor stabilite de lege, în alte cazuri decât
pentru a răspunde unor solicitări primite prin intermediul SIPI,
cu condiția ca acestea să nu fie discriminatorii, să fie
proporționale și să nu fie motivate de faptul că prestatorul este
stabilit în alt stat membru.
Art. 37. — Autoritățile competente române permit autorităților
competente din celelalte state membre consultarea registrelor
pe care le dețin, așa cum sunt ele definite la art. 2 lit. n) și în
care sunt înregistrate informații cu privire la prestatorii stabiliți
pe teritoriul României, în aceleași condiții în care este permisă
consultarea respectivelor registre de către autoritățile române
cu competențe echivalente.
Art. 38. — (1) Autoritățile competente solicită motivat, prin
intermediul SIPI, intervenția coordonatorului delegat al SIPI

11

pentru domeniul de activitate respectiv în vederea obținerii unui
răspuns, în oricare dintre următoarele cazuri:
a) solicitările transmise prin intermediul SIPI nu au fost
acceptate;
b) solicitările transmise prin intermediul SIPI au fost
acceptate, însă nu s-a primit un răspuns în termenul stabilit;
c) solicitările transmise prin intermediul SIPI au fost
acceptate, însă răspunsul primit nu este considerat satisfăcător.
(2) În situația în care consideră justificată solicitarea de
intervenție, coordonatorul delegat al SIPI, sesizat potrivit
alin. (1), transmite, prin intermediul SIPI, o cerere de intervenție
coordonatorului delegat pentru serviciul în cauză al celuilalt stat
membru.
(3) Dacă nu se primește un răspuns satisfăcător,
coordonatorul delegat al SIPI în cauză propune coordonatorului
național al SIPI transmiterea unei informări către Comisia
Europeană cu privire la neîndeplinirea obligațiilor de asistență
de către statul membru respectiv.
(4) În situația în care consideră justificată propunerea
coordonatorului delegat al SIPI, coordonatorul național al SIPI
transmite o informare către Comisia Europeană cu privire la
neîndeplinirea obligațiilor de asistență de către statul membru
respectiv.
Art. 39. — (1) În cazul în care o autoritate competentă are
cunoștință despre acte ori împrejurări grave și precise referitoare
la o activitate de servicii care ar putea cauza prejudicii grave
sănătății sau siguranței persoanelor ori mediului, pe teritoriul
României sau pe teritoriul altor state membre, aceasta propune
coordonatorului delegat SIPI transmiterea unei alerte, prin
intermediul SIPI, către Comisia Europeană, statul membru de
stabilire și statele membre în cauză.
(2) În urma analizării informărilor primite potrivit alin. (1),
coordonatorul delegat al SIPI înaintează coordonatorului
național al SIPI propunerea de transmitere a alertei, dacă o
consideră justificată.
(3) Coordonatorul național al SIPI analizează propunerea din
punctul de vedere al respectării procedurilor și criteriilor pentru
alertă și, atunci când cazul întrunește toate criteriile, transmite
alerta către Comisia Europeană, statul membru de stabilire și
către celelalte state membre cu privire la aspectele constatate și
la măsurile luate de către autoritățile române.
Art. 40. — (1) În cazul în care o autoritate competentă
română intenționează să adopte o măsură în conformitate cu
art. 18, procedura stabilită la alin. (2)—(8) se aplică fără a aduce
atingere procedurilor judiciare, inclusiv procedurilor preliminare
și actelor înfăptuite în cadrul unei cercetări penale.
(2) Autoritatea competentă română solicită autorității
competente din statul membru de stabilire să adopte măsuri
împotriva prestatorului respectiv, oferind toate informațiile
relevante cu privire la serviciul în cauză și la circumstanțele
cauzei.
(3) În urma primirii răspunsului de la autoritatea competentă
din statul membru de stabilire cu privire la măsurile adoptate ori
avute în vedere sau, după caz, motivele pentru care nu a luat
nicio măsură, autoritatea competentă română poate solicita
coordonatorului delegat al SIPI declanșarea procedurii de
derogare.
(4) Coordonatorul delegat al SIPI verifică temeiul solicitării
și, în cazul în care aprobă transmiterea solicitării de derogare,
transmite coordonatorului național al SIPI solicitarea de a
notifica Comisiei Europene și statului membru de stabilire
intenția de a adopta măsuri, indicând următoarele:
a) motivele pentru care consideră că măsurile adoptate sau
avute în vedere de statul membru de stabilire sunt inadecvate;
b) motivele pentru care consideră că măsurile pe care
intenționează să le adopte îndeplinesc cerințele prevăzute la
art. 18.

12

MONITORUL OFICIAL AL ROMÂNIEI, PARTEA I, Nr. 366/1.VI.2009

(5) Măsurile nu pot fi adoptate decât după un termen de
15 zile lucrătoare de la data notificării prevăzute la alin. (4).
(6) La solicitarea Comisiei Europene, autoritatea competentă
română are obligația de a nu adopta măsurile propuse sau de a
suspenda de urgență măsurile inițiate, în cazul în care se
constată că acestea sunt incompatibile cu legislația comunitară.
(7) Coordonatorul național al SIPI poate refuza transmiterea
unei solicitări de derogare dacă nu au fost respectate
procedurile sau dacă aceasta nu îndeplinește cumulativ criteriile
pentru derogare.
(8) În caz de urgență, o autoritate competentă care
intenționează să adopte o măsură poate deroga de la
prevederile alin. (2)—(5) și (7). În astfel de cazuri, măsurile se
notifică în cel mai scurt termen, prin intermediul și cu acordul
coordonatorului național al SIPI, Comisiei Europene și statului
membru de stabilire, fiind indicate motivele care justifică
urgența.
(9) În cazul în care coordonatorul național al SIPI primește o
comunicare din partea unei autorități competente dintr-un alt stat
membru cu privire la intenția acesteia de a lua măsuri împotriva
unui prestator stabilit în România care prestează servicii în statul
respectiv, coordonatorul național al SIPI va transmite imediat
comunicarea coordonatorului delegat al SIPI, acesta având

obligația de a analiza cazul respectiv și măsurile luate de
autoritatea competentă română și de a transmite
coordonatorului național al SIPI poziția sa cu privire la
legitimitatea derogării solicitate.
CAPITOLUL VII
Dispoziții finale
Art. 41. — (1) Condițiile de organizare și funcționare a
punctelor de contact unic se stabilesc prin hotărâre a
Guvernului, până la data de 1 iulie 2009.
(2) Normele și procedurile de cooperare administrativă prin
intermediul SIPI vor fi aprobate prin hotărâre a Guvernului până
la data de 1 iulie 2009.
Art. 42. — Departamentul pentru Afaceri Europene notifică
Comisiei Europene prezenta ordonanță de urgență, precum și
actele normative prevăzute la art. 41.
Prezenta ordonanță de urgență transpune prevederile
Directivei 2006/123/CE a Parlamentului European și a
Consiliului din 12 decembrie 2006 privind serviciile în cadrul
pieței interne, publicată în Jurnalul Oficial al Uniunii Europene
nr. L 376 din 27 decembrie 2006.

PRIM-MINISTRU

EMIL BOC
Contrasemnează:
Ministrul întreprinderilor mici și mijlocii,
comerțului și mediului de afaceri,
Constantin Niță
Șeful Departamentului pentru Afaceri Europene,
Vasile Pușcaș
p. Ministrul justiției și libertăților cetățenești,
Alina Mihaela Bica,
secretar de stat
Ministrul economiei,
Adriean Videanu
Viceprim-ministru, ministrul administrației și internelor,
Dan Nica
Președintele Autorității Naționale pentru Protecția
Consumatorilor,
Bogdan Marcel Pandelică
Ministrul comunicațiilor și societății informaționale,
Gabriel Sandu
Ministrul finanțelor publice,
Gheorghe Pogea
București, 20 mai 2009.
Nr. 49.
ANEXĂ

L I S TA

actelor normative care conțin prevederi referitoare la documentele
pentru care nu se aplică prevederile art. 5 alin. (1) și (2)
Prevederile art. 5 alin. (1) și (2) din prezenta ordonanță de
urgență nu se aplică documentelor menționate în:
a) art. 18, art. 24 alin. (8) din Hotărârea Guvernului nr. 860/2004
privind recunoașterea calificării de medic veterinar și
reglementarea unor aspecte referitoare la exercitarea profesiei
de medic veterinar, cu modificările și completările ulterioare;
b) art. 34 alin. (2) și art. 353 alin. (3) din Legea nr. 200/2004
privind recunoașterea diplomelor și calificărilor profesionale
pentru profesiile reglementate din România, cu modificările și
completările ulterioare;
c) art. 182, 183 și în art. 191—196 din Ordonanța de urgență
a Guvernului nr. 34/2006 privind atribuirea contractelor de

achiziție publică, a contractelor de concesiune de lucrări publice
și a contractelor de concesiune de servicii, cu modificările și
completările ulterioare;
d) art. 808 alin. (2) din Legea nr. 51/1995 pentru organizarea
și exercitarea profesiei de avocat, republicată, cu modificările și
completările ulterioare;
e) Legea nr. 31/1990 privind societățile comerciale,
republicată, cu modificările și completările ulterioare, și Legea
nr. 26/1990 privind registrul comerțului, republicată, cu
modificările și completările ulterioare, în ceea ce privește
formalitățile de publicitate a comercianților.

13

MONITORUL OFICIAL AL ROMÂNIEI, PARTEA I, Nr. 366/1.VI.2009
GUVERNUL ROMÂNIEI

HOTĂRÂRE
privind reglementarea regimului juridic al unor imobile care se scot
din administrarea Ministerului Agriculturii, Pădurilor și Dezvoltării Rurale
În temeiul art. 108 din Constituția României, republicată, al art. 10 alin. (2) și art. 20 alin. (1) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 7 din Legea nr. 85/1992 privind
vânzarea de locuințe și spații cu altă destinație construite din fondurile statului și din fondurile unităților economice sau bugetare
de stat, republicată,
Guvernul României adoptă prezenta hotărâre.
Art. 1. — Se aprobă scoaterea din inventarul centralizat al
bunurilor din domeniul public al statului a imobilelor înregistrate
la pozițiile cu nr. M.F. 62.553, 62.554, 62.573, 62.577, aflate în
administrarea Ministerului Agriculturii, Pădurilor și Dezvoltării
Rurale, având datele de identificare prevăzute în anexa nr. 1,
care face parte integrantă din prezenta hotărâre, pentru punerea
în aplicare a unor decizii civile definitive și irevocabile.
Art. 2. — Se aprobă trecerea unor părți ale unor imobile
aflate în administrarea Ministerului Agriculturii, Pădurilor și

Dezvoltării Rurale, reprezentând locuințe de serviciu, având
datele de identificare prevăzute în anexa nr. 2, care face parte
integrantă din prezenta hotărâre, din domeniul public al statului
în domeniul privat al acestuia, în vederea vânzării locuințelor de
serviciu.
Art. 3. — Sumele ce rezultă din valorificarea bunurilor
menționate la art. 2 se fac venit la bugetul de stat, urmând a fi
utilizate conform legii.

PRIM-MINISTRU

EMIL BOC
Contrasemnează:
Ministrul agriculturii, pădurilor și dezvoltării rurale,
Ilie Sârbu
Ministrul finanțelor publice,
Gheorghe Pogea
București, 20 mai 2009.
Nr. 627.
ANEXA Nr. 1

D AT E L E D E I D E N T I F I C A R E

ale imobilelor care se scot din inventarul centralizat al bunurilor
din domeniul public al statului, pentru punerea în aplicare a unor decizii definitive și irevocabile
Valoarea de inventar
(lei)

Nr. M.F.

Denumirea

Descrierea tehnică

Adresa

62.553

Anexă clădire

Suprafața construită = 83,15 m2; P;
Suprafața desfășurată = 176,3 m2; P+1

Județul Suceava,
comuna Șcheia

28.260

62.554

Pavilion administrativ;
sală cursuri

Suprafața construită = 374 m2; P+1;
Suprafața desfășurată = 530 m2

Județul Suceava,
comuna Șcheia

517.227

62.573

Centrală termică

Suprafața construită = 124 m2; P

Județul Suceava,
comuna Șcheia

6.612

62.577

Teren

Suprafața construită = 1,52 ha

Județul Suceava,
comuna Șcheia

1
ANEXA Nr. 2

D AT E L E D E I D E N T I F I C A R E

ale unor părți ale unor imobile aflate în administrarea Ministerului Agriculturii, Pădurilor și Dezvoltării Rurale,
care trec din domeniul public al statului în domeniul privat al acestuia
Valoarea de inventar
(lei)

Nr. M.F.

Denumirea

Descrierea tehnică

Adresa

37.034
(parțial)

Clădire punct
însămânțări artificiale
Dolhasca Fălticeni și
locuință de serviciu

Suprafața construită = 80 m2,
din care 49,33 m2 închiriată
pentru locuință de serviciu;
cărămidă+lemn

Județul Suceava,
orașul Dolhasca

10.000, din care
6.166 locuința
de serviciu

37.054
(parțial)

Magazie remiză garaj

Suprafața construită = 104 m2,
din care 54,50 m2 închiriată
pentru locuință de serviciu;
cărămidă, beton+lemn

Județul Suceava,
orașul Gura Humorului,
str. Mănăstirea
Humorului nr.162

28.117, din care
14.733 locuința
de serviciu

14

MONITORUL OFICIAL AL ROMÂNIEI, PARTEA I, Nr. 366/1.VI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Normelor metodologice de aplicare a Hotărârii Guvernului nr. 461/2009
privind reglementarea unor măsuri financiare pentru stimularea gradului de absorbție
a fondurilor alocate pentru agricultură
Având în vedere Referatul de aprobare al Direcției generale buget finanțe și fonduri europene din Ministerul Agriculturii,
Pădurilor și Dezvoltării Rurale nr. 150.707 din 11 mai 2009,
în conformitate cu prevederile art. 7 alin. (6) din Hotărârea Guvernului nr. 8/2009 privind organizarea și funcționarea
Ministerului Agriculturii, Pădurilor și Dezvoltării Rurale,
în temeiul prevederilor art. 6 din Hotărârea Guvernului nr. 461/2009 privind reglementarea unor măsuri financiare pentru
stimularea gradului de absorbție a fondurilor alocate pentru agricultură,
ministrul agriculturii, pădurilor și dezvoltării rurale emite prezentul ordin.
Art. 1. — Se aprobă Normele metodologice de aplicare a
Hotărârii Guvernului nr. 461/2009 privind reglementarea unor
măsuri financiare pentru stimularea gradului de absorbție a

fondurilor alocate pentru agricultură, prevăzute în anexa care
face parte integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
București, 12 mai 2009.
Nr. 322.
ANEXĂ

NORME METODOLOGICE

de aplicare a Hotărârii Guvernului nr. 461/2009 privind reglementarea unor măsuri financiare
pentru stimularea gradului de absorbție a fondurilor alocate pentru agricultură
Art. 1. — (1) Ministerul Agriculturii, Pădurilor și Dezvoltării
Rurale, denumit în continuare M.A.P.D.R., gestionează sumele
alocate temporar din venituri din privatizare, potrivit prevederilor
Hotărârii Guvernului nr. 461/2009 privind reglementarea unor
măsuri financiare pentru stimularea gradului de absorbție a
fondurilor alocate pentru agricultură, prin contul de disponibil
deschis la Activitatea de Trezorerie și Contabilitate Publică a
Municipiului București: 54.04.03.31 ăDisponibil de la bugetul de
stat sau din alte surse reprezentând prefinanțare și fonduri în
cazul indisponibilităților temporare F.E.G.A.”, cod IBAN
RO51TREZ70054040331xxxxx, CUI 4221187.
(2) M.A.P.D.R. virează sumele încasate potrivit prevederilor
alin. (1) în contul 54.04.03.31 ăDisponibil de la bugetul de stat
sau din alte surse reprezentând prefinanțare și fonduri în cazul
indisponibilităților
temporare
F.E.G.A.”,
cod
IBAN
RO51TREZ70054040331xxxxx, CUI 16517187, deschis pe
numele Agenției de Plăți și Intervenție pentru Agricultură,
denumită în continuare A.P.I.A., la Activitatea de Trezorerie și
Contabilitate Publică a Municipiului București. Din sumele astfel
încasate, A.P.I.A. efectuează plățile corespunzătoare în conturile
beneficiarilor schemelor de plată.
Art. 2. — (1) A.P.I.A., ca autoritate responsabilă pentru
implementarea schemelor de plăți directe pentru agricultură,
având ca sursă de finanțare Fondul European de Garantare
Agricolă, centralizează cererile de plată depuse de beneficiarii
plăților, prevăzuți la art. 4 alin. (3) din Hotărârea Guvernului
nr. 461/2009, iar după verificarea și certificarea acestora solicită
M.A.P.D.R. sumele necesare efectuării plăților, conform anexei
nr. 1. A.P.I.A. transmite această solicitare, spre știință,

Ministerului Finanțelor Publice — Direcția generală de trezorerie
și datorie publică.
(2) Ministerul Finanțelor Publice, denumit în continuare
M.F.P., virează sumele, eșalonat, în termen de 5 zile lucrătoare
de la data fiecărei solicitări a M.A.P.D.R., până la concurența
sumei de 1.870.427,34 mii lei, în contul M.A.P.D.R. menționat
la art. 1 alin. (1). Pentru respectarea prevederilor art. 2 alin. (1)
din Hotărârea Guvernului nr. 461/2009, solicitarea sumelor de
către M.A.P.D.R. va fi însoțită de avizul Direcției generale de
programare bugetară din cadrul M.F.P.
(3) Avizul Direcției generale de programare bugetară din
cadrul M.F.P. se va acorda pe baza documentului privind
fundamentarea și utilizarea fondurilor aprobate M.A.P.D.R. la
titlul VIII ăProiecte cu finanțare din fonduri externe
nerambursabile postaderare”, articolul 56.06 ăPrograme din
Fondul European de Garantare Agricolă”, aprobat de
ordonatorul principal de credite.
(4) M.A.P.D.R., prin Direcția generală buget finanțe și fonduri
europene, denumită în continuare D.G.B.F.F.E., virează sumele
în contul A.P.I.A. menționat la art. 1 alin. (2), în termen de 3 zile
lucrătoare de la data primirii acestora de la M.F.P.
(5) În termenul prevăzut la art. 5 alin. (1) din Hotărârea
Guvernului nr. 461/2009, M.A.P.D.R., prin D.G.B.F.F.E., are obligația
să vireze echivalentul în lei al sumelor încasate de la Comisia
Europeană în contul deschis pe numele acestuia la Activitatea de
Trezorerie și Contabilitate Publică a Municipiului București —
54.04.01.31 ăDisponibil din fonduri externe nerambursabile
F.E.G.A.”, cod IBAN RO35TREZ70054040131xxxxx, CUI
4221187.

15

MONITORUL OFICIAL AL ROMÂNIEI, PARTEA I, Nr. 366/1.VI.2009
(6) Sumele încasate în contul prevăzut la alin. (4) se virează
în contul 65.01.01 ăDecontări în contul trezoreriei centrale —
operațiuni proprii”, cod IBAN RO24TREZ999650101xxxxxxx,
deschis pe numele Ministerului Finanțelor Publice la Trezoreria
Operativă Centrală, CUI 8609468, în scopul reconstituirii
veniturilor din privatizare din contul curent general al Trezoreriei
Statului, până la incidența sumei acordate conform Hotărârii
Guvernului nr. 461/2009.

(7) M.A.P.D.R. transmite lunar M.F.P. — Direcția generală de
trezorerie și datorie publică, în termen de 10 zile calendaristice
de la sfârșitul fiecărei luni calendaristice, modul de utilizare a
sumelor alocate, conform anexei nr. 2.
(8) A.P.I.A. transmite lunar M.F.P. — Direcția generală de
trezorerie și datorie publică previziuni pe cel puțin 3 luni privind
plățile ce se vor efectua din suma de 1.870.427,34 mii lei.
Art. 3. — Anexele nr. 1 și 2 fac parte integrantă din prezentele
norme metodologice.
ANEXA Nr. 1
la normele metodologice

AGENȚIA DE PLĂȚI ȘI INTERVENȚIE PENTRU AGRICULTURĂ
Nr..................../.....................
S O L I C I TA R E D E F O N D U R I

conform Hotărârii Guvernului nr. 461/2009 privind reglementarea unor măsuri financiare
pentru stimularea gradului de absorbție a fondurilor alocate pentru agricultură
MINISTERUL AGRICULTURII, PĂDURILOR ȘI DEZVOLTĂRII RURALE

Direcția generală buget finanțe și fonduri europene
În atenția domnului director general
Vă transmitem alăturat situația centralizatoare în vederea virării sumelor necesare prefinanțării
cheltuielilor aferente schemelor de plată implicate în derularea Fondului European de Garantare Agricolă,
conform Hotărârii Guvernului nr. 461/2009 privind reglementarea unor măsuri financiare pentru stimularea
gradului de absorbție a fondurilor alocate pentru agricultură, în sumă totală de ................ lei.
— lei —
Nr.
crt.

1.
2.
3.

Denumirea schemei de plată

Suma

Schema de plată directă unică pe suprafață
Schema de plată pentru culturi energetice
Schema de plată separată pentru zahăr
Director general al A.P.I.A.,
.................................
(semnătura și ștampila)
ANEXA Nr. 2
la normele metodologice

MINISTERUL AGRICULTURII, PĂDURILOR ȘI DEZVOLTĂRII RURALE
Direcția generală buget finanțe și fonduri europene
Nr.............../....................
SITUAȚIA

utilizării sumelor alocate conform Hotărârii Guvernului nr. 461/2009 privind reglementarea
unor măsuri financiare pentru stimularea gradului de absorbție a fondurilor alocate
pentru agricultură, pentru luna .............. 2009
— lei —
Nr.
crt.

Denumirea schemei de plată

1.

Schema de plată directă unică pe suprafață

2.

Schema de plată pentru culturi energetice

3.

Sume alocate

Schema de plată separată pentru zahăr
TOTAL:
Direcția generală buget finanțe și fonduri europene
Director general,
........................
(semnătura și ștampila)

Sume plătite

Sume
neutilizate

16

MONITORUL OFICIAL AL ROMÂNIEI, PARTEA I, Nr. 366/1.VI.2009

RECTIFICĂRI
În Decretul nr. 112/2009 pentru numirea unui procuror, publicat în Monitorul Oficial al României, Partea I,
nr. 54 din 29 ianuarie 2009, se face următoarea rectificare (care nu aparține Redacției ăMonitorul Oficial, Partea I”):
— la articolul unic, în loc de: ăDoamna Uncheleșu M. Marcela-Alina ” se va citi: ăDoamna Uncheșelu
M. Marcela-Alina ”.

În Decretul nr. 654/2009 pentru eliberarea din funcție a unui procuror, publicat în Monitorul Oficial al României,
Partea I, nr. 275 din 28 aprilie 2009, se face următoarea rectificare (care nu aparține Redacției ăMonitorul Oficial,
Partea I”):
— la articolul unic, în loc de: ăDomnul Ghirețu Ion ” se va citi: ăDomnul Chirețu Ion ”.

În Decretul nr. 707/2009 privind înaintarea unui general de brigadă în retragere, veteran de război, din Ministerul
Administrației și Internelor în gradul de general-maior în retragere, publicat în Monitorul Oficial al României, Partea I,
nr. 296 din 6 mai 2009, se face următoarea rectificare (care nu aparține Redacției ăMonitorul Oficial, Partea I”):
— la articolul unic, în loc de: ă Stoicescu Aurel Florică ” se va citi: ă Stoicescu Anghel Florică ”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 366/1.VI.2009 conține 16 pagini.

Prețul: 3,20 lei

&JUYDGY|430884]
ISSN 1453—4495

