Anul 177 (XXI) — Nr. 188

PARTEA I

LEGI, DECRETE, HOTĂRÂRI ȘI ALTE ACTE

Joi, 26 martie 2009

SUMAR

Nr.

6.

Pagina
HOTĂRÂRI ALE SENATULUI
— Hotărâre privind validarea unui membru al Consiliului
Superior al Magistraturii ............................................

DECIZII ALE CURȚII CONSTITUȚIONALE
Decizia nr. 1.407 din 16 decembrie 2008 referitoare la
excepția de neconstituționalitate a prevederilor art. 3
lit. e) din Legea nr. 146/1997 privind taxele judiciare
de timbru ....................................................................
Decizia nr. 1.410 din 16 decembrie 2008 referitoare la
excepția de neconstituționalitate a prevederilor art. 399
și art. 400 din Codul de procedură civilă ....................
Decizia nr. 1.413 din 16 decembrie 2008 referitoare la
excepția de neconstituționalitate a prevederilor art. 179
din Codul de procedură civilă ....................................
Decizia nr. 203 din 17 februarie 2009 referitoare la excepția de
neconstituționalitate a dispozițiilor art. 56 lit. c), art. 57
și art. 58 din Legea nr. 31/1990 privind societățile
comerciale ................................................................
Decizia nr. 241 din 19 februarie 2009 referitoare la excepția de
neconstituționalitate a prevederilor art. 304 pct. 8 și 9
și ale art. 3041 din Codul de procedură civilă ............
Decizia nr. 300 din 3 martie 2009 referitoare la excepția de
neconstituționalitate a prevederilor art. 1231 alin. (1)
lit. e) din Legea nr. 8/1996 privind dreptul de autor și
drepturile conexe........................................................

282.

HOTĂRÂRI ALE GUVERNULUI ROMÂNIEI
— Hotărâre pentru modificarea art. 13 din Hotărârea
Guvernului nr. 546/2005 privind aprobarea Strategiei

Nr.

Pagina
de privatizare a Societății Comerciale Filiala de
Distribuție și Furnizare a Energiei Electrice ăElectrica
Muntenia Sud” — S.A., a unor măsuri pentru punerea
în aplicare a strategiei, precum și privind constituirea
Comisiei pentru coordonarea privatizării acestei
societăți ......................................................................

13

283.

— Hotărâre pentru modificarea Hotărârii Guvernului
nr. 1.720/2008 privind organizarea și funcționarea
Ministerului Economiei, precum și pentru modificarea
și completarea Hotărârii Guvernului nr. 34/2009 privind
organizarea și funcționarea Ministerului Finanțelor
Publice........................................................................

13–14

316.

— Hotărâre privind trecerea din domeniul public al
statului în domeniul privat al acestuia a unor construcții
aflate în administrarea Penitenciarului Poarta Albă........

15

2

2–3

4–5

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
7–8

9–10

528.

— Ordin al ministrului finanțelor publice pentru
abrogarea pct. 5.3.2 alin. 2 din Normele metodologice
de aplicare a prevederilor Ordonanței de urgență a
Guvernului nr. 146/2002 privind formarea și utilizarea
resurselor derulate prin trezoreria statului, aprobată cu
modificări prin Legea nr. 201/2003, aprobate prin
Ordinul ministrului finanțelor publice nr. 1.235/2003

16

Cuantumul total al sumelor provenite din finanțările private ale
partidelor politice în anul 2008, conform Legii
nr. 334/2006 privind finanțarea activității partidelor
politice și a campaniilor electorale..............................

16

10–12

2

MONITORUL OFICIAL AL ROMÂNIEI, PARTEA I, Nr. 188/26.III.2009

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind validarea unui membru al Consiliului Superior al Magistraturii
În temeiul prevederilor art. 133 alin. (2) lit. a) și alin. (4) din Constituția României, republicată, precum și ale art. 18 alin. (4)
și art. 55 din Legea nr. 317/2004 privind Consiliul Superior al Magistraturii, republicată, cu modificările ulterioare,
Senatul adoptă prezenta hotărâre.
Articol unic. — Până la alegerea unui nou membru, Senatul
îl validează în calitate de membru al Consiliului Superior al
Magistraturii pe domnul judecător Gheorghe Groza, care asigură

interimatul pentru locul rămas vacant ca urmare a încetării
calității de membru al Consiliului Superior al Magistraturii a
doamnei judecător Angela Hărăstășanu, prin pensionare.

Această hotărâre a fost adoptată de Senat în ședința din 25 martie 2009, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

MIRCEA-DAN GEOANĂ

București, 25 martie 2009.
Nr. 6.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.407
din 16 decembrie 2008

referitoare la excepția de neconstituționalitate a prevederilor art. 3 lit. e) din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Ion Tiucă
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3 din Legea nr. 146/1997 privind taxele
judiciare de timbru, excepție ridicată de Gheorghe Livinț în
Dosarul nr. 2.380/121/2008 al Tribunalului Galați — Secția civilă.

La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 6 august 2008, pronunțată în Dosarul
nr. 2.380/ 121/2008, Tribunalul Galați — Secția civilă a sesizat
Curtea Constituțională cu excepția de neconstituționalitate
a prevederilor art. 3 din Legea nr. 146/1997 privind taxele
judiciare de timbru, excepție ridicată de Gheorghe Livinț.
În motivarea excepției de neconstituționalitate autorul
acesteia susține, în esență, că prevederile de lege atacate

MONITORUL OFICIAL AL ROMÂNIEI, PARTEA I, Nr. 188/26.III.2009
contravin dispozițiilor art. 1 alin. (5) din Constituție, deoarece, în
aplicarea acestora, instanța de judecată i-a cerut să plătească
două taxe de timbru.
Tribunalul Galați — Secția civilă consideră că prevederile
art. 3 din Legea nr. 146/1997 nu contravin normelor
constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Examinând actele aflate în dosarul instanței de judecată,
Curtea observă că autorul excepției a contestat valoarea taxei
judiciare datorate în baza unei hotărâri judecătorești, pronunțată
într-o cauză având ca obiect o contestație la executare.
Așadar, obiectul excepției de neconstituționalitate îl
reprezintă prevederile art. 3 lit. e) din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, cu următorul
cuprins:
ăArt. 3. — Acțiunile și cererile neevaluabile în bani se taxează
astfel: [ ]

3

e) cereri de suspendare a executării silite, inclusiv a
executării vremelnice, precum și cereri în legătură cu măsurile
asiguratorii — 10 lei”.
Textul constituțional considerat a fi încălcat este cel al art. 1
alin. (5) din Constituție privind obligativitatea respectării
Constituției, a supremației sale și a legilor.
Examinând excepția de neconstituționalitate, Curtea
constată că atât Legea nr. 146/1997 în integralitate, cât și unele
dintre prevederile cuprinse în art. 3 al acestei legi au mai
constituit obiect al controlului de constituționalitate. Astfel, prin
Decizia nr. 453 din 20 septembrie 2005, publicată în Monitorul
Oficial al României, Partea I, nr. 943 din 21 octombrie 2005,
Decizia nr. 913 din 5 decembrie 2006, publicată în Monitorul
Oficial al României, Partea I, nr. 55 din 24 ianuarie 2007, și
Decizia nr. 813 din 3 iulie 2008, publicată în Monitorul Oficial al
României, Partea I, nr. 574 din 30 iulie 2008, Curtea a statuat că
este legal și echitabil ca justițiabilii care trag un folos nemijlocit
din activitatea desfășurată de autoritățile judecătorești să
contribuie la acoperirea cheltuielilor acestora. Pe de altă parte,
s-a arătat că echivalentul taxelor judiciare de timbru este integrat
în valoarea cheltuielilor de judecată stabilite de instanța de
judecată prin hotărârea pe care o pronunță în cauză, plata
acestora revenind părții care cade în pretenții.
De asemenea, Curtea a mai reținut că obligația plății taxelor
judiciare de timbru, ca una dintre condițiile sesizării legale a
instanțelor judecătorești, este prevăzută de norme procedurale,
a căror adoptare, potrivit prevederilor art. 126 alin. (2) din
Constituție, intră în competența exclusivă a legiuitorului.
Legiuitorul are opțiunea liberă în determinarea cererilor pentru
care trebuie plătite taxe judiciare de timbru, a cuantumului
acestora, precum și a părților care au obligația să le plătească.
În raport cu obiectul acțiunilor sau al cererilor, cuantumul taxelor
judiciare de timbru este stabilit în mod diferit, prin sume fixe, în
cazul cererilor al căror obiect nu este evaluabil în bani, și prin
cote procentuale aplicate la valoarea obiectului cererii, când
acesta este evaluabil în bani.
Considerentele și soluția acestor decizii își mențin
valabilitatea și în prezenta cauză, întrucât nu au intervenit
elemente noi, de natură a schimba jurisprudența Curții
Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3 lit. e) din Legea nr. 146/1997 privind taxele judiciare de
timbru, excepție ridicată de Gheorghe Livinț în Dosarul nr. 2.380/121/2008 al Tribunalului Galați — Secția civilă.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 188/26.III.2009
CURTEA CONSTITUȚIONALĂ

D E C I Z I A Nr. 1.410
din 16 decembrie 2008

referitoare la excepția de neconstituționalitate a prevederilor art. 399 și art. 400
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Ion Tiucă
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 399 alin. 3 din Codul de procedură civilă,
excepție ridicată de Societatea Comercială Pettim din Brașov în
Dosarul nr. 6.232/197/2008 al Tribunalului Brașov — Secția
civilă.
La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în Dosarul
nr. 2.100D/2008.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea celor două
dosare, având în vedere că excepțiile de neconstituționalitate
au parțial același obiect.
Reprezentantul Ministerului Public este de acord ca aceste
dosare să fie conexate.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.100D/2008 la Dosarul
nr. 2.072D/2008, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 octombrie 2008, pronunțată în Dosarul
nr. 6.232/197/2008, Tribunalul Brașov — Secția civilă a
sesizat Curtea Constituțională cu excepția de
neconstituționalitate a prevederilor art. 399 alin. 3 din Codul
de procedură civilă, excepție ridicată de Societatea
Comercială Pettim din Brașov.
Prin Încheierea din 13 octombrie 2008, pronunțată în Dosarul
nr. 27.972/3/2008, Tribunalul București — Secția a VI-a
comercială a sesizat Curtea Constituțională cu excepția de

neconstituționalitate a prevederilor art. 399 și art. 400 din
Codul de procedură civilă, excepție ridicată de Societatea
Comercială C.F.R. Transauto — S.A. din București.
În motivarea excepției de neconstituționalitate se susține
că prevederile de lege criticate contravin dispozițiilor art. 16,
art. 21 și art. 44 din Constituție, deoarece instituie un regim
inegal pentru cazul în care executarea privește o hotărâre
judecătorească și cazul în care executarea se face pe baza altui
titlu executoriu, iar procedura urmată este de natură să
prelungească procesul pe o perioadă în care însuși dreptul de
proprietate în litigiu poate fi pierdut.
Pe de altă parte, se mai susține că prevederile de lege
criticate dau posibilitatea contestatoarei să invoce probleme de
fond ale pretențiilor sale, care puteau fi valorificate în cursul
judecății, fie prin cererile adresate instanței, fie prin exercitarea
căilor de atac prevăzute de lege. Pe această cale se aduc
completări dispozitivului hotărârii, cu pretenții care nu au fost
valorificate în cursul judecății cauzei, cu care instanța de fond nu
a fost învestită.
Tribunalul Brașov — Secția civilă consideră că prevederile
de lege criticate nu contravin dispozițiilor constituționale
invocate.
Tribunalul București –— Secția a VI-a comercială
apreciază excepția ca neîntemeiată, invocând jurisprudența în
materie a Curții Constituționale.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale. În acest sens, invocă jurisprudența
Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, prevederile de lege criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 188/26.III.2009
Obiectul excepției de neconstituționalitate îl constituie
prevederile art. 399 și art. 400 din Codul de procedură civilă,
care au următorul cuprins:
— Art. 399: ăÎmpotriva executării silite, precum și împotriva
oricărui act de executare se poate face contestație de către cei
interesați sau vătămați prin executare. De asemenea, dacă nu
s-a utilizat procedura prevăzută de art. 2811, se poate face
contestație și în cazul în care sunt necesare lămuriri cu privire
la înțelesul, întinderea sau aplicarea titlului executoriu, precum
și în cazul în care organul de executare refuză să înceapă
executarea silită ori să îndeplinească un act de executare în
condițiile prevăzute de lege.
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.
De asemenea, după ce a început executarea silită, cei
interesați sau vătămați pot cere, pe calea contestației la
executare, și anularea încheierii prin care s-a dispus învestirea
cu formula executorie, dată fără îndeplinirea condițiilor legale.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”;
— Art. 400: ăContestația se introduce la instanța de
executare.
Contestația privind lămurirea înțelesului, întinderii sau
aplicării titlului executoriu se introduce la instanța care a
pronunțat hotărârea ce se execută. Dacă o asemenea
contestație vizează un titlu executoriu ce nu emană de la un
organ de jurisdicție, competența de soluționare aparține
instanței de executare.”
Excepția de neconstituționalitate se raportează la prevederile
constituționale ale art. 16 privind egalitatea în fața legii, art. 21
privind accesul liber la justiție, art. 24 privind dreptul la apărare,
art. 44 privind dreptul de proprietate privată, art. 45 privind
libertatea economică, art. 53 referitoare la restrângerea

5

exercițiului unor drepturi sau al unor libertăți, art. 126 privind
instanțele judecătorești și ale art. 135 privind economia.
Asupra criticii având ca obiect art. 399 și art. 400 din Codul
de procedură civilă, Curtea s-a pronunțat în mai multe rânduri,
respingând excepția de neconstituționalitate referitoare la aceste
prevederi de lege.
Astfel, prin Decizia nr. 969 din 25 septembrie 2008, publicată
în Monitorul Oficial al României, Partea I, nr. 705 din
16 octombrie 2008, Curtea a reținut, în esență, ăcă procedura
contestației la executare este destinată să înlăture
neregularitățile comise cu prilejul urmăririi silite sau să
expliciteze titlul executoriu ce urmează a fi valorificat. În cadrul
soluționării contestației, instanța nu poate examina împrejurări
care vizează fondul cauzei și care sunt de natură să repună în
discuție hotărâri care emană de la organe cu activitate
jurisdicțională în fața cărora au avut loc dezbateri contradictorii,
părțile având posibilitatea, cu acel prilej, de a invoca apărările de
fond necesare. O soluție contrară sub acest aspect ar nesocoti
principiul autorității de lucru judecat, ceea ce este inadmisibil.
De altfel, potrivit art. 126 alin. (2) din Constituție, stabilirea
competenței instanțelor și a procedurii de judecată constituie
atributul exclusiv al legiuitorului, acesta fiind ținut desigur ca în
procesul de legiferare să se circumscrie cadrului constituțional.”
De asemenea, prin Decizia nr. 722 din 17 iunie 2008,
publicată în Monitorul Oficial al României, Partea I, nr. 593 din
7 august 2008, Curtea a reținut că, ănumai în cazul în care
executarea silită se face în temeiul unui titlu executoriu care nu
este emis de o instanță judecătorească, se pot invoca în
contestația la executare apărări de fond împotriva titlului
executoriu și numai dacă legea nu prevede în acest scop o altă
cale de atac”.
Considerentele și soluția deciziilor menționate își mențin
valabilitatea și în prezenta cauză, întrucât nu au intervenit
elemente noi, de natură a schimba jurisprudența Curții
Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 399 și art. 400 din Codul de procedură civilă, excepție ridicată
de Societatea Comercială Pettim din Brașov în Dosarul nr. 6.232/197/2008 al Tribunalului Brașov — Secția civilă și de Societatea
Comercială C.F.R. Transauto — S.A. din București în Dosarul nr. 27.972/3/2008 al Tribunalului București — Secția a VI-a
comercială.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

6

MONITORUL OFICIAL AL ROMÂNIEI, PARTEA I, Nr. 188/26.III.2009
CURTEA CONSTITUȚIONALĂ

D E C I Z I A Nr. 1.413
din 16 decembrie 2008

referitoare la excepția de neconstituționalitate a prevederilor art. 179
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Ion Tiucă
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 179 din Codul de procedură civilă, excepție
ridicată de Societatea Comercială Orange România — S.A. în
Dosarul nr. 41/3/CA/2008 al Tribunalului București — Secția
a IX-a contencios administrativ și fiscal.
La apelul nominal se prezintă partea Tudor Stomff, lipsind
celelalte părți, față de care procedura de citare a fost legal
îndeplinită.
Cauza se află în stare de judecată.
Partea prezentă solicită respingerea excepției pentru
motivele arătate în notele scrise pe care le-a depus la dosarul
Curții Constituționale.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că textul de lege criticat este în acord cu dispozițiile
art. 126 alin. (2) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 10 septembrie 2008, pronunțată în
Dosarul nr. 44/3/CA/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 179 din Codul de procedură civilă, excepție
ridicată de Societatea Comercială Orange România — S.A.
În motivarea excepției de neconstituționalitate autorul
acesteia susține, în esență, că prevederile de lege atacate
contravin dispozițiilor art. 21 alin. (1) și (3) din Constituție,
deoarece instituie dreptul discreționar al instanței de judecată
de a stabili dacă este sau nu cazul să solicite concursul unui
expert pentru stabilirea autenticității unor înscrisuri.
Tribunalul București — Secția a IX-a contencios
administrativ și fiscal nu și-a exprimat opinia cu privire la
excepția ridicată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de neconstituționalitate.
Avocatul Poporului consideră că prevederile de lege
criticate sunt constituționale. În acest sens, arată că prevederile
de lege criticate sunt norme de procedură a căror reglementare
este de competența exclusivă a legiuitorului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 179 din Codul de procedură civilă, cuprinse în
titlul III — Procedura înaintea primei instanțe, cap. III —
Judecata, secțiunea a III-a — Administrarea dovezilor.
Acest text de lege are următoarea redactare: ăDacă instanța,
după verificarea înscrisului cu scrisul sau semnătura făcută în
fața ei sau cu alte înscrisuri, nu este lămurită, va dispune ca
verificarea să se facă prin expert, obligând părțile să depună de
îndată înscrisuri pentru verificare.
Se primesc ca atare:
1. înscrisurile autentice;
2. înscrisurile private, netăgăduite de părți;
3. partea din înscris netăgăduită;
4. scrisul sau semnătura făcută înaintea instanței.
Înscrisurile depuse pentru verificare vor fi semnate de
președinte, grefier și părți.
Părțile iau cunoștință de înscrisuri în ședință.”
Textul constituțional invocat este cel al art. 21 alin. (1) și (3)
privind accesul liber la justiție.
Analizând critica de neconstituționalitate, Curtea reține că
prevederile de lege criticate referitoare la posibilitatea instanței
de judecată, în cazul în care nu este lămurită, de a desemna un
expert pentru verificarea de scripte, nu contravine dreptului
părților de a se adresa justiției pentru apărarea drepturilor, a
libertăților și a intereselor legitime, de a beneficia de un proces
echitabil și de judecarea acestuia într-un termen rezonabil.
În plus, prevederile de lege criticate reprezintă norme de
procedură a căror reglementare este de competența exclusivă
a legiuitorului, potrivit art. 126 alin. (2) din Constituție.

MONITORUL OFICIAL AL ROMÂNIEI, PARTEA I, Nr. 188/26.III.2009
De altfel, cu privire la competența instanței de a hotărî asupra
admisibilității unei probe, Curtea, prin Decizia nr. 665 din 12 iunie
2008, publicată în Monitorul Oficial al României, Partea I, nr. 555
din 23 iulie 2008, a statuat că, ăîn ceea ce privește competența
recunoscută instanței de a hotărî asupra admisibilității unei
probe, în funcție de pertinența și concludența sa, aceasta este
un corolar firesc și necesar al învestirii sale cu soluționarea

7

cauzei pe care este ținută să o finalizeze printr-o hotărâre legală
și temeinică. Dincolo de rațiunile care impun și justifică o atare
prerogativă, consacrarea ei nu relevă însă niciun fine de
neconstituționalitate [...]”.
Aceste considerente reținute de Curte în decizia menționată
sunt valabile și în argumentarea constituționalității prevederilor
de lege criticate în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 179 din Codul de procedură civilă, excepție ridicată de
Societatea Comercială Orange România — S.A. în Dosarul nr. 41/3/CA/2008 al Tribunalului București — Secția a IX-a contencios
administrativ și fiscal.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 203
din 17 februarie 2009

referitoare la excepția de neconstituționalitate a dispozițiilor art. 56 lit. c), art. 57 și art. 58
din Legea nr. 31/1990 privind societățile comerciale
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 56 lit. c), art. 57 și art. 58 din Legea nr. 31/1990
privind societățile comerciale, excepție ridicată de Societatea
Comercială KFT Finance Certified S.R.L. — S.P. din Pitești în
Dosarul nr. 3.657/42/2006 al Înaltei Curți de Casație și Justiție —
Secția comercială.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.

Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 7 mai 2008, pronunțată în Dosarul
nr. 3.657/42/2006, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a dispozițiilor art. 56 lit. c), art. 57 și
art. 58 din Legea nr. 31/1990 privind societățile comerciale.
Excepția a fost ridicată de Societatea Comercială KFT
Finance Certified S.R.L. — S.P. din Pitești cu ocazia soluționării
recursurilor declarate împotriva Deciziei nr. 240 din 15 noiembrie
2006, pronunțată de Curtea de Apel Pitești.
În motivarea excepției de neconstituționalitate autorul
acesteia susține că dispozițiile art. 56 lit. c), art. 57 și art. 58 din
Legea nr. 31/1990 contravin prevederilor constituționale ale
art. 44 alin. (2), art. 45, 124, 135 și art. 136 alin. (5), precum și
art. 6 din Convenția pentru apărarea drepturilor omului și a
libertăților fundamentale. În acest sens arată, în esență, că,

8

MONITORUL OFICIAL AL ROMÂNIEI, PARTEA I, Nr. 188/26.III.2009

potrivit textelor de lege criticate, nulitatea unei societăți
înmatriculate poate fi declarată de aceeași instanță care a
judecat în fond cererea de înființare, autorizare și înmatriculare
a societății, oricând, pe motivul că obiectul de activitate este ilicit
sau contrar ordinii publice, la solicitarea oricărei persoane. Acest
fapt face imposibilă asigurarea imparțialității instanței respective,
lezând totodată stabilitatea raporturilor juridice.
Instanța de judecată apreciază că excepția de
neconstituționalitate este neîntemeiată, deoarece textele de lege
criticate nu contravin prevederilor constituționale sau
reglementărilor internaționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 56 lit. c), art. 57 și art. 58 din Legea nr. 31/1990
privind societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, dispoziții
care au următorul cuprins:
— Art. 56 lit. c): ăNulitatea unei societăți înmatriculate în
registrul comerțului poate fi declarată de tribunal numai atunci
când: [...]
c) obiectul de activitate al societății este ilicit sau contrar
ordinii publice;”;
— Art. 57: ăNulitatea nu poate fi declarată în cazul în care
cauza ei, invocată în cererea de anulare, a fost înlăturată înainte
de a se pune concluzii în fond la tribunal.”;

— Art. 58: ă(1) Pe data la care hotărârea judecătorească de
declarare a nulității a devenit irevocabilă, societatea încetează
fără efect retroactiv și intră în lichidare. Dispozițiile legale privind
lichidarea societăților ca urmare a dizolvării se aplică în mod
corespunzător.
(2) Prin hotărârea judecătorească de declarare a nulității se
vor numi și lichidatorii societății.
(3) Tribunalul va comunica hotărârea judecătorească oficiului
registrului comerțului, care, după menționare, o va trimite
Monitorului Oficial al României spre publicare în Partea a IV-a,
în extras.
(4) Asociații răspund pentru obligațiile sociale până la
acoperirea acestora în conformitate cu prevederile art. 3.”
În susținerea neconstituționalității acestor texte de lege
autorul excepției invocă prevederile constituționale ale art. 44
alin. (2) — Dreptul de proprietate privată, art. 45 — Libertatea
economică, art. 124 — Înfăptuirea justiției, art. 135 — Economia
și art. 136 alin. (5) — Proprietatea. De asemenea, este invocat
art. 6 — Dreptul la proces echitabil — din Convenția pentru
apărarea drepturilor omului și a libertăților fundamentale.
Examinând excepția de neconstituționalitate a dispozițiilor
art. 56 lit. c), art. 57 și art. 58 din Legea nr. 31/1990, Curtea
reține că legiuitorul, în temeiul competenței sale constituționale,
a prevăzut cauzele și procedura de încetare a activității unei
societăți comerciale înmatriculate în registrul comerțului atunci
când obiectul de activitate al societății este ilicit sau contrar
ordinii publice.
Cu toate că legiuitorul folosește sintagma ănulitate a unei
societăți comerciale” și statuează că, pe data la care hotărârea
judecătorească de constatare a nulității a devenit irevocabilă,
societatea încetează fără efect retroactiv și intră în lichidare,
criticile autorului excepției, referitoare la faptul că instanța care
a judecat în fond cererea de înființare, autorizare și înmatriculare
a societății se pronunță și cu privire la nulitatea acesteia, nu sunt
de natură a aduce atingere dispozițiilor constituționale și nici
reglementărilor internaționale invocate.
Asupra dispozițiilor de lege criticate Curtea Constituțională
s-a pronunțat prin mai multe decizii, precum deciziile nr. 392 și
nr. 394 din 25 martie 2008, publicate în Monitorul Oficial al
României, Partea I, nr. 309 din 21 aprilie 2008.
Atât soluția, cât și considerentele cuprinse în aceste decizii
își păstrează valabilitatea și în prezenta cauză, neintervenind
elemente noi, de natură a determina reconsiderarea
jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 56 lit. c), art. 57 și art. 58 din Legea nr. 31/1990 privind
societățile comerciale, excepție ridicată de Societatea Comercială KFT Finance Certified S.R.L. — S.P. din Pitești în Dosarul
nr. 3.657/42/2006 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 17 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 188/26.III.2009

9

CURTEA CONSTITUȚIONALĂ

D E C I Z I A Nr. 241
din 19 februarie 2009

referitoare la excepția de neconstituționalitate a prevederilor art. 304 pct. 8 și 9 și ale art. 3041
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 304 pct. 8 și 9 și ale art. 3041 din Codul de
procedură civilă, excepție ridicată de Mugurel Botaș și Doina
Ionică Dinculescu în Dosarul nr. 12.241/300/2006 al Tribunalului
București — Secția a IV-a civilă.
La apelul nominal se prezintă, pentru partea Nicolae
Paraschiv Gheran, doamna avocat Maria Vizitiu, apărător ales
cu delegație la dosar. Se constată lipsa autorilor și a celorlalte
părți, față de care procedura de citare a fost legal îndeplinită.
Magistratul-asistent învederează Curții că apărătorul ales al
autorilor excepției și al părților Ion Cristian Ionică Dinculescu,
Nadia Elena Ionică, Vasile Stan și Lenuța Bontaș a depus la
dosar o cerere prin care solicită acordarea unui nou termen de
judecată, întrucât se află în imposibilitate de prezentare din
motive medicale.
Având cuvântul cu privire la această cerere, apărătorul părții
Nicolae Paraschiv Gheran și reprezentantul Ministerului Public
pun concluzii de respingere.
Deliberând, Curtea respinge cererea ca nedovedită.
Cauza fiind în stare de judecată, președintele Curții acordă
cuvântul apărătorului părții Nicolae Paraschiv Gheran, care
solicită respingerea excepției de neconstituționalitate ca
neîntemeiată.
Procurorul pune concluzii de respingere ca inadmisibilă a
excepției de neconstituționalitate, apreciind că este nemotivată.
C U R T E A,

având în vedere actele și lucrările dosarului, constată
următoarele:
Prin Încheierea din 24 septembrie 2008, pronunțată în
Dosarul nr. 12.241/300/2006, Tribunalul București — Secția
a IV-a civilă a sesizat Curtea Constituțională pentru
soluționarea excepției de neconstituționalitate a
prevederilor art. 304 pct. 8 și 9 și ale art. 3041 din Codul de
procedură civilă. Excepția de neconstituționalitate a fost
ridicată de Mugurel Botaș și Doina Ionică Dinculescu într-o
cauză civilă având ca obiect anularea unor contracte de
vânzare-cumpărare.
În motivarea excepției, autorii acesteia susțin că textele de
lege criticate încalcă prevederile art. 16 alin. (1), art. 20, art. 21,
ale art. 44 alin. (2) din Constituție, precum și dispoziții din diverse
documente internaționale cu privire la drepturile omului.

Tribunalul București — Secția a IV-a civilă apreciază că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentantului părții Nicolae Paraschiv Gheran,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 304 pct. 8 și 9 și ale art. 3041 din Codul de
procedură civilă, care au următorul conținut:
— Art. 304 pct. 8 și 9: ăModificarea sau casarea unei hotărâri
se poate cere: ( )
8. când instanța, interpretând greșit actul juridic dedus
judecății, a schimbat natura ori înțelesul lămurit și vădit
neîndoielnic al acestuia;
9. când hotărârea pronunțată este lipsită de temei legal ori a
fost dată cu încălcarea sau aplicarea greșită a legii;”;
— Art. 3041: ăRecursul declarat împotriva unei hotărâri care,
potrivit legii, nu poate fi atacată cu apel nu este limitat la motivele
de casare prevăzute în art. 304, instanța putând să examineze
cauza sub toate aspectele.”
În opinia autorilor excepției de neconstituționalitate, textele
de lege criticate contravin prevederilor din Constituție cuprinse
la art. 16 alin. (1) care instituie principiul egalității cetățenilor în
fața legii, fără privilegii și fără discriminări, la art. 20 referitor la
tratatele internaționale privind drepturile omului, la art. 21 privind
accesul liber la justiție și la art. 44 alin. (2) care statuează cu
privire la garantarea și ocrotirea în mod egal a dreptului de
proprietate privată, indiferent de titular. De asemenea, se mai
invocă și dispoziții din următoarele documente internaționale:
art. 11 pct. 1 din Pactul internațional cu privire la drepturile
economice, sociale și culturale (ratificat de România prin
Decretul nr. 212/1974, publicat în Buletinul Oficial, Partea I,
nr. 146 din 20 noiembrie 1974), potrivit căruia statele-părți
recunosc, printre altele, dreptul oricărei persoane la o locuință,

10

MONITORUL OFICIAL AL ROMÂNIEI, PARTEA I, Nr. 188/26.III.2009

art. 5 lit. e) pct. iii) din Convenția internațională privind eliminarea
tuturor formelor de discriminare rasială (la care România a
aderat prin Decretul nr. 345/1970, publicat în Buletinul Oficial,
Partea I, nr. 92 din 28 iulie 1970), prin care statele-părți se
angajează ca, în ce privește folosirea dreptului la locuință, să
garanteze dreptul fiecăruia la egalitate în fața legii, fără
deosebire de rasă, culoare, origine națională sau etnică, și
art. 25 pct. 1 din Declarația Universală a Drepturilor Omului, care
proclamă că orice om are dreptul la un nivel de trai care să le
asigure sănătatea și bunăstarea lui și familiei, cuprinzând,
printre altele, locuința.
Examinând excepția de neconstituționalitate, Curtea
constată că aceasta este inadmisibilă, urmând să fie respinsă ca
atare. În cererea de ridicare a excepției adresată Tribunalului
București, autorii acesteia nu au formulat nicio critică prin prisma
căreia să se poată analiza constituționalitatea textelor de lege ce
formează obiect al excepției. Întrucât nu s-a făcut nicio mențiune
din care să rezulte în ce constă, în viziunea autorilor,
contrarietatea dintre textele de lege criticate și prevederile
constituționale invocate, sesizarea din prezenta cauză nu
îndeplinește exigențele cuprinse în art. 10 alin. (2) din Legea

nr. 47/1992 privind organizarea și funcționarea Curții
Constituționale, potrivit cărora ăSesizările trebuie făcute în formă
scrisă și motivate”. Simpla enumerare a unor prevederi din
Legea fundamentală sau din alte documente internaționale nu
echivalează cu o motivare.
În plus, Curtea observă că prin încheierea de sesizare a fost
învestită numai cu soluționarea excepției de neconstituționalitate
a dispozițiilor art. 304 pct. 8 și 9 și ale art. 3041 din Codul de
procedură civilă, astfel că documentul aflat la dosarul cauzei,
care se dorește a fi o completare a excepției de
neconstituționalitate și care se referă la alte texte de lege, și
anume la un articol din Legea nr. 10/2001 privind regimul juridic
al unor imobile preluate în mod abuziv în perioada 6 martie 1945 —
22 decembrie 1989, nu poate fi considerat nici motivare scrisă
a excepției, nici sesizare a instanței de contencios constituțional
cu soluționarea excepției având ca obiect acest text de lege.
Aceasta este concluzia ce se desprinde din prevederile art. 29
alin. (4) din Legea nr. 47/1992, potrivit căruia ăSesizarea Curții
Constituționale se dispune de către instanța în fața căreia s-a
ridicat excepția de neconstituționalitate, printr-o încheiere ( )”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art.1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 304 pct. 8 și 9 și ale art. 3041 din Codul de
procedură civilă, excepție ridicată de Mugurel Botaș și Doina Ionică Dinculescu în Dosarul nr. 12.241/300/2006 al Tribunalului
București — Secția a IV-a civilă.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 300
din 3 martie 2009

referitoare la excepția de neconstituționalitate a prevederilor art. 1231 alin. (1) lit. e)
din Legea nr. 8/1996 privind dreptul de autor și drepturile conexe
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Carmen Cătălina Gliga
Mihaela Ionescu

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1231 din Legea nr. 8/1996 privind dreptul de
autor și drepturile conexe, excepție ridicată de Societatea
Comercială ăPheonix Records” — S.R.L. din București în

MONITORUL OFICIAL AL ROMÂNIEI, PARTEA I, Nr. 188/26.III.2009
Dosarul nr. 13.605/3/2007 al Tribunalului București — Secția
a III-a civilă.
La apelul nominal răspunde apărătorul părții U.C.M.R.-ADA,
avocat Alexandru Roată-Palade, cu împuternicire la dosar, lipsă
fiind celelalte părți, față de care procedura de citare a fost legal
îndeplinită.
Cauza este în stare de judecată.
Apărătorul părții prezente solicită respingerea excepției de
neconstituționalitate. În acest sens, susține că textul de lege
criticat reprezintă tocmai concretizarea principiului constituțional
al garantării și ocrotirii dreptului de proprietate. Totodată,
consideră
că
implementarea
dispozițiilor
Directivei
Parlamentului European și a Consiliului 2001/29/CE este un
atribut al legiuitorului și nu poate constitui un aspect de
neconstituționalitate de competența instanței de contencios
constituțional.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă. În acest sens, face referire la jurisprudența Curții
Europene a Drepturilor Omului, potrivit căreia, când statul nu
transpune o directivă ori o implementează incorect, judecătorul
național este chemat să se pronunțe asupra acestor aspecte.
După dezbaterea cauzei, se prezintă apărătorul autorului
excepției, avocatul Matei Șovărel, cu împuternicire la dosar,
care, reiterând motivele cuprinse în notele scrise depuse la
dosarul
cauzei,
solicită
admiterea
excepției
de
neconstituționalitate. De asemenea, depune la dosar și un set
de înscrisuri.
C U R T E A,

având în vedere actele și lucrările dosarului, constată
următoarele:
Prin Încheierea din 22 octombrie 2008, pronunțată în Dosarul
nr. 13.605/3/2007, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a prevederilor art. 1231 din Legea
nr. 8/1996 privind dreptul de autor și drepturile conexe.
Excepția a fost ridicată de Societatea Comercială ăPheonix
Records” — S.R.L. din București într-o cauză civilă privind
drepturi de autor.
În motivarea excepției de neconstituționalitate autorul
acesteia arată că prevederile art. 1231 din Legea nr. 8/1996 nu
au fost modificate prin Ordonanța de urgență a Guvernului
nr. 123/2005 pentru modificarea și completarea Legii nr. 8/1996
privind dreptul de autor și drepturile conexe, care a transpus în
dreptul intern prevederile Directivei Parlamentului European și a
Consiliului 2001/29/CE din 22 mai 2001 privind armonizarea
anumitor aspecte ale dreptului de autor și drepturilor conexe în
societatea informațională, publicată în Jurnalul Oficial al
Comunităților Europene nr. L 006 din 10 ianuarie 2002. De
asemenea, arată că, pe de o parte, potrivit paragrafului 23 din
Directiva Parlamentului European și a Consiliului 2001/29/CE,
ădreptul autorului de comunicare către public [ ] trebuie înțeles
ca înglobând toate comunicările către public, care nu este
prezent acolo de unde vine comunicarea”, iar, pe de altă parte,
textul de lege criticat prevede că gestiunea colectivă este
obligatorie în ceea ce privește dreptul de comunicare publică a

11

operelor muzicale, fără să facă distincție între comunicarea
directă (când publicul este prezent) și comunicarea indirectă
(când publicul nu este prezent). În acest fel, norma criticată
contravine dispozițiilor Directivei Parlamentului European și a
Consiliului 2001/29/CE și, pe cale de consecință, dispozițiilor
art. 148 alin. (2) din Constituție. Totodată, susține că prevederile
criticate sunt contrare și dispozițiilor constituționale ale art. 44
privind garantarea proprietății private, inclusiv a proprietății
intelectuale. În fine, consideră că textul de lege criticat
contravine și dispozițiilor art. 135 alin. (2) lit. a) și c) din
Constituție, de vreme ce în cazul autorilor care își interpretează
în concerte propriile creații muzicale și care sunt și organizatorii
propriilor concerte se interpune, artificial, organismul de gestiune
colectivă, cu consecința diminuării drepturilor financiare aferente
acestor spectacole.
Tribunalul București — Secția a III-a civilă consideră că
prevederile criticate nu contravin dispozițiilor constituționale
invocate. În acest sens, arată că reglementarea cu titlu
obligatoriu a gestiunii colective în exercitarea unor drepturi de
autor și drepturi conexe s-a făcut în considerarea imposibilității
practice de exercitare individuală a acestor drepturi și, în
beneficiul autorilor și titularilor de drepturi conexe care nu ar
putea pretinde sumele cuvenite, fiecare în parte, direct de la
utilizatori. Totodată, consideră că este neîntemeiată și critica de
neconstituționalitate prin raportare la dispozițiile art. 148 alin. (2)
din Constituție, întrucât, în legislația internă, sunt direct
aplicabile numai prevederile regulamentelor europene
obligatorii, nefiind cazul Directivei Parlamentului European și a
Consiliului 2001/29/CE. Menționează că directivele comunitare
trebuie transpuse de către statele membre în legislația internă
într-un anumit interval de timp, stabilit în textul acesteia.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale. În acest sens, arată că exercitarea
prerogativelor dreptului de proprietate nu trebuie absolutizată,
iar legiuitorul este îndreptățit să stabilească conținutul și limitele
acestuia.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a

12

MONITORUL OFICIAL AL ROMÂNIEI, PARTEA I, Nr. 188/26.III.2009

prevederilor art. 1231 din Legea nr. 8/1996 privind dreptul de
autor și drepturile conexe. Din notele scrise ale autorului, însă,
rezultă că motivele de neconstituționalitate privesc doar
prevederile art. 1231 alin. (1) lit. e) din Legea nr. 8/1996 privind
dreptul de autor și drepturile conexe, publicată în Monitorul
Oficial al României, Partea I, nr. 60 din 26 martie 1996, astfel
cum au fost introduse prin art. I punctul 90 din Legea
nr. 285/2004 pentru modificarea și completarea Legii nr. 8/1996
privind dreptul de autor și drepturile conexe, publicată în
Monitorul Oficial al României, Partea I, nr. 587 din 30 iunie 2004,
având următorul conținut:
— ăArt. 1231. — Gestiunea colectivă este obligatorie pentru
exercitarea următoarelor drepturi:
[ ] e) dreptul de comunicare publică a operelor muzicale,
cu excepția proiecției publice a operelor cinematografice.”
Autorul
excepției
invocă
încălcarea
dispozițiilor
constituționale ale art. 44 privind dreptul de proprietate privată,
ale art. 135 alin. (2) lit. a) și c) relative la obligația statului de a
asigura libertatea comerțului, protecția concurenței loiale,
crearea cadrului favorabil pentru valorificarea tuturor factorilor
de producție, stimularea cercetării științifice și tehnologice
naționale, a artei și protecția dreptului de autor și ale art. 148
alin. (2) privind prioritatea, ca urmare a aderării, a prevederilor
tratatelor constitutive ale Uniunii Europene, precum și a
celorlalte reglementări comunitare cu caracter obligatoriu față
de dispozițiile contrare din legile interne, cu respectarea
prevederilor actului de aderare.
Examinând excepția de neconstituționalitate, Curtea reține
următoarele:
Titularii dreptului de autor și ai drepturilor conexe își pot
exercita drepturile recunoscute prin Legea nr. 8/1996 în mod
individual sau, pe bază de mandat, prin organismele de gestiune
colectivă. Ca urmare a modificării Legii nr. 8/1996 prin Legea
nr. 285/2004, gestiunea facultativă a acestor drepturi reprezintă
regula, pe cale de excepție, prevederile art. 1231 din Legea
nr. 8/1996 stabilind că gestiunea colectivă este obligatorie
pentru exercitarea drepturilor prevăzute expres la literele a)—g)

ale acestui articol, inclusiv pentru dreptul de comunicare publică
a operelor muzicale, aduse anterior la cunoștința publică.
Autorul excepției susține că prevederile art. 1231 din Legea
nr. 8/1996 nu fac distincție între comunicarea directă (când
publicul este prezent) și comunicarea indirectă (când publicul
nu este prezent) a operelor muzicale, contrar dispozițiilor
Directivei Parlamentului European și a Consiliului 2001/29/CE
care stabilesc că dreptul autorului de comunicare către public
trebuie înțeles ca înglobând toate comunicările către public, care
nu este prezent acolo de unde vine comunicarea. În acest sens,
autorul consideră că, potrivit dispozițiilor art. 148 alin. (2) din
Constituție, ar trebui aplicată cu prioritate norma comunitară. Or,
Curtea constată că aceste aspecte nu reprezintă probleme de
constituționalitate, ci de aplicare a legii, de competența instanței
de judecată.
De asemenea, Curtea reține că nu intră în competența sa
nici modificarea textului de lege supus controlului de
constituționalitate, în sensul dorit de autorul excepției, legiuitorul
fiind competent să transpună normele comunitare ale Directivei
Parlamentului European și a Consiliului 2001/29/CE în legislația
națională în materie.
Cât privește critica de neconstituționalitate prin raportare la
dispozițiile art. 44 și ale art. 135 alin. (2) lit. a) și c) din Legea
fundamentală, Curtea reține că gestiunea colectivă obligatorie
pentru exercitarea unor drepturi prevăzute expres de lege se
face de către organismele de gestiune colectivă în beneficiul
autorilor și titularilor de drepturi conexe, prin reglementarea
dedusă controlului legiuitorul dând expresie atât principiului
constituțional al garantării proprietății private, drepturile autorului
asupra operei sale beneficiind de aceeași protecție, fiind
asimilate dreptului de proprietate, cât și obligației statului de a
asigura protecția dreptului de autor.
Soluția legiuitorului de a reglementa gestiunea colectivă
obligatorie în exercitarea unor drepturi de autor și drepturi
conexe își găsește justificarea în modalitatea de exploatare a
acestor drepturi, care face imposibilă autorizarea individuală.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1231 alin. (1) lit. e) din Legea nr. 8/1996 privind dreptul de
autor și drepturile conexe, excepție ridicată de Societatea Comercială ăPheonix Records” — S.R.L. din București în Dosarul
nr. 13.605/3/2007 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 3 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 188/26.III.2009

13

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea art. 13 din Hotărârea Guvernului nr. 546/2005 privind aprobarea Strategiei
de privatizare a Societății Comerciale Filiala de Distribuție și Furnizare a Energiei Electrice
ăElectrica Muntenia Sud” — S.A., a unor măsuri pentru punerea în aplicare a strategiei,
precum și privind constituirea Comisiei pentru coordonarea privatizării acestei societăți
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 13 din Hotărârea Guvernului
nr. 546/2005 privind aprobarea Strategiei de privatizare a
Societății Comerciale Filiala de Distribuție și Furnizare a
Energiei Electrice ăElectrica Muntenia Sud” — S.A., a unor
măsuri pentru punerea în aplicare a strategiei, precum și privind
constituirea Comisiei pentru coordonarea privatizării acestei
societăți, publicată în Monitorul Oficial al României, Partea I,
nr. 587 din 7 iulie 2005, cu modificările și completările ulterioare,
se modifică și va avea următorul cuprins:
ăArt. 13. — (1) Se constituie Comisia pentru coordonarea
privatizării Societății Comerciale Filiala de Distribuție și
Furnizare a Energiei Electrice «Electrica Muntenia Sud» — S.A.,
alcătuită din 7 membri, după cum urmează:
1. ministrul economiei, președinte;
2. șeful Oficiului Participațiilor Statului și Privatizării în
Industrie;

3. secretarul de stat numit prin ordin al ministrului economiei;
4. secretarul de stat numit prin ordin al ministrului finanțelor
publice;
5. secretarul de stat numit prin ordin al ministrului muncii,
familiei și protecției sociale;
6. secretarul de stat numit prin ordin al ministrului mediului;
7. președintele Consiliului de administrație al Societății
Comerciale de Distribuție și Furnizare a Energiei Electrice
«Electrica» — S.A.
(2) Prin ordin al ministrului, fiecare instituție reprezentată în
Comisia pentru coordonarea privatizării Societății Comerciale
Filiala de Distribuție și Furnizare a Energiei Electrice «Electrica
Muntenia Sud» — S.A. își desemnează câte un membru
supleant.”

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Ministrul finanțelor publice,
Gheorghe Pogea
București, 11 martie 2009.
Nr. 282.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.720/2008 privind organizarea și funcționarea
Ministerului Economiei, precum și pentru modificarea și completarea Hotărârii Guvernului
nr. 34/2009 privind organizarea și funcționarea Ministerului Finanțelor Publice
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.720/2008 privind
organizarea și funcționarea Ministerului Economiei, publicată în
Monitorul Oficial al României, Partea I, nr. 8 din 6 ianuarie 2009,
cu modificările și completările ulterioare, se modifică după cum
urmează:

1. La articolul 7, alineatul (3) va avea următorul cuprins:
ă(3) Numărul maxim de posturi pentru aparatul propriu al
Ministerului Economiei este de 482, exclusiv demnitarii și
posturile aferente cabinetului ministrului.”

14

MONITORUL OFICIAL AL ROMÂNIEI, PARTEA I, Nr. 188/26.III.2009

2. La anexa nr. 1 ăStructura organizatorică a Ministerului
Economiei”, nota privind numărul maxim de posturi va avea
următorul cuprins:
ăNumărul maxim de posturi = 482 (exclusiv demnitarii și
posturile aferente cabinetului ministrului).”
Art. II. — Hotărârea Guvernului nr. 34/2009 privind
organizarea și funcționarea Ministerului Finanțelor Publice,
publicată în Monitorul Oficial al României, Partea I, nr. 52 din
28 ianuarie 2009, se modifică și se completează după cum
urmează:
1. La articolul 2 alineatul (2), după litera v) se introduce
o nouă literă, litera x), cu următorul cuprins:
ăx) de autoritate administrativă de înfrățire instituțională
responsabilă cu managementul administrativ și financiar al
proiectelor de înfrățire instituțională în care România va avea rol
de asistență tehnică.”
2. La articolul 3 alineatul (1), punctul 54 se modifică și
va avea următorul cuprins:
ă54. gestionează asistența financiară nerambursabilă
acordată României de Uniunea Europeană, prin instrumente
financiare de preaderare și postaderare, potrivit prevederilor
memorandumurilor de înțelegere, memorandumurilor și
acordurilor ori deciziilor de finanțare semnate de Guvernul
României și de Comisia Europeană sau ale altor documente prin
care se acordă aceasta, precum și asistența financiară
rambursabilă acordată de instituții financiare internaționale,
îndeplinind funcția de autoritate contractantă și de autoritate de
plată, pentru programele din domeniul său de activitate;”.
3. La articolul 7, alineatul (3) se modifică și va avea
următorul cuprins:
ă(3) Numărul maxim de posturi pentru aparatul propriu al
Ministerului Finanțelor Publice este de 1.846, exclusiv demnitarii
și posturile aferente cabinetului ministrului.”
4. După articolul 8 se introduce un nou articol, articolul 81,
cu următorul cuprins:

ăArt. 81. — Pe lângă Ministerul Finanțelor Publice, în calitate
de Autoritate Administrativă de Înfrățire Instituțională,
funcționează activitatea de derulare și gestionare a proiectelor
de înfrățire instituțională finanțate de Uniunea Europeană,
pentru care România are rol de donator de asistență tehnică,
finanțată integral din venituri proprii, conform prevederilor
Ordonanței de urgență a Guvernului nr. 196/2008.”
5. La anexa nr. 1 ăStructura organizatorică a Ministerului
Finanțelor Publice”, nota privind numărul maxim de posturi
se modifică și va avea următorul cuprins:
ăNumărul maxim de posturi = 1.846 (exclusiv demnitarii și
posturile aferente cabinetului ministrului).”
6. La anexa nr. 1, punctul 5 din subsolul anexei se
modifică și va avea următorul cuprins:
ă5. Se organizează și funcționează la nivel de direcție
generală și îndeplinește funcția de Fond Național pentru
asistența financiară de preaderare, conform Hotărârii Guvernului
nr. 1.011/1999, Hotărârii Guvernului nr. 1.328/2000, și de
Autoritate de Certificare și Plată pentru Fondul European de
Dezvoltare Regională, Fondul Social European, Fondul de
Coeziune și Instrumentul de Asistență pentru Preaderare,
conform Hotărârii Guvernului nr. 457/2008.”
Art. III. — În termen de 15 zile de la data publicării în
Monitorul Oficial al României, Partea I, a prezentei hotărâri,
Ministerul Economiei și Ministerul Finanțelor Publice vor încheia
un protocol prin care vor fi reglementate transferul posturilor
vacante și modul de exercitare de către cele două instituții a
atribuțiilor aferente Programului operațional sectorial ăCreșterea
competitivității economice”.
Art. IV. — Se autorizează Ministerul Finanțelor Publice să
introducă modificările în structura bugetului de stat, în bugetele
ordonatorilor principali de credite și în anexele la acestea,
potrivit prevederilor prezentei hotărâri.

PRIM-MINISTRU

EMIL BOC

Contrasemnează:
Ministrul economiei,
Adriean Videanu
Ministrul finanțelor publice,
Gheorghe Pogea
Ministrul muncii, familiei și protecției sociale,
Marian Sârbu

București, 11 martie 2009.
Nr. 283.

MONITORUL OFICIAL AL ROMÂNIEI, PARTEA I, Nr. 188/26.III.2009

15

GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al acestuia a unor construcții
aflate în administrarea Penitenciarului Poarta Albă
În temeiul art. 108 din Constituția României, republicată, al art. 10 alin. ﴾2) și al art. 20 din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, precum și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor corporale care
alcătuiesc domeniul public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — (1) Se aprobă trecerea din domeniul public al
statului în domeniul privat al acestuia a unor construcții aflate în
administrarea Penitenciarului Poarta Albă, situate în localitatea
Poarta Albă, Str. Coloniilor nr. 69, județul Constanța, având
datele de identificare prevăzute în anexa care face parte
integrantă din prezenta hotărâre.
(2) Trecerea în domeniul privat al statului a construcțiilor
prevăzute la alin. (1) se face în vederea scoaterii din funcțiune
și demolării acestora.

(3) După scoaterea din funcțiune și demolarea construcțiilor
prevăzute la alin. (1), Penitenciarul Poarta Albă își va actualiza
în mod corespunzător datele din evidența cantitativ-valorică.
Art. 2. — Anexa nr. 11 la Hotărârea Guvernului nr. 1.705/2006
pentru aprobarea inventarului centralizat al bunurilor din
domeniul public al statului, publicată în Monitorul Oficial al
României, Partea I, nr. 1.020 și 1.020 bis din 21 decembrie
2006, cu modificările și completările ulterioare, se modifică în
mod corespunzător.

PRIM-MINISTRU

EMIL BOC
Contrasemnează:
p. Ministrul justiției și libertăților cetățenești,
Alina Mihaela Bica,
secretar de stat
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea
București, 18 martie 2009.
Nr. 316.

ANEXĂ

D AT E L E D E I D E N T I F I C A R E

a construcțiilor aflate în administrarea Penitenciarului Poarta Albă care trec din domeniul public al statului
în domeniul privat al acestuia

Nr.
crt.

Adresa imobilului

Persoana juridică
în administrarea
căreia se află imobilul

Caracteristicile bunului care trece
în domeniul privat al statului

1.

Localitatea Poarta Albă,
Str. Coloniilor nr. 69,
județul Constanța

Penitenciarul Poarta Albă

Dormitor condamnați/A, nr. M.F. — 36458
Suprafața construită = 253,57 m2
Valoarea contabilă = 32.263,82 lei

2.

Localitatea Poarta Albă,
Str. Coloniilor nr. 69,
județul Constanța

Penitenciarul Poarta Albă

Dormitor condamnați/B, nr. M.F. — 36459
Suprafața construită = 267,71 m2
Valoarea contabilă = 34.168,55 lei

16

MONITORUL OFICIAL AL ROMÂNIEI, PARTEA I, Nr. 188/26.III.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru abrogarea pct. 5.3.2 alin. 2 din Normele metodologice de aplicare a prevederilor
Ordonanței de urgență a Guvernului nr. 146/2002 privind formarea și utilizarea resurselor
derulate prin trezoreria statului, aprobată cu modificări prin Legea nr. 201/2003,
aprobate prin Ordinul ministrului finanțelor publice nr. 1.235/2003
În temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice,
ministrul finanțelor publice emite următorul ordin:
Art. I. — La data intrării în vigoare a prezentului ordin se
abrogă prevederile punctului 5.3.2 alineatul 2 din Normele
metodologice de aplicare a prevederilor Ordonanței de urgență
a Guvernului nr. 146/2002 privind formarea și utilizarea
resurselor derulate prin trezoreria statului, aprobată cu modificări
prin Legea nr. 201/2003, aprobate prin Ordinul ministrului

finanțelor publice nr. 1.235/2003, publicat în Monitorul Oficial al
României, Partea I, nr. 734 din 21 octombrie 2003, cu
modificările și completările ulterioare.
Art. II. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Gheorghe Gherghina,
secretar de stat
București, 19 martie 2009.
Nr. 528.

C U A N T U M U L T O TA L

al sumelor provenite din finanțările private ale partidelor politice în anul 2008,
conform Legii nr. 334/2006 privind finanțarea activității partidelor politice
și a campaniilor electorale
Partidul Conservator — Filiala Județeană Gorj:
a) cuantumul total al veniturilor din cotizații: 18.243 lei;
b) venituri din contribuții bănești: 4.500 lei;
c) nu există membri de partid care să fi plătit cotizații în anul 2008 a căror valoare însumată să
depășească 10 salarii minime brute pe țară.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 188/26.III.2009 conține 16 pagini.

Prețul: 3,20 lei

&JUYDGY|429109]
ISSN 1453—4495

