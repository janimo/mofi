Anul 177 (XXI) — Nr. 755

PARTEA I

LEGI, DECRETE, HOTĂRÂRI ȘI ALTE ACTE

Joi, 5 noiembrie 2009

SUMAR
Pagina

Nr.

Pagina
domeniile proprietății și justiției, precum și unele
măsuri adiacente și ale art. 1101 alin. (1) lit. a) din
Legea fondului funciar nr. 18/1991 ............................

DECIZII ALE CURȚII CONSTITUȚIONALE

10–11

11–13

Decizia nr. 1.102 din 8 septembrie 2009 referitoare la excepția
de neconstituționalitate a dispozițiilor art. 44 alin. (2)
din Legea nr. 303/2004 privind statutul judecătorilor și
procurorilor ................................................................

2–3

Decizia nr. 1.188 din 17 septembrie 2009 referitoare la
excepția de neconstituționalitate a dispozițiilor
art. 86—90 din Legea gazelor nr. 351/2004 ..............

3–4

Decizia nr. 1.248 din 6 octombrie 2009 referitoare la excepția
de neconstituționalitate a prevederilor art. 26 alin. (3)
din Legea nr. 10/2001 privind regimul juridic al unor
imobile preluate în mod abuziv în perioada 6 martie
1945 — 22 decembrie 1989 ......................................

5–6

Decizia nr. 1.249 din 6 octombrie 2009 referitoare la excepția
de neconstituționalitate a prevederilor art. 50 alin. (1)
din Legea cadastrului și a publicității imobiliare
nr. 7/1996 ....................................................................

13–14

Decizia nr. 1.269 din 8 octombrie 2009 referitoare la excepția
de neconstituționalitate a dispozițiilor art. 96 alin. (4)
din Legea nr. 303/2004 privind statutul judecătorilor și
procurorilor ................................................................

15–16

Decizia nr. 1.220 din 29 septembrie 2009 referitoare la
excepția de neconstituționalitate a prevederilor art. 259
alin. (7) lit. b) și c) din Legea nr. 95/2006 privind
reforma în domeniul sănătății ....................................
Decizia nr. 1.244 din 6 octombrie 2009 referitoare la excepția
de neconstituționalitate a prevederilor art. 36 alin. (3)
din Legea fondului funciar nr. 18/1991 ......................

7–8

Decizia nr. 1.245 din 6 octombrie 2009 referitoare la excepția
de neconstituționalitate a prevederilor art. 132 alin. (3)
din Legea nr. 31/1990 privind societățile comerciale

8–9

Decizia nr. 1.247 din 6 octombrie 2009 referitoare la excepția
de neconstituționalitate a prevederilor art. I pct. 15 și
16 din titlul IV al Legii nr. 247/2005 privind reforma în

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.508. — Ordin al ministrului educației, cercetării și inovării,
interimar, privind disciplinele și programele pentru
examenul de bacalaureat — 2010 ............................

16

2

MONITORUL OFICIAL AL ROMÂNIEI, PARTEA I, Nr. 755/5.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.102
din 8 septembrie 2009

referitoare la excepția de neconstituționalitate a dispozițiilor art. 44 alin. (2)
din Legea nr. 303/2004 privind statutul judecătorilor și procurorilor
Ioan Vida
— președinte
Nicolae Cochinescu
— judecător
Acsinte Gaspar
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 44 alin. (2) din Legea nr. 303/2004 privind
statutul judecătorilor și procurorilor, excepție ridicată, din oficiu,
de Înalta Curte de Casație și Justiție — Secția de contencios
administrativ și fiscal în Dosarul nr. 8.097/1/2008.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, având în vedere Decizia Curții Constituționale
nr. 785/2009.
C U R T E A,

având în vedere actele și lucrările dosarului, constată
următoarele:
Prin Încheierea din 6 martie 2009, pronunțată în Dosarul
nr. 8.097/1/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
art. 44 alin. (2) din Legea nr. 303/2004 privind statutul
judecătorilor și procurorilor, excepție ridicată, din oficiu, într-o
cauză având ca obiect soluționarea recursului declarat împotriva
unei hotărâri a Plenului Consiliului Superior al Magistraturii
referitoare la înscrierea judecătorului Maria Cotolan la concursul
de promovare în funcția de judecător de tribunal.
În motivarea excepției de neconstituționalitate instanța
de judecată susține, în esență, că dispozițiile de lege criticate
sunt neconstituționale în măsura în care nu permit luarea în
calcul a vechimii în funcția de consilier juridic la stabilirea
vechimii necesare pentru promovarea judecătorilor în funcțiile
de execuție la instanțele imediat superioare.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, cu referire la jurisprudența Curții
Constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate

la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 44 alin. (2) din Legea nr. 303/2004 privind statutul
judecătorilor și procurorilor, republicată în Monitorul Oficial al
României, Partea I, nr. 826 din 13 septembrie 2005, având
următorul cuprins: ăLa calcularea vechimii prevăzute la alin. (1)
se ia în considerare și perioada în care judecătorul sau
procurorul a fost avocat.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16 privind egalitatea în drepturi și în art. 53 privind
restrângerea exercițiului unor drepturi sau libertăți.
Examinând excepția de neconstituționalitate, Curtea observă
că, prin Decizia nr. 785/2009, publicată în Monitorul Oficial al
României, Partea I, nr. 404 din 15 iunie 2009, a admis excepția
de neconstituționalitate a dispozițiilor art. 44 alin. (2) din Legea
nr. 303/2004 privind statutul judecătorilor și procurorilor și a
constatat că acestea contravin prevederilor art. 16 alin. (1) din
Constituție. Cu acel prilej, Curtea a reținut că, în ceea ce
privește condițiile ce trebuie îndeplinite pentru a accede la
funcția de judecător sau procuror la instanțele sau parchetele
superioare, se instituie un privilegiu în favoarea celor care au
fost avocați, în detrimentul tuturor celorlalți și, ținând cont de
faptul că la momentul înscrierii la concursul de admitere în
magistratură toți candidații au fost considerați egali sub aspectul
profesiei și al vechimii, este inechitabilă oferirea unui asemenea
tratament privilegiat la un moment ulterior unei anumite categorii
de magistrați. Nimic nu justifică apariția unei diferențieri între
cele două momente din cariera unui magistrat, respectiv
momentul admiterii în magistratură și cel al promovării. Totodată,
Curtea a reținut că diferențierea nu se poate justifica nici pe
considerentul că activitatea pe care o desfășoară avocații este
mai apropiată de cea pe care o desfășoară judecătorii și
procurorii. Tocmai de aceea soluția pentru îndepărtarea stării de
neconstituționalitate rezultată din condițiile diferențiate pe
criteriul funcției anterior deținute, prevăzute de textul de lege
criticat, nu poate fi decât constatarea existenței unei inegalități,
contrare prevederilor art. 16 alin. (1) din Constituție, Curtea
observând, totodată, că legiuitorul este singurul în măsură să
remedieze situația injustă pe care a generat-o prin edictarea
acestui text de lege.
Având în vedere dispozițiile art. 29 alin. (3) din Legea
nr. 47/1992, potrivit cărora nu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale, și ținând cont de faptul că
data încheierii Înaltei Curți de Casație și Justiție — Secția
contencios administrativ și fiscal prin care a fost sesizată Curtea
Constituțională este anterioară datei publicării în Monitorul
Oficial al României, Partea I, a deciziei prin care s-a constatat
neconstituționalitatea textului de lege criticat, Curtea observă că
excepția de neconstituționalitate a devenit inadmisibilă, urmând
a o respinge ca atare.

MONITORUL OFICIAL AL ROMÂNIEI, PARTEA I, Nr. 755/5.XI.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 44 alin. (2) din Legea nr. 303/2004
privind statutul judecătorilor și procurorilor, excepție ridicată, din oficiu, de Înalta Curte de Casație și Justiție — Secția de contencios
administrativ și fiscal în Dosarul nr. 8.097/1/2008.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 1.188
din 17 septembrie 2009

referitoare la excepția de neconstituționalitate a dispozițiilor art. 86—90
din Legea gazelor nr. 351/2004
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate a
dispozițiilor art. 86—90 din Legea gazelor nr. 351/2004, excepție
ridicată de Societatea Comercială ăComplexul de porci” — S.A.
Brăila în Dosarul nr. 1.077/196/2009 al Judecătoriei Brăila —
Secția civilă.
La apelul nominal se prezintă pentru autor avocatul Dinu
Harabagiu, cu delegație depusă la dosar, lipsind cealaltă parte,
față de care procedura de citare a fost legal îndeplinită.
Magistratul-asistent referă asupra faptului că partea
S.N.T.G.N. Transgaz — S.A. Mediaș a depus la dosar o cerere
prin care solicită respingerea excepției de neconstituționalitate.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 16 aprilie 2009, pronunțată în Dosarul
nr. 1.077/196/2009, Judecătoria Brăila — Secția civilă a
sesizat Curtea Constituțională cu excepția de
neconstituționalitate a prevederilor art. 86—90 din Legea
gazelor nr. 351/2004.
Excepția a fost ridicată de Societatea Comercială ăComplexul
de porci” — S.A. Brăila într-un dosar având ca obiect pretenții.
În motivarea excepției de neconstituționalitate se susține
că dispozițiile legale atacate, prin aplicarea lor, realizează,
implicit, o ănaționalizare”, încălcându-se astfel prevederile

art. 16, art. 44 cu privire la dreptul de proprietate, art. 53 privind
restrângerea exercițiului unor drepturi sau al unor libertăți,
art. 135 alin. (2) și art. 136 alin. (5) privind protecția proprietății
private din Constituție.
Judecătoria Brăila — Secția civilă și-a exprimat opinia în
sensul că excepția de neconstituționalitate nu este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 86—90 din
Legea gazelor nr. 351/2004 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile avocatului autorului excepției de neconstituționalitate,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 86—90 din Legea gazelor nr. 351/2004,
publicată în Monitorul Oficial al României, Partea I, nr. 679 din
28 iulie 2004, care prevăd:
— Art. 86: ăAsupra terenurilor și altor bunuri proprietate
publică sau proprietate privată a persoanelor fizice sau juridice,
precum și asupra activităților desfășurate de persoane fizice sau
juridice în vecinătatea capacităților, concesionarii din sectorul
gazelor naturale beneficiază, în condițiile legii, pe durata

4

MONITORUL OFICIAL AL ROMÂNIEI, PARTEA I, Nr. 755/5.XI.2009

lucrărilor de realizare, reabilitare, retehnologizare, respectiv de
exploatare și de întreținere a capacităților respective, de
următoarele drepturi:
a) dreptul de uz pentru executarea lucrărilor necesare în
vederea realizării, reabilitării sau retehnologizării capacității;
b) dreptul de uz pentru asigurarea funcționării normale a
capacității prin efectuarea reviziilor, reparațiilor și a intervențiilor
necesare;
c) dreptul de servitute legală de trecere subterană, de
suprafață sau aeriană pentru instalarea de rețele, conducte, linii
sau de alte echipamente aferente capacității și pentru accesul la
locul de amplasare a acestora;
d) dreptul de a obține restrângerea sau încetarea unor
activități care ar putea pune în pericol persoane și bunuri;
e) dreptul de acces la utilitățile publice.”;
— Art. 87: ăÎn exercitarea dreptului de uz pentru executarea
lucrărilor necesare în vederea realizării, reabilitării sau
retehnologizării capacităților, concesionarul poate:
a) să depoziteze pe terenurile proprietate privată, în măsura
strict necesară, materiale, echipamente, utilaje și instalații;
b) să desființeze culturi sau plantații ori alte amenajări
existente ori numai să le restrângă, în măsura strict necesară,
pentru executarea lucrărilor, în condițiile legii;
c) să extragă materiale, să capteze apa, în condițiile
prevăzute de legislația în vigoare;
d) să instaleze utilaje și să lucreze cu acestea, să amplaseze
birouri și locuințe de șantier;
e) să oprească ori să restrângă activități ale proprietarului,
în măsura strict necesară, pentru executarea lucrărilor pentru
capacitatea respectivă.”;
— Art. 88: ăDreptul de uz pentru asigurarea funcționării
normale a capacității se întinde pe toată durata de funcționare
a capacității, iar exercitarea lui se face ori de câte ori este
necesar pentru asigurarea funcționării normale a capacității. În
exercitarea acestui drept concesionarul poate:
a) să depoziteze materiale, echipamente, utilaje, instalații
pentru întreținere, revizii, reparații și intervenții necesare pentru
asigurarea funcționării normale a capacității;
b) să instaleze utilaje și să lucreze cu acestea;
c) să afecteze culturi, plantații sau alte amenajări existente și
să restrângă activități ale proprietarului, în măsura și pe durata
strict necesară, în vederea executării operațiunilor de întreținere,
reparații, revizii sau intervenții pentru asigurarea funcționării
normale a capacității.”;
— Art. 89: ăServitutea legală de trecere subterană, de
suprafață sau aeriană cuprinde dreptul la instalare de rețele, de

conducte, linii, stâlpi și de alte echipamente aferente capacității,
precum și accesul la locul de amplasare a acestora pentru
intervenții, întreținere, reparații, revizii, modificări și exploatare,
conform prevederilor legale în vigoare.”;
— Art. 90: ă(1) Drepturile de uz și de servitute legală,
prevăzute la art. 86, asupra terenurilor și altor bunuri proprietate
publică sau proprietate privată a persoanelor fizice ori juridice
au ca obiect utilitatea publică, au caracter legal și se exercită pe
toată durata de viață a capacității respective sau temporar, cu
ocazia retehnologizării unei capacități în funcțiune, reparației,
reviziei, lucrărilor de intervenție în caz de avarie.
(2) Exercitarea drepturilor de uz și servitute asupra
proprietăților afectate de capacitățile din domeniul gazelor
naturale se realizează cu titlu gratuit pe toată durata existenței
acestora. Dacă, cu ocazia intervențiilor pentru retehnologizări,
reparații, revizii, avarii, se produc pagube proprietarilor din
vecinătatea capacităților din domeniul gazelor naturale,
concesionarii au obligația să plătească despăgubiri în condițiile
legii.”
În opinia autorului, dispozițiile de lege menționate încalcă
prevederile art. 16 privind egalitatea cetățenilor în fața legii și a
autorităților publice, art. 44 cu privire la dreptul de proprietate,
art. 53 privind restrângerea exercițiului unor drepturi sau al unor
libertăți, art. 135 alin. (2) și art. 136 alin. (5) privind protecția
proprietății private din Constituție.
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor legale atacate, prin raportare la critici similare.
Astfel, prin Decizia nr. 98 din 13 februarie 2007, publicată în
Monitorul Oficial al României, Partea I, nr. 148 din 1 martie 2007,
Curtea a constatat că dispozițiile legale atacate sunt
constituționale, reținând că dreptul de uz și dreptul de servitute
asupra acestor terenuri privesc utilitatea publică, au caracter
legal și se exercită pe toată durata de existență a capacității
respective sau temporar, cu ocazia retehnologizării unei
capacități în funcțiune, reparației, reviziei, lucrărilor de
intervenție în caz de avarie. Rezultă deci că exercitarea acestor
drepturi asupra terenurilor afectate de capacități din domeniul
gazelor naturale este determinată de un interes general și, ca
atare, legiuitorul este pe deplin competent să stabilească limitele
dreptului de proprietate în concordanță cu dispozițiile
constituționale.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 86—90 din Legea gazelor nr. 351/2004,
excepție ridicată de Societatea Comercială ăComplexul de porci” — S.A. Brăila în Dosarul nr. 1.077/196/2009 al Judecătoriei Brăila —
Secția civilă.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 755/5.XI.2009

5

CURTEA CONSTITUȚIONALĂ

D E C I Z I A Nr. 1.220
din 29 septembrie 2009

referitoare la excepția de neconstituționalitate a prevederilor art. 259 alin. (7) lit. b) și c)
din Legea nr. 95/2006 privind reforma în domeniul sănătății
Ioan Vida
— președinte
Nicolae Cochinescu
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Claudia-Margareta Krupenschi
— magistrat-asistent
Pe rol se află soluționarea excepției de neconstituționalitate
a dispozițiilor ăart. 259 pct. 7 lit. b) și c) din Legea nr. 95/2006
privind reforma în domeniul sănătății”, excepție ridicată de
Gheorghe Nandor Jîrghiuță în Dosarul nr. 1.399/190/2008 al
Tribunalului Bistrița-Năsăud — Secția comercială, de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 1.049D/2009, având ca obiect aceeași excepție de
neconstituționalitate, ridicată de Anamaria Jîrghiuță în Dosarul
nr. 1.398/190/2008 al aceleiași instanțe de judecată.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect a acestor
cauze, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 1.049D/2009 la
Dosarul nr. 1.048D/2009, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
Arată, în acest sens, că susținerile de neconstituționalitate
privind încălcarea principiului neretroactivității prin impunerea
obligației de plată a contribuției lunare la fondul de asigurări de
sănătate datorate anterior nu pot fi primite, deoarece aceleași
termene de prescripție și aceeași obligație de plată exista și în
vechea legislație în materie. În plus, doar calitatea de asigurat,
dobândită în condițiile legii, generează aceleași drepturi,
respectiv aceleași obligații pentru această categorie de
persoane, fără a fi astfel nesocotite principiul egalității sau
garanțiile constituționale privind interzicerea exproprierii, pretins
încălcate.

În motivarea excepției de neconstituționalitate, având
conținut identic, se susține, mai întâi, că prevederile ăart. 259
pct. 7 lit. b) și c) din Legea nr. 95/2006” contravin principiului
neretroactivității legii, deoarece obligă destinatarul acestor
norme juridice la plata, retroactiv, pentru o perioadă de 5 ani, a
contribuției lunare la fondul de asigurări sociale de sănătate,
incluzând și perioada anterioară intrării în vigoare a Legii
nr. 95/2006. Dispozițiile de lege criticate realizează practic o
expropriere, deoarece persoana în cauză este obligată să achite
sume de bani fără a beneficia de nimic în schimbul acestora.
Autorii excepției menționează situația personală, în sensul că
nu au avut calitatea de asigurat, nu au beneficiat de serviciile
prestate de asigurător (apelând la servicii medicale private), însă
sunt obligați la plata retroactivă pentru servicii medicale de care
nu au beneficiat. De asemenea, arată că textele atacate creează
o situație defavorabilă destinatarilor acestor norme, care
ărealizează venituri impozabile”, față de cei la care se referă
lit. a) din alin. (7) al aceluiași articol de lege, care se referă la
persoanele care nu au venituri impozabile și care sunt obligate
ăsă achite contribuția lunară pe ultimele 6 luni... calculată la
salariul minim brut”, cu toate că ambele categorii de persoane
beneficiază de aceeași asigurare de sănătate.
Tribunalul Bistrița-Năsăud — Secția comercială, de
contencios administrativ și fiscal apreciază că excepția de
neconstituționalitate este neîntemeiată, indicând, în acest sens,
jurisprudența în materie a Curții Constituționale, de pildă
Deciziile nr. 934/2006, nr. 469/2006, nr. 539/2006 și
nr. 705/2007.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului apreciază că dispozițiile art. 259
alin. (7) lit. b) și c) din Legea nr. 95/2006 privind reforma în
domeniul sănătății, modificată și completată, sunt
constituționale, deoarece acestea nu conțin norme contrare
principiilor fundamentale ale neretroactivității legii civile și
egalității în drepturi și nici principiului constituțional care
stabilește că nimeni nu poate fi expropriat decât pentru cauză de
utilitate publică, stabilită potrivit legii, cu dreaptă și prealabilă
despăgubire.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 259 alin. (7) lit. b) și c) din Legea nr. 95/2006
privind reforma în domeniul sănătății, publicată în Monitorul
Oficial al României, Partea I, nr. 372 din 28 aprilie 2006, astfel

C U R T E A,

având în vedere actele și lucrările dosarelor, reține următoarele:
Prin încheierile din 18 februarie 2009, pronunțate în dosarele
nr. 1.399/190/2008 și nr. 1.398/190/2008, Tribunalul BistrițaNăsăud — Secția comercială, de contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor ăart. 259 pct. 7 lit. b) și
c) din Legea nr. 95/2006 privind reforma în domeniul
sănătății”.
Excepțiile au fost ridicate de Gheorghe Nandor Jîrghiuță și
de Anamaria Jîrghiuță în cauze având ca obiect soluționarea
unor acțiuni în recurs formulate împotriva unor sentințe civile
privind contestații la executare.

6

MONITORUL OFICIAL AL ROMÂNIEI, PARTEA I, Nr. 755/5.XI.2009

cum au fost modificate prin art. I pct. 20 din Legea nr. 264/2007
pentru modificarea și completarea Legii nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 503 din 27 iulie 2007. Textul de lege
criticat are următoarea redactare:
ă(7) Persoanele care au obligația de a se asigura și nu pot
dovedi plata contribuției sunt obligate, pentru a obține calitatea
de asigurat: (...)
b) să achite pe întreaga perioadă a termenelor de prescripție
privind obligațiile fiscale contribuția legală lunară calculată
asupra veniturilor impozabile realizate, precum și obligațiile
fiscale accesorii de plată prevăzute de Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare, dacă au realizat venituri
impozabile pe toată această perioadă;
c) să achite atât contribuția legală lunară și obligațiile fiscale
accesorii prevăzute la lit. b) pentru perioada în care au realizat
venituri impozabile, cât și contribuția legală lunară, precum și
majorările de întârziere prevăzute la lit. a) sau, după caz,
obligațiile fiscale accesorii, pentru perioada în care nu au fost
realizate venituri impozabile pe o perioadă mai mare de 6 luni.
Această prevedere se aplică situațiilor în care în cadrul
termenelor de prescripție fiscală există atât perioade în care
s-au realizat venituri impozabile, cât și perioade în care nu s-au
realizat astfel de venituri. În cazul în care perioada în care nu
s-au realizat venituri impozabile este mai mică de 6 luni, se
achită contribuția legală lunară proporțional cu perioada
respectivă, inclusiv majorările de întârziere și obligațiile fiscale
accesorii, după caz.”
Autorii excepției de neconstituționalitate invocă prevederile
constituționale ale art. 15 alin. (2) privind principiul
neretroactivității legii, cu excepția legii penale sau
contravenționale mai favorabile, art. 16 alin. (1) cu referire la
principiul egalității cetățenilor în drepturi și ale art. 44 alin. (3) cu
privire la expropriere.
Analizând excepția de neconstituționalitate, Curtea
Constituțională constată că dispozițiile art. 259 alin. (7) lit. b) din
Legea nr. 95/2006 privind reforma în domeniul sănătății au mai
fost supuse controlului de constituționalitate din perspectiva
unor critici de neconstituționalitate asemănătoare celor
formulate în prezenta cauză.
Astfel, prin Decizia nr. 705 din 11 septembrie 2007, publicată
în Monitorul Oficial al României, Partea I, nr. 736 din
31 octombrie 2007, Curtea a reținut, cu privire la regimul juridic
al termenelor de prescripție aplicabile drepturilor de creanță ale
instituțiilor publice din sistemul asigurărilor sociale de sănătate,
că ăinstituțiile publice care asigură colectarea contribuțiilor către
Fondul național unic de asigurări sociale de sănătate urmăresc

asigurarea unui interes general, respectiv îndeplinirea obligației
statului de a ocroti sănătatea publică, ceea ce justifică de
asemenea protecția deosebită acordată drepturilor de creanță
ale acestor instituții.” Cu același prilej, Curtea a mai constatat,
față de susținerile referitoare la încălcarea principiului
constituțional al neretroactivității legii, că ădispozițiile de lege
criticate prevăd obligația plății contribuției de asigurări de
sănătate pentru o perioadă anterioară în sarcina celor care
aveau această obligație, dar nu au îndeplinit-o. Astfel, [...]
obligarea la plata contribuției prevăzute de lege și anterior nu
poate fi privită ca având un caracter retroactiv”.
Cât privește susținerile autorilor excepției sub aspectul
încălcării principiului egalității în drepturi prin modalitatea diferită
de calcul a contribuției lunare la fondul de asigurări de sănătate
în funcție de natura impozabilă sau nu a veniturilor asiguraților,
Curtea constată că astfel de critici au mai fost analizate în cadrul
controlului de constituționalitate. Prin Decizia nr. 56 din
26 ianuarie 2006, publicată în Monitorul Oficial al României,
Partea I, nr. 164 din 21 februarie 2006, și Decizia nr. 539 din
27 iunie 2006, publicată în Monitorul Oficial al României,
Partea I, nr. 661 din 1 august 2006, Curtea a statuat că ăeste
firesc ca valoarea contribuției să difere de la persoană la
persoană, în funcție de cuantumul veniturilor realizate. Această
diferență este rezonabilă și justificată de situația obiectiv
deosebită în care se află persoanele care realizează venituri mai
mari față de cele ale căror venituri sunt mai reduse, precum și
de principiul solidarității și subsidiarității în colectarea și utilizarea
fondurilor, aplicabil în materia asigurărilor sociale de sănătate”.
De asemenea, Curtea a reținut că ăprincipiul constituțional al
așezării juste a sarcinilor fiscale pentru suportarea cheltuielilor
publice impune diferențierea contribuției persoanelor care
realizează venituri mai mari. De altfel, cota de contribuție,
exprimată procentual, este unică, neavând caracter progresiv,
astfel că diferența valorică a contribuției este determinată de
nivelul diferit al venitului”.
Prin urmare, nu se poate reține încălcarea prevederilor
art. 16 alin. (1) din Constituție referitoare la egalitatea cetățenilor
în fața legii, fără privilegii și fără discriminări.
Având în vedere cele reținute de Curte prin deciziile indicate,
raportate la criticile de neconstituționalitate formulate în prezenta
cauză, se constată că, în lipsa unor elemente noi, de natură să
modifice această jurisprudență, aceleași argumente pe care
s-a fundamentat soluția de respingere a excepției de
neconstituționalitate se impune și în acest dosar.
În plus, autorii prezentei excepții de neconstituționalitate
invocă prevederile art. 44 alin. (3) din Constituție, referitoare la
garanțiile fundamentale privind interzicerea exproprierii. Curtea
constată însă că aceste norme nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 259 alin. (7) lit. b) și c) din Legea nr. 95/2006
privind reforma în domeniul sănătății, excepție ridicată de Gheorghe Nandor Jîrghiuță și de Anamaria Jîrghiuță în dosarele
nr. 1.399/190/2008 și nr. 1.398/190/2008 ale Tribunalului Bistrița-Năsăud — Secția comercială, de contencios administrativ și
fiscal.
Definitivă și general obligatorie.
Pronunțată în ședința publică din data de 29 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 755/5.XI.2009

7

CURTEA CONSTITUȚIONALĂ

D E C I Z I A Nr. 1.244
din 6 octombrie 2009

referitoare la excepția de neconstituționalitate a prevederilor art. 36 alin. (3)
din Legea fondului funciar nr. 18/1991
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 36 alin. (3) din Legea fondului funciar
nr. 18/1991, excepție ridicată de Dumitru Stoican și Elena
Ciubotariu în Dosarul nr. 19.244/299/2007 al Tribunalului
București — Secția a IV-a civilă.
La apelul nominal răspund apărătorul autorului excepției
Dumitru Stoican, domnul Dan Lucian Vlădescu, cu împuternicire
la dosar, și, personal, partea Alexandru Popescu, fiind asistată
de avocatul Petrică Filip, cu delegație la dosar, lipsă fiind
celelalte părți, față de care procedura de citare este legal
îndeplinită.
Cauza este în stare de judecată.
Apărătorul autorului excepției Dumitru Stoican solicită
admiterea excepției de neconstituționalitate, reiterând motivele
cuprinse în notele scrise depuse la dosarul cauzei.
Apărătorul părții Alexandru Popescu solicită respingerea
excepției de neconstituționalitate, arătând că, în cazul înstrăinării
construcțiilor în temeiul Legii nr. 78/1954, cel care înstrăina
pierdea și dreptul de proprietate asupra terenului în favoarea
statului, cumpărătorul dobândind doar un drept real de folosință.
Legea nr. 18/1991 nu a făcut altceva decât să înlăture situația
nefirească ca proprietarul locuinței, care de cele mai multe ori o
achiziționa și în vederea terenului, plătind în cazul vânzăriicumpărării și un preț ce reflecta, de regulă, existența acestuia,
să fie doar titularul unui drept real de folosință și de aceea legea
a transformat acest drept într-un drept de proprietate. Apărătorul
părții depune concluzii scrise cu privire la cele susținute.
Reprezentantul Ministerului Public pune concluzii de
respingere a excepției de neconstituționalitate. În acest sens,
face referire la Decizia Curții Constituționale nr. 5/1993,
apreciind că soluția și considerentele din decizia menționată își
păstrează valabilitatea și în cauza de față, întrucât nu au
intervenit elemente de natură să determine reconsiderarea
jurisprudenței Curții.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2009, pronunțată în Dosarul
nr. 19.244/299/2007, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 36 alin. (3) din Legea
fondului funciar nr. 18/1991. Excepția a fost ridicată de
Dumitru Stoican și Elena Ciubotariu într-o cauză civilă privind o
acțiune în constatarea dreptului de proprietate asupra unui
teren.
În motivarea excepției de neconstituționalitate autorii
arată, în esență, că terenurile la care face referire textul de lege

criticat au trecut, înainte de 1989, în mod automat în
proprietatea statului, fără plata unei despăgubiri, iar, după
adoptarea prevederilor de lege criticate, foștilor proprietari nu li
se restituie nici terenul și nici vreo despăgubire.
Tribunalul București — Secția a IV-a civilă apreciază că
excepția de neconstituționalitate este vădit nefondată și
neîntemeiată. În acest sens, face referire la Decizia Curții
Constituționale nr. 5/1993 prin care s-a respins excepția de
neconstituționalitate având ca obiect prevederile de lege
criticate în prezenta cauză.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că este opțiunea
legiuitorului, în deplină conformitate cu dispozițiile art. 44 alin. (1)
teza a doua din Constituție, potrivit cărora conținutul și limitele
dreptului de proprietate se stabilesc de lege, în a decide asupra
modului de reparare a injustițiilor și a abuzurilor din legislația
trecută.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 36 alin. (3) din Legea fondului funciar
nr. 18/1991, republicată în Monitorul Oficial al României, Partea I,
nr. 1 din 5 ianuarie 1998, cu următorul conținut: ăTerenurile
atribuite în folosință pe durata existenței construcțiilor
dobânditorilor acestora, ca efect al preluării terenurilor aferente
construcțiilor, în condițiile dispozițiilor art. 30 din Legea
nr. 58/1974 cu privire la sistematizarea teritoriului și localităților
urbane și rurale, trec în proprietatea actualilor titulari ai dreptului
de folosință a terenului, proprietari ai locuințelor.”
Autorii excepției invocă încălcarea dispozițiilor constituționale
ale art. 44 alin. (3) privind exproprierea pentru cauză de utilitate
publică.
Examinând excepția de neconstituționalitate, Curtea
constată că, prin Decizia nr. 5 din 23 februarie 1993, publicată
în Monitorul Oficial al României, Partea I, nr. 129 din 17 iunie
1993, instanța de contencios constituțional a realizat controlul
de constituționalitate al prevederilor art. 35 alin. (3) din Legea
nr. 18/1991, prin raportare la dispozițiile art. 41 alin. (3), în
prezent art. 44 alin. (3) din Constituție.
După republicarea Legii nr. 18/1991, art. 35 alin. (3) a devenit
art. 36 alin. (3), însă conținutul acestui text de lege nu a fost
modificat. Totodată, se observă că Legea nr. 18/1991, în

8

MONITORUL OFICIAL AL ROMÂNIEI, PARTEA I, Nr. 755/5.XI.2009

varianta inițială, a fost publicată în Monitorul Oficial al României,
Partea I, nr. 37 din 20 februarie 1991, anterior Constituției din
1991 a cărei publicare a avut loc în Monitorul Oficial al
României, Partea I, nr. 233 din 21 noiembrie 1991.
În aceste condiții, soluția și considerentele din decizia
menționată își păstrează valabilitatea și în cauza de față,
întrucât nu au intervenit elemente de natură să determine
reconsiderarea jurisprudenței Curții.
Astfel, în decizia menționată, Curtea a reținut că, prin
dispozițiile legale mai sus citate, anterioare Constituției, s-a
constituit un drept de proprietate asupra terenurilor la care se
referă textul de lege, respectiv în favoarea proprietarilor
locuințelor. Așa fiind, legea nouă nu poate stinge dreptul de
proprietate născut sub imperiul legii anterioare, deoarece ar
însemna ca legea nouă să fie aplicată retroactiv, ceea ce
contravine principiului neretroactivității legii, înscris în art. 15
alin. (2) din Constituție și care se aplică și Legii fundamentale.
Faptul că dreptul de proprietate constituit potrivit legii anterioare
produce efecte și în prezent, sub imperiul legii noi, nu infirmă
soluția de mai sus, deoarece nu mai suntem în domeniul

neretroactivității, ci în acela al aplicării imediate a legii noi, astfel
încât dreptului de proprietate constituit anterior Constituției îi
sunt aplicabile prevederile regimului constituțional actual.
Totodată, trebuie avut în vedere că sub imperiul art. 30 din
Legea nr. 58/1974, în cazul înstrăinării construcțiilor, cel care
înstrăina pierdea și dreptul de proprietate asupra terenului, chiar
dacă dreptul ca atare nu trecea asupra cumpărătorului
construcției, acesta dobândind doar un drept real de folosință.
Legea nr. 18/1991 nu a făcut altceva decât să înlăture situația
nefirească ca proprietarul locuinței, care de cele mai multe ori o
achiziționa și în vederea terenului, plătind în cazul vânzăriicumpărării și un preț ce reflecta, de regulă, existența acestuia,
să fie doar titularul unui drept real de folosință și de aceea legea
a constituit asupra acestui teren un drept de proprietate. Pe de
altă parte, trebuie avute în vedere și dispozițiile art. 57 din
Constituție, potrivit cărora cetățenii trebuie să-și exercite
drepturile și libertățile constituționale cu bună-credință.
Repunerea în discuție a unor drepturi subiective care s-au
constituit legal la un moment dat nu poate duce decât la
destabilizarea raporturilor juridice.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 36 alin. (3) din Legea fondului funciar nr. 18/1991, excepție
ridicată de Dumitru Stoican și Elena Ciubotariu în Dosarul nr. 19.244/299/2007 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.245
din 6 octombrie 2009

referitoare la excepția de neconstituționalitate a prevederilor art. 132 alin. (3)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 132 alin. (3) din Legea nr. 31/1990 privind
societățile comerciale, excepție ridicată de Societatea
Comercială ăViti-Pomicola Sâmburești” — S.A. din comuna

Dobroteasa în Dosarul nr. 1.286/1259/2007 al Tribunalului
Comercial Argeș.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, motivele invocate de autor vizând modificarea
textului de lege criticat.
C U R T E A,

având în vedere actele și lucrările dosarului, constată
următoarele:
Prin Încheierea din 26 februarie 2009, pronunțată în Dosarul
nr. 1.286/1259/2007, Tribunalul Comercial Argeș a sesizat
Curtea Constituțională cu excepția de neconstituționalitate

MONITORUL OFICIAL AL ROMÂNIEI, PARTEA I, Nr. 755/5.XI.2009
a prevederilor art. 132 alin. (3) din Legea nr. 31/1990 privind
societățile comerciale. Excepția a fost ridicată de Societatea
Comercială ăViti-Pomicola Sâmburești” — S.A. din comuna
Dobroteasa într-o acțiune având ca obiect o cerere privind
constatarea nulității absolute a hotărârii adunării generale a
asociaților, a actului adițional la actul constitutiv și radierea
tuturor înscrierilor efectuate în Registrul Comerțului în baza
acestor hotărâri și a actului adițional notarial.
În motivarea excepției de neconstituționalitate autorul
acesteia susține, în esență, că textul de lege criticat, ăprin
reglementarea posibilității terților de a genera demersuri
judiciare care pot conduce la infirmarea unor hotărâri ale
adunării generale a acționarilor, asupra problemelor importante
privind conducerea și finanțarea investițiilor în scopul producției,
excedează noțiunii de cadru economic favorabil exercitării
activităților comerciale de producție.”
Tribunalul Comercial Argeș consideră că textele de lege
criticate nu contravin dispozițiilor constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale. În acest sens, face referire la Deciziile Curții
Constituționale nr. 904/2006 și nr. 1.256/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 132 alin. (3) din Legea nr. 31/1990 privind
societățile comerciale, republicată în Monitorul Oficial al

9

României, Partea I, nr. 1.066 din 17 noiembrie 2004, care au
următorul conținut: ăCând se invocă motive de nulitate absolută,
dreptul la acțiune este imprescriptibil, iar cererea poate fi
formulată și de orice persoană interesată.”
Autorul
excepției
invocă
încălcarea
dispozițiilor
constituționale ale art. 45 privind libertatea economică, ale
art. 53 referitoare la restrângerea exercițiului unor drepturi sau
al unor libertăți și ale art. 135 — Economia.
Examinând excepția de neconstituționalitate, Curtea
constată următoarele:
Prevederile art. 132 alin. (3) din Legea nr. 31/1990 au mai
făcut obiect al controlului de constituționalitate, prin raportare la
aceleași dispoziții constituționale invocate în prezenta cauză și
cu o motivare similară.
Astfel, prin Deciziile: nr. 1.256 din 25 noiembrie 2008,
publicată în Monitorul Oficial al României, Partea I, nr. 108 din
23 februarie 2009, nr. 904 din 5 decembrie 2006, publicată în
Monitorul Oficial al României, Partea I, nr. 55 din 24 ianuarie
2007, nr. 129 din 19 februarie 2008, publicată în Monitorul Oficial
al României, Partea I, nr. 172 din 6 martie 2008, și nr. 775 din
1 iulie 2008, publicată în Monitorul Oficial al României, Partea I,
nr. 580 din 1 august 2008, Curtea, respingând excepțiile, a
statuat, în esență, că reglementarea instituită de art. 132 alin. (2)
și (3) din Legea nr. 31/1990 constituie o măsură de protecție a
acționarilor minoritari care se consideră vătămați printr-o
hotărâre a adunării generale a acționarilor contrară legii sau
actului constitutiv, aceștia putându-se adresa instanței de
judecată pentru apărarea drepturilor și intereselor lor legitime.
De asemenea, în deciziile menționate Curtea a reținut că
prevederile de lege criticate, consacrând legal regimul juridic al
nulității absolute, prin legitimarea procesuală activă a oricărei
persoane interesate de a ataca hotărârea adunării generale a
acționarilor, atunci când prin aceasta se încalcă o dispoziție
legală imperativă de interes public, nu contravin sub niciun
aspect dispozițiilor constituționale invocate, acesta fiind regimul
juridic de drept comun al nulității absolute.
Cele statuate în deciziile menționate își mențin valabilitatea
în prezenta cauză, deoarece nu au intervenit elemente noi, care
să determine schimbarea jurisprudenței în această materie.
Totodată, Curtea nu poate reține nici încălcarea dispozițiilor
constituționale ale art. 53, de vreme ce nu s-a constatat
restrângerea exercițiului unor drepturi sau al unor libertăți.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 132 alin. (3) din Legea nr. 31/1990 privind societățile
comerciale, excepție ridicată de Societatea Comercială ăViti-Pomicola Sâmburești” — S.A. în Dosarul nr. 1.286/1259/2007 al
Tribunalului Comercial Argeș.
Definitivă și general obligatorie.
Pronunțată în ședința publică din data de 6 octombrie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

10

MONITORUL OFICIAL AL ROMÂNIEI, PARTEA I, Nr. 755/5.XI.2009
CURTEA CONSTITUȚIONALĂ

D E C I Z I A Nr. 1.247
din 6 octombrie 2009

referitoare la excepția de neconstituționalitate a prevederilor art. I pct. 15 și 16 din titlul IV
al Legii nr. 247/2005 privind reforma în domeniile proprietății și justiției, precum și unele măsuri
adiacente și ale art. 1101 alin. (1) lit. a) din Legea fondului funciar nr. 18/1991
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. I pct. 15 și 16 din titlul IV al Legii nr. 247/2005
privind reforma în domeniile proprietății și justiției, precum și
unele măsuri adiacente și ale art. 1101 din Legea fondului funciar
nr. 18/1991, excepție ridicată de Viorel Gheorghe în Dosarul
nr. 231/226/2009 al Judecătoriei Făgăraș.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2009, pronunțată în Dosarul
nr. 231/226/2009, Judecătoria Făgăraș a sesizat Curtea
Constituțională cu excepția de neconstituționalitate a
prevederilor art. I pct. 15 și 16 din titlul IV al Legii
nr. 247/2005 privind reforma în domeniile proprietății și
justiției, precum și unele măsuri adiacente și ale art. 1101
din Legea fondului funciar nr. 18/1991. Excepția a fost ridicată
de Viorel Gheorghe într-o cauză penală având ca obiect
plângerea împotriva rezoluției procurorului de neîncepere a
urmăririi penale.
În motivarea excepției de neconstituționalitate autorul
arată că parchetul a dispus neînceperea urmăririi penale,
deoarece fapta denunțată a fost dezincriminată prin art. I pct. 15
din titlul IV al Legii nr. 247/2005 care a abrogat art. 109 din
Legea nr. 18/1991. De asemenea, arată că art. I pct. 16 din
titlul IV al Legii nr. 247/2005 a reintrodus fapta denunțată în
art. 1101 din Legea nr. 18/1991, însă a calificat-o drept
contravenție. În aceste condiții, consideră că dispozițiile art. 16
au fost încălcate, de vreme ce calitatea de membru al comisiei
funciare este mai presus de lege și absolvă făptuitorul de
răspunderea penală pentru săvârșirea infracțiunii de abuz în
serviciu.
Judecătoria Făgăraș apreciază că excepția de
neconstituționalitate este nefondată. În acest sens, arată că
abrogarea art. 109 din Legea nr. 18/1991 și introducerea
art. 1101 în aceeași lege reprezintă o opțiune a legiuitorului în
cadrul măsurilor de politică penală, care nu este de natură să
înfrângă dispozițiile constituționale ale art. 16.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că acestea se aplică fără
discriminare tuturor persoanelor vizate de norma legală, iar
abrogarea unui text de lege reprezintă opțiunea legiuitorului, în
considerarea importanței valorii sociale ocrotite.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea cu
excepția de neconstituționalitate a prevederilor art. I pct. 15 și 16
din titlul IV al Legii nr. 247/2005 privind reforma în domeniile
proprietății și justiției, precum și unele măsuri adiacente și ale
art. 1101 din Legea fondului funciar nr. 18/1991.
Art. I pct. 15 și 16 din titlul IV — Modificarea și completarea
Legii fondului funciar nr. 18/1991 — al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 653 din 22 iulie 2005, au următorul conținut:
ă15. Articolul 109 se abrogă.
16. După articolul 110, se introduc trei noi articole, articolele
1101, 1102 și 1103, cu următorul cuprins:
«Art. 1101. — Constituie contravenții la normele privind
reconstituirea dreptului de proprietate următoarele fapte:
a) fapta persoanei fizice care are calitatea de membru al
comisiei locale sau județene de aplicare a prezentei legi de a
împiedica în orice mod sau de a întârzia nejustificat
reconstituirea sau constituirea, după caz, a dreptului de
proprietate ori eliberarea titlului de proprietate către persoanele
îndreptățite, precum și eliberarea titlului de proprietate fără
îndeplinirea condițiilor legale;
b) neafișarea datelor menționate în art. 27 alin. (41) de către
primar în termen de 10 zile de la sfârșitul lunii precedente;
c) afișarea de către primar a unor date privind reconstituirea
sau constituirea dreptului de proprietate, care nu corespund
realității.
Art. 1102. — Contravențiile prevăzute la art. 1101 se
sancționează astfel:
a) cea de la litera a) cu amendă de la 100.000.000 lei la
300.000.000 lei;
b) cele de la literele b) și c) cu amendă de la 50.000.000 lei
la 100.000.000 lei.
Art. 1103. — Constatarea contravențiilor și aplicarea
sancțiunilor prevăzute la art. 1101 și art. 1102 se fac de către
împuterniciții Autorității Naționale pentru Restituirea

MONITORUL OFICIAL AL ROMÂNIEI, PARTEA I, Nr. 755/5.XI.2009
Proprietăților și de către prefect sau împuterniciții acestuia, în
cazul membrilor comisiilor locale.»”
Analizând notele scrise ale autorului excepției, Curtea
constată că obiect al excepției de neconstituționalitate îl
constituie și prevederile art. 1101 alin. (1) lit. a) din Legea
fondului funciar nr. 18/1991, republicată în Monitorul Oficial al
României, Partea I, nr. 1 din 5 ianuarie 1998. Art. 1101 a fost
introdus prin art. I punctul 16 din titlul IV al Legii nr. 247/2005
privind reforma în domeniile proprietății și justiției, precum și
unele măsuri adiacente, completat prin articolul unic, pct. 2 din
titlul VI al Ordonanței de urgență a Guvernului nr. 209/2005
pentru modificarea și completarea unor acte normative din
domeniul proprietății, publicată în Monitorul Oficial al României,
Partea I, nr. 1.194 din 30 decembrie 2005, și modificat de art. I
pct. 9 din Legea nr. 263/2006 privind aprobarea Ordonanței de
urgență a Guvernului nr. 209/2005 pentru modificarea și
completarea unor acte normative din domeniul proprietății,
publicată în Monitorul Oficial al României, Partea I, nr. 572 din
3 iulie 2006.
Art. 1101 alin. (1) lit. a) din Legea fondului funciar nr. 18/1991
are următorul conținut:
ăConstituie contravenții la normele privind reconstituirea
dreptului de proprietate următoarele fapte:

11

a) fapta persoanei fizice care are calitatea de membru al
comisiei locale sau județene de aplicare a prezentei legi de a
împiedica în orice mod sau de a întârzia nejustificat
reconstituirea sau constituirea, după caz, a dreptului de
proprietate ori eliberarea titlului de proprietate către persoanele
îndreptățite, precum și eliberarea titlului de proprietate fără
îndeplinirea condițiilor legale.”
Autorul
excepției
invocă
încălcarea
dispozițiilor
constituționale ale art. 16 privind egalitatea în drepturi a
cetățenilor.
Examinând excepția de neconstituționalitate, Curtea
constată că dezincriminarea infracțiunii de abuz în serviciu
privind faptele persoanei fizice, care avea calitatea de membru
al comisiei locale sau județene de aplicare a legii fondului
funciar, de a împiedica în orice mod sau de a întârzia nejustificat
reconstituirea sau constituirea, după caz, a dreptului de
proprietate ori eliberarea nejustificată sau pe baza unor probe
false a titlurilor de proprietate și calificarea acestora ca fiind
contravenții nu contravine dispozițiilor constituționale ale art. 16.
Legiuitorul are competența de a aprecia gravitatea anumitor
fapte antisociale, reglementându-le ca infracțiuni sau
contravenții, fără ca prin aceasta să se aducă atingere
dispozițiilor constituționale invocate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. I pct. 15 și 16 din titlul IV al Legii nr. 247/2005 privind reforma
în domeniile proprietății și justiției, precum și unele măsuri adiacente și ale art. 1101 alin. (1) lit. a) din Legea fondului funciar
nr. 18/1991, excepție ridicată de Viorel Gheorghe în Dosarul nr. 231/226/2009 al Judecătoriei Făgăraș.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 1.248
din 6 octombrie 2009

referitoare la excepția de neconstituționalitate a prevederilor art. 26 alin. (3) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de
Gerhard Truetsch și Martha Schutz în Dosarul nr. 5.065/62/2008
al Tribunalului Brașov — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate. În acest sens,
face referire la Decizia Curții Constituționale nr. 507/2008,

12

MONITORUL OFICIAL AL ROMÂNIEI, PARTEA I, Nr. 755/5.XI.2009

arătând că soluția acestei decizii este pe deplin valabilă și în
cauza de față, întrucât nu au intervenit elemente noi de natură
a determina o reconsiderare a jurisprudenței Curții în materie.
C U R T E A,

având în vedere actele și lucrările dosarului, constată
următoarele:
Prin Încheierea din 27 martie 2009, pronunțată în Dosarul
nr. 5.065/62/2008, Tribunalul Brașov — Secția civilă a sesizat
Curtea Constituțională cu excepția de neconstituționalitate
a prevederilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989. Excepția a fost
ridicată de Gerhard Truetsch și Martha Schutz într-o cauză civilă
având ca obiect contestația, formulată în baza Legii nr. 10/2001,
împotriva deciziei prin care s-a respins notificarea comunicată
societății deținătoare a imobilului.
În motivarea excepției de neconstituționalitate autorii
acesteia susțin că impunerea unui termen în care să se
formuleze atât notificarea în vederea restituirii imobilului, cât și
contestația împotriva deciziei prin care s-a soluționat notificarea
îngrădește dreptul de proprietate și dreptul persoanelor de a se
adresa justiției.
Tribunalul Brașov — Secția civilă consideră că prevederile
de lege criticate sunt constituționale. În acest sens, reține ceea
ce a statuat Curtea Constituțională în mod constant, respectiv
faptul că liberul acces la justiție presupune accesul la mijloacele
procedurale prin care se înfăptuiește actul de justiție, legiuitorul
având competența exclusivă de a stabili regulile de desfășurare
a procesului în fața instanțelor judecătorești. Dreptul de acces la
o instanță nu este un drept absolut, ci reclamă, prin însăși natura
sa, o reglementare din partea statului, ceea ce, implicit, permite
anumite ingerințe, cu condiția ca acestea să nu aducă atingere
substanței dreptului și să nu împiedice exercițiul efectiv al său.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens, arată că acestea nu sunt de
natură să îngrădească dreptul părților de a se adresa justiției
pentru apărarea drepturilor, libertăților și intereselor lor legitime,
de a beneficia de un proces echitabil, precum și de judecarea
acestuia într-un termen rezonabil. Totodată, soluția de restituire
a acestor imobile este rezultatul opțiunii legiuitorului și are la
bază dreptul pe care acesta îl are în a decide asupra modului de
reparare a abuzurilor din legislația trecută cu privire la dreptul de
proprietate privată. Face referire la deciziile Curții
Constituționale nr. 592/2006, nr. 507/2008 și nr. 3/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 26 alin. (3) din Legea nr. 10/2001 privind regimul
juridic al unor imobile preluate în mod abuziv în perioada

6 martie 1945 — 22 decembrie 1989, republicată, în urma
adoptării Legii nr. 247/2005, în Monitorul Oficial al României,
Partea I, nr. 798 din 2 septembrie 2005, care au următorul
conținut: ăDecizia sau, după caz, dispoziția motivată de
respingere a notificării sau a cererii de restituire în natură poate
fi atacată de persoana care se pretinde îndreptățită la secția
civilă a tribunalului în a cărui circumscripție se află sediul unității
deținătoare sau, după caz, al entității învestite cu soluționarea
notificării, în termen de 30 de zile de la comunicare.”
Autorii excepției invocă încălcarea dispozițiilor constituționale
ale art. 21 privind accesul liber la justiție și ale art. 44 alin. (2)
referitoare la garantarea și ocrotirea dreptului de proprietate
privată. Totodată, consideră că prevederile de lege criticate
contravin și dispozițiilor art. 13 din Convenția pentru apărarea
drepturilor omului și a libertăților fundamentale, referitoare la
dreptul la un recurs efectiv.
Examinând excepția de neconstituționalitate, Curtea
constată că asupra constituționalității textelor de lege criticate,
prin raportare la dispozițiile constituționale privind garantarea și
ocrotirea proprietății private, s-a pronunțat prin Decizia nr. 507
din 8 mai 2008, publicată în Monitorul Oficial al României,
Partea I, nr. 430 din 9 iunie 2008. În decizia menționată, Curtea
a reținut că recunoașterea sine die a posibilității persoanei
interesate de a declanșa procedura de restituire a imobilelor
preluate abuziv de către stat ar fi fost de natură să genereze un
climat de insecuritate juridică în domeniul proprietății imobiliare,
admisibil pe termen scurt, în considerarea finalității reparatorii
urmărite, dar nepermis, într-un stat de drept, pe o perioadă
îndelungată sau nelimitată de timp. Împrejurarea că persoana
interesată, deși cunoștea sau trebuia să cunoască termenul de
contestare, ca și consecințele juridice ale nerespectării acestuia,
nu s-a conformat exigenței legale dă expresie propriei sale
culpe, potrivit principiului nemo auditur propriam turpitudinem
allegans.
Atât considerentele, cât și soluția acestei decizii sunt pe
deplin valabile și în cauza de față, întrucât nu au intervenit
elemente noi, de natură a determina o reconsiderare a
jurisprudenței Curții în materie.
În ceea ce privește invocarea art. 21 din Constituție, Curtea
reține ceea ce a statuat în Decizia Plenului nr. 1/1994, cu privire
la accesul liber la justiție. Astfel, liberul acces la justiție
presupune accesul la mijloacele procedurale prin care justiția
se înfăptuiește și este competența exclusivă a legiuitorului de a
institui regulile de desfășurare a procesului în fața instanțelor
judecătorești, soluție ce rezultă în mod categoric din dispozițiile
constituționale ale art. 126 alin. (2) din Constituție, potrivit cărora
ăCompetența instanțelor judecătorești și procedura de judecată
sunt stabilite de lege”, și ale art. 129, în conformitate cu care
ăÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii”. Pe
cale de consecință, legiuitorul poate institui, în considerarea
unor situații deosebite, reguli speciale de procedură, ca și
modalitățile de exercitare a drepturilor procedurale, principiul
liberului acces la justiție presupunând posibilitatea neîngrădită a
celor interesați de a utiliza aceste proceduri, în formele și în
modalitățile instituite de lege. Dispozițiile art. 21 alin. (2) din
Legea fundamentală, potrivit cărora ăNicio lege nu poate îngrădi
exercitarea acestui drept”, au semnificația că legiuitorul nu poate
exclude de la exercițiul drepturilor procesuale pe care le-a
instituit niciun cetățean ori categorie sau grup social. Tot astfel,
Curtea Europeană a Drepturilor Omului a reținut în decizia de
principiu pronunțată în Cauza Golder contra Regatului Unit al
Marii Britanii, 1975, că dreptul la instanță nu este un drept
absolut; statele sunt libere să stabilească condiționări ale
acestuia, fără însă să aducă atingere substanței dreptului.
Totodată, Curtea Europeană a Drepturilor Omului a reținut în
cauzele Aydin contra Turciei, 1997, și Conka contra Belgiei, 2002,

MONITORUL OFICIAL AL ROMÂNIEI, PARTEA I, Nr. 755/5.XI.2009
că efectul esențial al dispoziției cuprinse în art. 13 din Convenție
constă în a impune existența unui recurs intern ce abilitează
instanța națională să ofere o ăreparație adecvată”, recursul
trebuind să fie ăefectiv” atât în cadrul reglementărilor legale, cât
și în practica de aplicare a acestora. Or, Legea nr. 10/2001 este
o lege specială reparatorie, prin a cărei adoptare legiuitorul a
dorit să evite perpetuarea stării de incertitudine cu privire la

13

situația juridică a imobilelor preluate în mod abuziv în perioada
6 martie 1945—22 decembrie 1989, instituind o procedură
efectivă de restituire a acestora. Condiționarea exercițiului
dreptului la restituire de respectarea unor termene nu este de
natură să aducă atingere dreptului de proprietate al persoanelor
interesate și nici dreptului lor de acces liber la justiție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. (3) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—22 decembrie 1989, excepție ridicată de Gerhard Truetsch și
Martha Schutz în Dosarul nr. 5.065/62/2008 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.249
din 6 octombrie 2009

referitoare la excepția de neconstituționalitate a prevederilor art. 50 alin. (1)
din Legea cadastrului și a publicității imobiliare nr. 7/1996
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 50 și art. 52 din Legea cadastrului și a
publicității imobiliare nr. 7/1996, excepție ridicată de Societatea
Comercială ăBonano Gen Com” — S.R.L. din Craiova în Dosarul
nr. 1.285/215/2008 al Curții de Apel Craiova — Secția I civilă și
pentru cauze cu minori și de familie.
La apelul nominal răspunde apărătorul autorului excepției,
Mirel Pârvu, cu împuternicire la dosar, și administratorul
Societății Comerciale ăBonano Gen Com” — S.R.L., Constantin
Liviu Anghelescu, cu delegație la dosar, lipsă fiind celelalte părți,
față de care procedura de citare este legal îndeplinită.
Cauza este în stare de judecată.
Apărătorul autorului solicită admiterea excepției de
neconstituționalitate, reiterând motivele cuprinse în notele scrise
aflate la dosarul cauzei.
Reprezentantul Ministerului Public pune concluzii de
respingere a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2009, pronunțată în Dosarul
nr. 1.285/215/2008, Curtea de Apel Craiova — Secția I civilă
și pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 50 și art. 52 din Legea cadastrului și a
publicității imobiliare nr. 7/1996. Excepția a fost ridicată de
Societatea Comercială ăBonano Gen Com” — S.R.L. din
Craiova într-o cauză având ca obiect plângerea formulată
împotriva încheierii de înscriere în cartea funciară.
În motivarea excepției de neconstituționalitate autorul
acesteia susține că prevederile criticate contravin dispozițiilor
constituționale privind liberul acces la justiție și principiului
ocrotirii și garantării în mod egal a proprietății, deoarece în
alin. (1) al art. 50 din Legea nr. 7/1996 nu sunt incluse și
persoanele care suferă o vătămare a drepturilor sau libertăților
lor legitime, prin înscrierile de carte funciară. Totodată, susține
că textele de lege criticate creează un privilegiu persoanelor
care au calitatea de parte în încheierea de carte funciară, în
detrimentul celorlalte persoane interesate, prin aceasta
contravenind dispozițiilor constituționale ale art. 16 alin. (1) și
(2) din Constituție.
Curtea de Apel Craiova — Secția I civilă și pentru cauze
cu minori și de familie arată că circumstanțierea ăpersoanelor
interesate potrivit mențiunilor din cartea funciară” are o justificare
obiectivă și rezonabilă. O dispoziție ce ar permite oricărei
persoane să formuleze plângere împotriva încheierilor de carte

14

MONITORUL OFICIAL AL ROMÂNIEI, PARTEA I, Nr. 755/5.XI.2009

funciară ar duce la nesiguranță și instabilitate de vreme ce
oricine ar putea pune în discuție dreptul înscris, încălcându-se
astfel principiul securității drepturilor subiective civile consacrat
prin lege. Dispozițiile art. 50 și art. 52 din Legea nr. 7/1996 nu
creează discriminări în privința accesului liber la justiție, întrucât
se referă doar la procedura necontencioasă a înscrierilor în
cartea funciară, iar legea prevede și o procedură contencioasă
pentru rectificarea înscrierilor.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale. În acest sens, arată că acestea se
aplică tuturor persoanelor aflate în situația reglementată de
ipoteza normei juridice și sunt în acord cu prevederile
constituționale privind liberul acces la justiție. Totodată,
consideră că, în speță, critica este formulată din perspectiva
unei omisiuni de reglementare. De asemenea, apreciază că
celelalte dispoziții constituționale nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheierea de sesizare, instanța de judecată a sesizat
Curtea Constituțională cu excepția de neconstituționalitate a
prevederilor art. 50 și art. 52 din Legea nr. 7/1996. Din notele
scrise ale autorului rezultă însă că obiect al excepției îl constituie
prevederile art. 50 alin. (1) din Legea cadastrului și a publicității
imobiliare nr. 7/1996, republicată în Monitorul Oficial al
României, Partea I, nr. 201 din 3 martie 2006, având următorul
conținut: ă(1)Încheierea se comunică celui care a cerut
înscrierea sau radierea unui act sau fapt juridic, precum și
celorlalte persoane interesate potrivit mențiunilor din cartea
funciară, cu privire la imobilul în cauză, în termen de 15 zile de
la pronunțarea încheierii, dar nu mai târziu de 30 de zile de la
data înregistrării cererii.”
Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea în
drepturi, ale art. 21 alin. (1)—(3) relative la accesul liber la justiție
și la dreptul persoanelor la un proces echitabil și la soluționarea

cauzelor într-un termen rezonabil și ale art. 44 alin. (2)
referitoare la garantarea și ocrotirea dreptului de proprietate
privată.
Examinând excepția de neconstituționalitate, Curtea
constată următoarele:
Prevederile art. 50 din Legea cadastrului și a publicității
imobiliare nr. 7/1996, republicată, reglementează procedura de
contestare a încheierii de înscriere sau de respingere a cererii
de înscriere ori de radiere a unui act sau fapt juridic în cartea
funciară. În acest sens, în alin. (1) al art. 50 este reglementată
obligativitatea comunicării încheierii ăcelui care a cerut înscrierea
sau radierea unui act sau fapt juridic, precum și celorlalte
persoane interesate potrivit mențiunilor din cartea
funciară”, iar prin alin. (2) se prevede că ăîncheierea de
înscriere sau de respingere poate fi atacată cu plângere în
termen de 15 zile de la comunicare”, ce se înaintează, de către
oficiul teritorial de cadastru, judecătoriei în raza căreia se află
imobilul. Astfel, Curtea reține că încheierile prin care sunt
soluționate cererile de înscriere de către registratorul de carte
funciară sunt acte administrative provizorii supuse controlului
contenciosului administrativ special reglementat prin dispozițiile
Legii nr. 7/1996. Stabilirea sferei persoanelor cărora li se
comunică încheierea de înscriere sau de respingere a cererii de
înscriere ori de radiere a unui act sau fapt juridic în cartea
funciară, doar la cei care au cerut înscrierea sau radierea unui
act sau fapt juridic, precum și la celelalte persoane interesate
potrivit mențiunilor din cartea funciară, al căror interes este
prezumat legal, este justificată obiectiv și rațional de necesitatea
evitării nesiguranței cu privire la mențiunile din cartea funciară și
de apărarea principiului securității drepturilor subiective civile.
De altfel, persoanele interesate, ale căror drepturi au fost
încălcate prin înscrierile din cartea funciară, au deschisă calea
altor acțiuni de carte funciară, cu caracter contencios,
reglementate de Legea nr. 7/1996. Astfel, art. 34 din lege
prevede că orice persoană care justifică un interes poate
formula o cerere de rectificare a înscrierilor din cartea funciară,
în măsura în care printr-o hotărâre judecătorească definitivă și
irevocabilă s-a constatat că înscrierea sau actul în temeiul căruia
s-a efectuat înscrierea nu au fost valabile, dreptul înscris a fost
greșit calificat, nu mai sunt întrunite condițiile de existență a
dreptului înscris sau au încetat efectele actului juridic în temeiul
căruia s-a făcut înscrierea ori înscrierea din cartea funciară nu
mai este în concordanță cu situația reală actuală a imobilului.
Așadar, posibilitatea rectificării înscrierilor făcute în cartea
funciară reprezintă o măsură de protecție a dreptului de
proprietate și de asigurare a securității circuitului civil. De
asemenea, Curtea observă că textele de lege criticate sunt
norme de procedură care nu instituie privilegii sau discriminări
pe considerente arbitrare, așa încât nu poate fi reținută nici
încălcarea dispozițiilor art. 16 alin. (1) din Constituție. Celelalte
dispoziții constituționale invocate nu au relevanță în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 50 alin. (1) din Legea cadastrului și a publicității imobiliare
nr. 7/1996, excepție ridicată de Societatea Comercială ăBonano Gen Com” — S.R.L. din Craiova în Dosarul nr. 1.285/215/2008 al
Curții de Apel Craiova — Secția I civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 755/5.XI.2009

15

CURTEA CONSTITUȚIONALĂ

D E C I Z I A Nr. 1.269
din 8 octombrie 2009

referitoare la excepția de neconstituționalitate a dispozițiilor art. 96 alin. (4)
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate a
dispozițiilor art. 96 alin. (4) din Legea nr. 303/2004 privind statutul
judecătorilor și procurorilor, excepție ridicată de Ioan Rotărescu în
Dosarul nr. 1.094/4/2008 al Tribunalului București — Secția a V-a
civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 21 octombrie 2008, pronunțată în Dosarul
nr. 1.094/4/2008, Tribunalul București — Secția a V-a civilă a
sesizat Curtea Constituțională cu excepția de
neconstituționalitate a dispozițiilor art. 96 alin. (4) din Legea
nr. 303/2004 privind statutul judecătorilor și procurorilor,
excepție ridicată de Ioan Rotărescu.
În motivarea excepției de neconstituționalitate se susține
că dispozițiile criticate încalcă liberul acces la justiție și dreptul
la un proces echitabil și, de asemenea, determină ca
reclamantul să nu poată beneficia de reparație pentru erorile
judiciare.
Tribunalul București — Secția a V-a civilă apreciază că
excepția de neconstituționalitate este neîntemeiată. Arată că
reglementarea unor modalități și condiții în care se angajează
răspunderea statului pentru erorile judiciare săvârșite în
procesele penale nu reprezintă o încălcare a accesului liber la
justiție și nici a dreptului la un proces echitabil, ci o expresie a
libertății legiuitorului de a reglementa cadrul exercitării acestui
drept fundamental.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Avocatul Poporului consideră că prevederile criticate nu
încalcă dispozițiile constituționale invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 96 alin. (4) din
Legea nr. 303/2004 privind statutul judecătorilor și procurorilor,
republicată în Monitorul Oficial al României, Partea I, nr. 826 din
13 septembrie 2005, dispoziții care au următorul cuprins:
ăDreptul persoanei vătămate la repararea prejudiciilor materiale
cauzate prin erorile judiciare săvârșite în alte procese decât cele
penale nu se va putea exercita decât în cazul în care s-a stabilit,
în prealabil, printr-o hotărâre definitivă, răspunderea penală sau
disciplinară, după caz, a judecătorului sau procurorului pentru o
faptă săvârșită în cursul judecății procesului și dacă această
faptă este de natură să determine o eroare judiciară.”
Textele constituționale considerate a fi încălcate sunt cele
ale art. 21 privind accesul liber la justiție și dreptul la un proces
echitabil și ale art. 52 privind dreptul persoanei vătămate de o
autoritate publică.
Examinând excepția de neconstituționalitate astfel cum a fost
formulată, se constată că, în jurisprudența sa, Curtea
Constituțională s-a mai pronunțat asupra constituționalității
aceluiași text de lege, în raport de aceleași prevederi din Legea
fundamentală. Prin mai multe decizii, ca de exemplu Decizia
nr. 1.052 din 13 noiembrie 2007, publicată în Monitorul Oficial
al României, Partea I, nr. 869 din 19 decembrie 2007, Decizia
nr. 182 din 26 februarie 2008, publicată în Monitorul Oficial al
României, Partea I, nr. 255 din 1 aprilie 2008, și Decizia nr. 1.406
din 16 decembrie 2008, publicată în Monitorul Oficial al
României, Partea I, nr. 167 din 17 martie 2009, Curtea a
constatat, pentru considerentele acolo reținute, că dispozițiile
art. 96 alin. (4) din Legea nr. 303/2004 sunt constituționale.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și motivarea deciziilor amintite își păstrează valabilitatea
și în prezenta cauză.

16

MONITORUL OFICIAL AL ROMÂNIEI, PARTEA I, Nr. 755/5.XI.2009

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 alin. (4) din Legea nr. 303/2004 privind statutul judecătorilor
și procurorilor, excepție ridicată de Ioan Rotărescu în Dosarul nr. 1.094/4/2008 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII ȘI INOVĂRII

ORDIN
privind disciplinele și programele pentru examenul de bacalaureat — 2010
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 51/2009 privind organizarea și funcționarea Ministerului Educației, Cercetării și Inovării,
ministrul educației, cercetării și inovării, interimar, emite prezentul ordin.
Art. 1. — (1) Se aprobă Lista disciplinelor la care candidații
susțin examenul de bacalaureat în sesiunile anului 2010, în
conformitate cu filiera, profilul și specializarea absolvite. Lista
este prezentată în anexa nr. 1.
(2) Se aprobă Programele pentru disciplinele examenului de
bacalaureat din sesiunile anului 2010, prezentate în anexa nr. 2.
Art. 2. — Prezentul ordin se publică în Monitorul Oficial al
României, Partea I.

Art. 3. — Direcția generală educație timpurie, școli,
performanță și programe, Direcția generală învățământ în limbile
minorităților și relația cu Parlamentul, Centrul Național pentru
Curriculum și Evaluare în Învățământul Preuniversitar,
inspectoratele școlare județene/al municipiului București,
precum și conducerile unităților de învățământ duc la îndeplinire
prevederile prezentului ordin.
Art. 4. — Anexele nr. 1 și 2*) fac parte integrantă din
prezentul ordin.

Ministrul educației, cercetării și inovării, interimar,
Emil Boc
București, 6 octombrie 2009.
Nr. 5.508.

*) Anexele nr. 1 și 2 se publică în Monitorul Oficial al României, Partea I, nr. 755 bis din 5 noiembrie 2009, care se poate achiziționa de la Centrul pentru
relații cu publicul al Regiei Autonome ăMonitorul Oficial”, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 755/5.XI.2009 conține 16 pagini.

Prețul: 3,20 lei

&JUYDGY|434776]
ISSN 1453—4495

