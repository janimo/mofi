Anul 177 (XXI) — Nr. 832

PARTEA I

Joi, 3 decembrie 2009

LEGI, DECRETE, HOTĂRÂRI ȘI ALTE ACTE
SUMAR
Pagina
DECIZII ALE CURȚII CONSTITUȚIONALE
Decizia nr. 1.236 din 6 octombrie 2009 referitoare la excepția
de neconstituționalitate a dispozițiilor art. 3 alin. (3) din
Ordonanța de urgență a Guvernului nr. 19/2003 privind
consilierii pentru afaceri europene și ale art. 30 din
Ordonanța Guvernului nr. 10/2008 privind nivelul
salariilor de bază și al altor drepturi ale personalului
bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a
salariilor de bază pentru personalul contractual din
sectorul bugetar și personalului salarizat potrivit
anexelor nr. II și III la Legea nr. 154/1998 privind
sistemul de stabilire a salariilor de bază în sectorul
bugetar și a indemnizațiilor pentru persoane care
ocupă funcții de demnitate publică, precum și unele
măsuri de reglementare a drepturilor salariale și a altor
drepturi ale personalului contractual salarizat prin legi
speciale ......................................................................
Decizia nr. 1.237 din 6 octombrie 2009 referitoare la excepția
de neconstituționalitate a dispozițiilor art. 26 din Legea
nr. 448/2006 privind protecția și promovarea
drepturilor persoanelor cu handicap ..........................
Decizia nr. 1.239 din 6 octombrie 2009 referitoare la excepția
de neconstituționalitate a dispozițiilor art. I pct. 2 din
Ordonanța de urgență a Guvernului nr. 133/1999
privind completarea Legii nr. 82/1992 privind rezervele
de stat, prin care se introduce art. 52 în Legea
nr. 82/1992 ................................................................
Decizia nr. 1.240 din 6 octombrie 2009 referitoare la excepția
de neconstituționalitate a dispozițiilor art. 411 alin. (1)
și (2) din Ordonanța de urgență a Guvernului
nr. 115/2004 privind salarizarea și alte drepturi ale
personalului contractual din unitățile sanitare publice
din sectorul sanitar ....................................................
Decizia nr. 1.256 din 6 octombrie 2009 referitoare la excepția
de neconstituționalitate a dispozițiilor art. I pct. 2 și 3
din Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ și ale art. 2 și art. 3 din Ordonanța de
urgență a Guvernului nr. 1/2009 privind unele măsuri
în domeniul salarizării personalului din sectorul
bugetar ......................................................................
Decizia nr. 1.261 din 8 octombrie 2009 referitoare la excepția
de neconstituționalitate a prevederilor art. 63 alin. (1),
alin. (2) lit. a) și f) și alin. (3) lit. a) și d) și ale art. 84
alin. (1) din Ordonanța de urgență a Guvernului
nr. 194/2002 privind regimul străinilor în România ....
Decizia nr. 1.395 din 29 octombrie 2009 referitoare la excepția
de neconstituționalitate a prevederilor art. 41 alin. (4)
din Legea energiei electrice nr. 13/2007 ....................

2–4

5–6

6–8

8–9

10–11

12–14
14–16

2

MONITORUL OFICIAL AL ROMÂNIEI, PARTEA I, Nr. 832/3.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.236
din 6 octombrie 2009

referitoare la excepția de neconstituționalitate a dispozițiilor art. 3 alin. (3) din Ordonanța
de urgență a Guvernului nr. 19/2003 privind consilierii pentru afaceri europene și ale art. 30
din Ordonanța Guvernului nr. 10/2008 privind nivelul salariilor de bază și al altor drepturi
ale personalului bugetar salarizat potrivit Ordonanței de urgență a Guvernului nr. 24/2000
privind sistemul de stabilire a salariilor de bază pentru personalul contractual din sectorul bugetar
și personalului salarizat potrivit anexelor nr. II și III la Legea nr. 154/1998 privind sistemul
de stabilire a salariilor de bază în sectorul bugetar și a indemnizațiilor pentru persoane care ocupă
funcții de demnitate publică, precum și unele măsuri de reglementare a drepturilor salariale
și a altor drepturi ale personalului contractual salarizat prin legi speciale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 3 alin. (3) din Ordonanța de urgență a
Guvernului nr. 19/2003 privind consilierii pentru afaceri
europene și ale art. 30 din Ordonanța Guvernului nr. 10/2008
privind nivelul salariilor de bază și al altor drepturi ale
personalului bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a salariilor de
bază pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de bază în
sectorul bugetar și a indemnizațiilor pentru persoane care ocupă
funcții de demnitate publică, precum și unele măsuri de
reglementare a drepturilor salariale și a altor drepturi ale
personalului contractual salarizat prin legi speciale, excepție
ridicată de Gabriel Cristian Blaj, Cosmin Boncu, Mădălina
Buțincu, Ana-Maria Ciuciu, Ana-Maria Coțovanu, Beatrice
Dragomir, Magdalena Lepădatu, Diana Maria Nica, Mihaela
Mereuță, Daniela Mihai, Andreea Petcu, Oana Petrescu,
Andreea Staicu și Edgar Șchiopu în Dosarul nr. 1.314/2/2008 al
Curții de Apel București — Secția a VIII-a contencios
administrativ și fiscal.
La apelul nominal răspund Mădălina Buțincu, Ana-Maria
Coțovanu, Ana-Maria Ciuciu, Beatrice Dragomir, Magdalena
Lepădatu, Diana Maria Nica, Andreea Petcu, Andreea Staicu și
Boncu Cosmin prin avocat. Lipsesc ceilalți autori ai excepției și
partea Ministerul Justiției, față de care procedura de citare este
legal îndeplinită.
Având cuvântul, reprezentantul autorilor excepției solicită
admiterea excepției de neconstituționalitate. În acest sens arată
că art. 1 din Legea nr. 373/2007 abilita Guvernul să emită o
ordonanță pentru reglementarea majorărilor salariale ale
personalului din sectorul bugetar în anul 2008; or, prin art. 30
din Ordonanța Guvernului nr. 10/2008 se procedează de fapt la
o diminuare a salariilor aferente corpului de consilieri pentru
afaceri europene. Astfel Guvernul a depășit limitele și condițiile
speciale de abilitare. De asemenea, arată că art. 34 din
Ordonanța Guvernului nr. 10/2008 prevede aplicarea retroactivă
a acestui act normativ, ceea ce contravine dispozițiilor art. 15
alin. (2) din Constituție. În sfârșit, arată că și Înalta Curte de
Casație și Justiție, prin Decizia nr. 3.813 din 30 octombrie 2008,

a reținut caracterul neconstituțional al prevederilor de lege
criticate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că textele de lege criticate au fost modificate, fără a mai
păstra ipoteza legală criticată.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2009, pronunțată în Dosarul
nr. 1.314/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 3 alin. (3) din Ordonanța de urgență a
Guvernului nr. 19/2003 privind consilierii pentru afaceri
europene și ale art. 30 din Ordonanța Guvernului nr. 10/2008
privind nivelul salariilor de bază și al altor drepturi ale
personalului bugetar salarizat potrivit Ordonanței de
urgență a Guvernului nr. 24/2000 privind sistemul de
stabilire a salariilor de bază pentru personalul contractual
din sectorul bugetar și personalului salarizat potrivit
anexelor nr. II și III la Legea nr. 154/1998 privind sistemul de
stabilire a salariilor de bază în sectorul bugetar și a
indemnizațiilor pentru persoane care ocupă funcții de
demnitate publică, precum și unele măsuri de reglementare
a drepturilor salariale și a altor drepturi ale personalului
contractual salarizat prin legi speciale. Excepția a fost
ridicată de Gabriel Cristian Blaj, Cosmin Boncu, Mădălina
Buțincu, Ana-Maria Ciuciu, Ana-Maria Coțovanu, Beatrice
Dragomir, Magdalena Lepădatu, Diana Maria Nica, Mihaela
Mereuță, Daniela Mihai, Andreea Petcu, Oana Petrescu,
Andreea Staicu și Edgar Șchiopu, consilieri pentru afaceri
europene, într-o cauză în contencios administrativ.
În motivarea excepției de neconstituționalitate autorii
acesteia arată că, potrivit dispozițiilor art. 3 alin. (1) din
Ordonanța de urgență a Guvernului nr. 19/2003, așa cum au
fost modificate prin Ordonanța de urgență a Guvernului
nr. 106/2006, salariile de bază și celelalte drepturi salariale ale
consilierilor pentru afaceri europene au fost stabilite la un
cuantum echivalent celor pentru funcția de consilier diplomatic,
iar, potrivit alin. (2) al aceluiași articol, cuantumul drepturilor
salariale nu putea depăși nivelul salariului de bază pentru funcția
de secretar general din minister. Însă, prin dispozițiile art. 30 din
Ordonanța de urgență a Guvernului nr. 10/2008, care modifică
prevederile art. 3 alin. (2) teza întâi din Ordonanța de urgență a
Guvernului nr. 19/2003, salariile de bază și celelalte drepturi
salariale ale consilierilor pentru afaceri europene au fost stabilite
prin raportare la funcția de secretar III, prin reîncadrarea
corespunzător acestei funcții. Or, autorii excepției arată că
această reîncadrare, care are ca efect o reducere drastică a

MONITORUL OFICIAL AL ROMÂNIEI, PARTEA I, Nr. 832/3.XII.2009
salariilor, nu este justificată de o modificare a atribuțiilor de
serviciu, ci exclusiv de împrejurarea că nivelul salariului de bază
prevăzut pentru funcția de secretar general a fost depășit de
cuantumul drepturilor salariale ale consilierilor pentru afaceri
europene, ceea ce s-a considerat că este o încălcare a
prevederilor art. 3 alin. (3) din Ordonanța de urgență a
Guvernului nr. 19/2003. Așa fiind, ăreîncadrarea” despre care
vorbește legea apare, în fapt, ca o retrogradare nejustificată,
având ca efect încălcarea unor drepturi câștigate. În plus, arată
că raportarea la ăcuantumul drepturilor salariale” ale consilierilor
pentru afaceri europene și limitarea la nivelul salariului de bază
al secretarului general din minister sunt nejustificate, având în
vedere că salariul de bază constituie, conform dispozițiilor
art. 155 din Legea nr. 53/2003, doar o parte din drepturile
salariale. Prin urmare, folosirea sintagmei ăcuantumul drepturilor
salariale” este inexactă și abuzivă, cu atât mai mult cu cât și în
alte legi nu se face vorbire decât despre salariul de bază. În
sfârșit, arată că, prin compararea salariului de bază al
consilierilor pentru afaceri europene, asimilat salariului de bază
al consilierilor diplomatici, cu salariul de bază al secretarului
general din ministere rezultă o diferență în favoarea primilor, fapt
care nu justifică însă reîncadrarea acestora în funcția de
secretar III, cu un coeficient de multiplicare a valorii de referință
mai mic.
Un alt aspect de neconstituționalitate invocat de autorii
excepției are în vedere faptul că dispozițiile art. 30 din
Ordonanța Guvernului nr. 10/2008 încalcă limitele de
reglementare stabilite de Legea de abilitare nr. 373/2007. Astfel,
arată că prin art. 1 pct. V din această lege, Guvernul este abilitat
să emită ordonanțe în domenii care nu fac obiectul legilor
organice pentru a reglementa, între altele, ămajorările salariale
ale personalului din sectorul bugetar în anul 2008”. Or, art. 30
din Ordonanța Guvernului nr. 10/2008 duce, în realitate, la o
diminuare a salariilor. Așa fiind, sunt încălcate dispozițiile
art. 108 alin. (3) și ale art. 115 din Constituție.
În sfârșit, autorii excepției arată că art. 30 din Ordonanța
Guvernului nr. 10/2008 încalcă și principiul neretroactivității legii
civile, întrucât, deși a fost publicată în Monitorul Oficial al
României, Partea I, nr. 79 din 1 februarie 2008, potrivit
dispozițiilor art. 34 din ordonanță, prevederile acestui act
normativ se aplică cu drepturile salariale aferente lunii ianuarie
2008. Această prevedere a permis realizarea de rețineri salariale
în mod retroactiv și cu începere din luna ianuarie a anului 2008.
Curtea de Apel București — Secția a VIII-a contencios
administrativ și fiscal arată că nu sunt întemeiate criticile de
neconstituționalitate raportate la prevederile art. 15 alin. (2) din
Constituție, întrucât art. 30 din Ordonanța Guvernului
nr. 10/2008 nu face nicio mențiune asupra vreunui termen de
aplicare a ordonanței. Aceste mențiuni sunt cuprinse în art. 34
din ordonanță, însă acest text de lege nu este criticat ca fiind
neconstituțional de către autorul excepției. Cu privire la
delegarea legislativă, arată că Guvernul poate fi abilitat să aducă
modificări prin ordonanțe, cu atât mai mult cu cât s-au respectat
cerințele art. 108 alin. (3) din Constituție. Astfel, arată că
Ordonanța de urgență a Guvernului nr. 19/2003 a fost aprobată
prin Legea nr. 272/2003, limitele și condițiile de emitere a
ordonanței fiind respectate, întrucât obiectul de reglementare
privește salarizarea diferitelor categorii de personal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate este
inadmisibilă, întrucât, în realitate, are în vedere compararea mai
multor legi între ele, ceea ce nu este de competența instanței
de contencios constituțional.
Avocatul Poporului, arătând că prevederile legale criticate
au fost modificate substanțial prin Ordonanța de urgență a
Guvernului nr. 81/2008, schimbându-se soluția legislativă
criticată, consideră că excepția de neconstituționalitate este
inadmisibilă.

3

Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului părților
prezente, concluziile procurorului, dispozițiile de lege criticate,
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 alin. (3) din Ordonanța de urgență a Guvernului
nr. 19/2003 privind consilierii pentru afaceri europene, publicată
în Monitorul Oficial al României, Partea I, nr. 226 din 3 aprilie
2003, aprobată cu modificări prin Legea nr. 272/2003, publicată
în Monitorul Oficial al României, Partea I, nr. 452 din 25 iunie
2003.
Curtea constată că autorii excepției critică redactarea pe care
acest text de lege a avut-o în urma modificărilor aduse prin art. I
pct. 4 din Ordonanța de urgență a Guvernului nr. 106/2006,
publicată în Monitorul Oficial al României, Partea I, nr. 1.028 din
27 decembrie 2006, redactare potrivit căreia: ă(3) Cuantumul
drepturilor salariale individuale ale consilierilor pentru afaceri
europene se stabilește, cu respectarea dispozițiilor alin. (1) și
(2), prin ordin al conducătorului autorității sau instituției publice
în care aceștia își desfășoară activitatea, fără a depăși nivelul
salariului de bază prevăzut de lege pentru funcția de secretar
general din ministere și alte organe de specialitate ale
administrației publice centrale.”
De asemenea, obiect al excepției de neconstituționalitate îl
constituie și dispozițiile art. 30 din Ordonanța Guvernului
nr. 10/2008 privind nivelul salariilor de bază și al altor drepturi ale
personalului bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a salariilor de
bază pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de bază în
sectorul bugetar și a indemnizațiilor pentru persoane care ocupă
funcții de demnitate publică, precum și unele măsuri de
reglementare a drepturilor salariale și a altor drepturi ale
personalului contractual salarizat prin legi speciale, aprobată cu
modificări prin Legea nr. 177/2008, publicată în Monitorul Oficial
al României, Partea I, nr. 706 din 17 octombrie 2008.
Curtea constată că autorii excepției critică redactarea inițială
a acestui text de lege, fără modificările ulterioare, redactare
potrivit căreia: ăLa articolul 3 alineatul (2), teza 1 din Ordonanța
de urgență a Guvernului nr. 19/2003 privind consilierii pentru
afaceri europene, publicată în Monitorul Oficial al României,
Partea I, nr. 226 din 3 aprilie 2003, aprobată cu modificări și
completări prin Legea nr. 272/2003, cu modificările și
completările ulterioare, se modifică și va avea următorul cuprins:
«(2) Salariile de bază și celelalte drepturi salariale ale
consilierilor pentru afaceri europene sunt cele stabilite potrivit
Legii nr. 495/2004 privind salarizarea și alte drepturi bănești ale
personalului din administrația centrală a Ministerului Afacerilor
Externe și de la misiunile diplomatice, oficiile consulare și
institutele culturale românești din străinătate, cu modificările și
completările ulterioare, pentru funcția prevăzută la poziția 7 din
anexa nr. 1 la aceasta și se reîncadrează în mod corespunzător
pe funcția de secretar III.»”
Autorii excepției consideră că textele de lege criticate încalcă
următoarele prevederi constituționale: art. 15 alin. (2) referitor
la neretroactivitatea legii civile, art. 16 alin. (1) privind egalitatea
în drepturi a cetățenilor, art. 108 alin. (3) prin care se arată că
ăordonanțele se emit în temeiul unei legi speciale de abilitare, în
limitele și în condițiile prevăzute de aceasta” și art. 115 privind
delegarea legislativă.

4

MONITORUL OFICIAL AL ROMÂNIEI, PARTEA I, Nr. 832/3.XII.2009

Examinând excepția de neconstituționalitate, Curtea
constată că textele de lege criticate au suferit mai multe
modificări atât anterior sesizării Curții Constituționale, cât și
ulterior acestei date.
Astfel, art. 3 alin. (3) din Ordonanța de urgență a Guvernului
nr. 19/2003 a fost modificat prin art. II pct. 1 din Ordonanța de
urgență a Guvernului nr. 81/2008, publicată în Monitorul Oficial
al României, Partea I, nr. 471 din 26 iunie 2008 și aprobată prin
Legea nr. 199/2009, publicată în Monitorul Oficial al României,
Partea I, nr. 390 din 9 iunie 2009, astfel că în prezent conținutul
său este următorul: ăStabilirea salariilor de bază individuale ale
consilierilor pentru afaceri europene între limitele prevăzute la
art. 30 alin. (1) din Ordonanța Guvernului nr. 10/2008 se face
prin ordin al conducătorului autorității sau al instituției publice în
care aceștia își desfășoară activitatea, pe baza criteriilor și a
cotelor procentuale de majorare a salariului de bază prevăzut la
limita minimă, după cum urmează:
a) Criteriile și cotele procentuale de majorare pentru
consilierii pentru afaceri europene
Cota de majorare
(%)

Denumirea criteriilor

1. Adecvarea la cerințele postului

1—30

2. Experiență în specialitate minimum 2 ani

10

3. Specializări postuniversitare în domeniul
afacerilor europene sau în domeniul
specific de activitate al instituției de
încadrare

10

b) Corespondența între punctajele realizate la evaluarea
performanțelor profesionale individuale anuale și cota
procentuală corespunzătoare aferentă criteriului 1 «Adecvarea
la cerințele postului» de la lit. a)
Punctaj realizat

Cotă procentuală aplicată

între 1 și 2

0%

între 2,01 și 3

15%

între 3,01 și 3,50

25%

între 3,51 și 5

30%”

De asemenea, Curtea constată că art. 30 din Ordonanța
Guvernului nr. 10/2008 a fost modificat atât prin art. I pct. 1 din
Ordonanța de urgență a Guvernului nr. 81/2008, cât și ulterior
sesizării Curții Constituționale, prin dispozițiile art. IX pct. 2 din
Ordonanța de urgență a Guvernului nr. 35/2009, publicată în
Monitorul Oficial al României, Partea I, nr. 249 din 14 aprilie
2009, astfel că în prezent are următoarea redactare:
ă(1) Limita minimă și limita maximă a salariilor de bază ale
consilierilor pentru afaceri europene sunt prevăzute în anexa
nr. Ib, cap. III «Funcții specifice unor ministere», pct. 6.
(2) Stabilirea salariilor de bază individuale ale consilierilor
pentru afaceri europene între limitele prevăzute la alin. (1) se
face potrivit art. 3 alin. (3) și art. 31 din Ordonanța de urgență a
Guvernului nr. 19/2003 privind consilierii pentru afaceri
europene, aprobată cu modificări prin Legea nr. 272/2003, cu
modificările ulterioare.
(3) Consilierii pentru afaceri europene, pe lângă salariul de
bază, stabilit în condițiile legii, beneficiază și de spor de vechime
și majorările prevăzute de dispozițiile legale aplicabile
personalului contractual din autorități și instituții publice și, după
caz, prevăzute în mod expres de dispozițiile legale speciale
aplicabile în autoritatea sau instituția publică în care își
desfășoară activitatea.”
Așa fiind, Curtea reține că textele de lege criticate nu mai
păstrează în noua redactare soluția legislativă criticată. Astfel, în
forma actuală a legii, salariile consilierilor pentru afaceri
europene se stabilesc potrivit anumitor criterii de competență și
vechime între anumite limite minime și maxime prevăzute
special pentru această categorie de personal, fără a se face
trimitere la alte funcții și asimilări. De asemenea, nu mai este
folosită nici sintagma ăcuantumul drepturilor salariale”, ci doar
cea de ăsalariu de bază”.
Cât privește critica referitoare la încălcarea principiului
neretroactivității legii civile, Curtea constată că nici în redactarea
criticată de autorii excepției și nici în forma actuală art. 30 din
Ordonanța de urgență a Guvernului nr. 10/2008 nu conține
referiri la aplicarea în timp a acestui text de lege.
Pentru motivele arătate, Curtea apreciază că excepția de
neconstituționalitate a devenit inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 3 alin. (3) din Ordonanța de urgență
a Guvernului nr. 19/2003 privind consilierii pentru afaceri europene și ale art. 30 din Ordonanța Guvernului nr. 10/2008 privind
nivelul salariilor de bază și al altor drepturi ale personalului bugetar salarizat potrivit Ordonanței de urgență a Guvernului nr. 24/2000
privind sistemul de stabilire a salariilor de bază pentru personalul contractual din sectorul bugetar și personalului salarizat potrivit
anexelor nr. II și III la Legea nr. 154/1998 privind sistemul de stabilire a salariilor de bază în sectorul bugetar și a indemnizațiilor
pentru persoane care ocupă funcții de demnitate publică, precum și unele măsuri de reglementare a drepturilor salariale și a altor
drepturi ale personalului contractual salarizat prin legi speciale, excepție ridicată de Gabriel Cristian Blaj, Cosmin Boncu, Mădălina
Buțincu, Ana-Maria Ciuciu, Ana-Maria Coțovanu, Beatrice Dragomir, Magdalena Lepădatu, Diana Maria Nica, Mihaela Mereuță,
Daniela Mihai, Andreea Petcu, Oana Petrescu, Andreea Staicu și Edgar Șchiopu în Dosarul nr. 1.314/2/2008 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 832/3.XII.2009

5

CURTEA CONSTITUȚIONALĂ

D E C I Z I A Nr. 1.237
din 6 octombrie 2009

referitoare la excepția de neconstituționalitate a dispozițiilor art. 26 din Legea nr. 448/2006
privind protecția și promovarea drepturilor persoanelor cu handicap
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 26 din Legea nr. 448/2006 privind protecția și
promovarea drepturilor persoanelor cu handicap, excepție
ridicată de Sabin Ivașcu în Dosarul nr. 5.311/101/2008 al Curții
de Apel Craiova — Secția a II-a civilă și pentru conflicte de
muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că autorul excepției urmărește, în realitate, modificarea
textului de lege criticat, ceea ce este atributul exclusiv al
legiuitorului.
C U R T E A,

având în vedere actele și lucrările dosarului, constată
următoarele:
Prin Încheierea din 27 ianuarie 2009, pronunțată în Dosarul
nr. 5.311/101/2008, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 26 din Legea
nr. 448/2006 privind protecția și promovarea drepturilor
persoanelor cu handicap. Excepția a fost ridicată de Sabin
Ivașcu cu prilejul soluționării recursului formulat împotriva
Sentinței civile nr. 1.769 din 3 octombrie 2008, pronunțată de
Tribunalul Mehedinți în Dosarul nr. 5.311/101/2008, având ca
obiect o contestație privind decizia de pensionare.
În motivarea excepției de neconstituționalitate autorul
acesteia susține că textul de lege criticat este neconstituțional în
măsura în care limitează sfera persoanelor cu handicap care
beneficiază de scutire de impozit numai la salariați, fără a
prevedea și pensionarii.
Curtea de Apel Craiova — Secția a II-a civilă și pentru
conflicte de muncă și asigurări sociale, fără a preciza în mod
expres dacă dispozițiile criticate sunt constituționale sau nu,
arată că pensia nu intră în categoria veniturilor din salariu,
întrucât ăsalariul reprezintă contraprestația muncii depuse în
baza contractului de muncă, iar persoana care prestează munca

are statutul de salariat, în schimb pensia reprezintă o prestație
de asigurări sociale ca urmare a contribuției pe care a adus-o
persoana pe perioada cât a fost activă și are statut de
pensionar”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată, legiuitorul putând ca, în considerarea unor
situații deosebite, să adopte reglementări diferite pentru anumite
categorii de persoane.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 din Legea nr. 448/2006 privind protecția și
promovarea drepturilor persoanelor cu handicap, republicată în
Monitorul Oficial al României, Partea I, nr. 1 din 3 ianuarie 2008,
dispoziții potrivit cărora: ăPersoanele cu handicap grav sau
accentuat beneficiază de următoarele facilități fiscale:
a) scutire de impozit pe veniturile din salarii și indemnizații
de natură salarială;
b) scutire de la plata impozitului pe clădire și teren;
c) scutire de la plata taxei asupra autoturismelor,
motocicletelor cu ataș și mototriciclurilor, adaptate handicapului;
d) scutire de la plata taxei pentru eliberarea autorizației de
funcționare pentru activități economice și viza anuală a acestora;
e) scutire de la plata taxei hoteliere.”
Deși autorul excepției nu precizează în mod expres, din
motivarea sa Curtea constată că în formularea criticii de
neconstituționalitate s-a raportat la principiul egalității în drepturi
a cetățenilor consacrat de art. 16 alin. (1) din Constituție.
Examinând excepția de neconstituționalitate, Curtea
constată că textul de lege criticat instituie o serie de facilități
fiscale în favoarea persoanelor cu handicap, acordând scutiri de
impozit pentru o serie de venituri ale acestora, stabilite de
legiuitor. Tratamentul juridic diferențiat care este generat de

6

MONITORUL OFICIAL AL ROMÂNIEI, PARTEA I, Nr. 832/3.XII.2009

acest text de lege, în sensul de a beneficia sau nu de anumite
scutiri de impozit, decurge așadar din situația obiectivă în care
se găsesc diferite persoane în funcție de natura veniturilor
realizate. Autorul excepției consideră însă că statutul său de
persoană cu handicap îl plasează într-o situație egală cu cea a
celorlalte persoane cu același statut care se bucură de scutiri
de impozit.
Față de acestea, Curtea reține, într-adevăr, că existența unui
handicap presupune, pentru toate persoanele care se confruntă
cu aceasta, eforturi comparabile de adaptare la condițiile de trai.
Se poate susține că, în această lumină, sursa veniturilor obținute
nu poate plasa persoanele cu handicap într-o situație mai
avantajoasă sau mai puțin avantajoasă. Cu toate acestea,
Curtea apreciază că opțiunea legiuitorului pentru acordarea unor
scutiri de impozit nu a fost arbitrară, ci întemeiată pe o serie de
considerente obiective.
Astfel, în speță, autorul excepției consideră că beneficiul
scutirii de impozit ar trebui acordat și pensionarilor. Se pierde
din vedere însă că scutirea de impozitul pe salarii are ca obiectiv

și încurajarea persoanelor cu handicap să se integreze în masa
activă a populației, iar nu doar o simplă măsură de protejare a
veniturilor obținute.
Așa fiind, Curtea reține că, în măsura în care, prin dispozițiile
art. 26 din Legea nr. 448/2006, legiuitorul nu a avut în vedere
simpla acordare a unor facilități fiscale în considerarea statutului
de persoană cu handicap, ci a avut în vedere și alte criterii
obiective, precum cele învederate mai sus, instanța de
contencios constituțional nu poate interveni în sensul declarării
acestor dispoziții de lege ca fiind neconstituționale prin prisma
principiului egalității în drepturi și extinderea incidenței acestora
și asupra unor situații nereglementate, întrucât aceasta ar
presupune subrogarea ei în atributele legiuitorului și încălcarea
competenței sale prevăzute de art. 2 alin. (3) din Legea
nr. 47/1992, conform căruia ăCurtea Constituțională se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 din Legea nr. 448/2006 privind protecția și promovarea
drepturilor persoanelor cu handicap, excepție ridicată de Sabin Ivașcu în Dosarul nr. 5.311/101/2008 al Curții de Apel Craiova —
Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.239
din 6 octombrie 2009

referitoare la excepția de neconstituționalitate a dispozițiilor art. I pct. 2 din Ordonanța de urgență a
Guvernului nr. 133/1999 privind completarea Legii nr. 82/1992 privind rezervele de stat,
prin care se introduce art. 52 în Legea nr. 82/1992
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 52 din Ordonanța de urgență a Guvernului
nr. 133/1999 privind completarea Legii nr. 82/1992 privind
rezervele de stat, excepție ridicată de Societatea Comercială
ăRepublica” — S.A. din București, prin lichidator RVA Insolvency
Specialists SPRL, în Dosarul nr. 1.286/3/2003 al Tribunalului
București — Secția a VII-a comercială.
La apelul nominal se prezintă autorul excepției, prin avocat.
Lipsesc celelalte părți, față de care procedura de citare este
legal îndeplinită.

MONITORUL OFICIAL AL ROMÂNIEI, PARTEA I, Nr. 832/3.XII.2009
Avocatul autorului excepției solicită admiterea acesteia,
arătând că, pe calea unei legi ordinare, au fost reglementate
prevederi de domeniul legii organice.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că textele de lege criticate nu modifică prevederile unei
legi organice, ci instituie o reglementare separată, specială.
C U R T E A,

având în vedere actele și lucrările dosarului, constată
următoarele:
Prin Încheierea din 27 februarie 2009, pronunțată în Dosarul
nr. 1.286/3/2003, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 52 din Ordonanța de
urgență a Guvernului nr. 133/1999 privind completarea Legii
nr. 82/1992 privind rezervele de stat. Excepția a fost ridicată
de Societatea Comercială ăRepublica” — S.A. din București, prin
lichidator RVA Insolvency Specialists SPRL, în cadrul procedurii
insolvenței.
În motivarea excepției de neconstituționalitate autorul
acesteia susține, în esență, că prin încercarea de reglementare
pe calea unei legi ordinare a unor raporturi juridice pentru care
legiuitorul constituant a prevăzut obligativitatea adoptării unui
act normativ cu forță juridică superioară, respectiv lege organică,
au fost încălcate prevederile art. 73 alin. (3) din Legea
fundamentală, ce reglementează domeniile supuse legii
organice, precum și prevederile art. 76 alin. (1) din Constituție.
În acest sens arată că textul de lege criticat reprezintă o
derogare importantă de la prevederile de drept comun în materia
insolvenței, reglementată de Legea nr. 85/2006, prin
posibilitatea oferită Administrației Naționale a Rezervelor de Stat
de a solicita judecătorului-sindic înscrierea creanței în categoria
creanțelor rezultate din administrarea și conservarea bunurilor
debitoarei. Cum legea privind rezervele statului este o lege
ordinară, iar legea privind procedura insolvenței este o lege
organică, este evident că legea privind rezervele statului nu
poate să deroge, să modifice sau să abroge legea organică
privind procedura insolvenței și că orice intervenție asupra unei
legi organice trebuie să se realizeze tot printr-o reglementare de
același nivel, adoptată prin votul majorității absolute. În același
context, arată că Legea nr. 428/2001 de aprobare a Ordonanței
de urgență a Guvernului nr. 133/1999 este tot o lege ordinară,
emisă în temeiul art. 76 alin. (2) din Constituție.
Tribunalul București — Secția a VII-a comercială
consideră că excepția de neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată, întrucât, deși mențiunea privind condițiile în
care a fost adoptată Legea nr. 428/2001 face trimitere la
prevederile constituționale referitoare la legile ordinare,
majoritatea de voturi întrunită la adoptare a fost aceea a unei
legi organice.
Avocatul Poporului, arătând că ordonanțele de urgență pot
reglementa în domeniul legilor organice, consideră că textul de
lege criticat este constituțional.
Președinții celor două Camere ale Parlamentului nu au
comunicat punctele de vedere solicitate.

7

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Conform încheierii de sesizare, obiectul excepției de
neconstituționalitate îl constituie dispozițiile art. 52 din Ordonanța
de urgență a Guvernului nr. 133/1999 privind completarea Legii
nr. 82/1992 privind rezervele de stat, publicată în Monitorul
Oficial al României, Partea I, nr. 455 din 20 septembrie 1999,
aprobată prin Legea nr. 428/2001, publicată în Monitorul Oficial
al României, Partea I, nr. 410 din 25 iulie 2001.
În realitate, Curtea constată că obiectul excepției îl constituie
prevederile art. I pct. 2 din Ordonanța de urgență a Guvernului
nr. 133/1999, prin care se introduce art. 52 în Legea nr. 82/1992,
având următoarea redactare: ăLa cererea expresă a
Administrației Naționale a Rezervelor de Stat sau, după caz, a
unităților teritoriale subordonate, adresată judecătorului-sindic,
creanțele acesteia, precum și ale unităților teritoriale
subordonate, față de agenții economici care intră sub incidența
prevederilor Legii nr. 64/1995, cu modificările ulterioare, se
asimilează cheltuielilor necesare pentru conservarea și
administrarea bunurilor din averea debitorului, care se satisfac
cu prioritate față de toți creditorii.”
Autorul excepției consideră că prin acest text de lege se
aduce o încălcare dispozițiilor art. 73 alin. (3) și art. 76 alin. (1)
din Constituție, prin care se prevăd domeniile de reglementare
ale legii organice, respectiv majoritatea cu care se adoptă
aceste legi.
Examinând excepția de neconstituționalitate, Curtea
constată că textul de lege criticat stabilește ordinea de prioritate
de care se bucură creanțele Administrației Naționale a
Rezervelor de Stat sau, după caz, ale unităților teritoriale
subordonate în cadrul procedurii insolvenței, prin asimilarea lor
cu cheltuielile necesare pentru conservarea și administrarea
bunurilor din averea debitorului. În consecință, se face în mod
firesc trimitere la prevederile Legii nr. 64/1995 privind procedura
reorganizării judiciare și a falimentului, care stabilesc ordinea de
preferință a acestor tipuri de cheltuieli. Prin dispozițiile art. II din
Legea nr. 445/2006, s-a stabilit că ăÎn cuprinsul Legii nr. 82/1992
privind rezervele de stat, republicată, cu modificările și
completările ulterioare, orice referire și trimitere la Legea
nr. 64/1995 privind procedura reorganizării judiciare și a
falimentului, republicată, cu modificările și completările
ulterioare, se vor considera ca referire/trimitere la Legea
nr. 85/2006 privind procedura insolvenței”.
Această trimitere nu reprezintă însă o normă prin care se
modifică conținutul Legii nr. 85/2006, așa cum susține autorul
excepției, ci o reglementare distinctă, dintr-un alt act normativ,
care dobândește aplicabilitate cu prilejul desfășurării procedurii
insolvenței.
De asemenea, Curtea constată că textul de lege criticat nu
conține norme de domeniul legii organice pentru a fi necesară
adoptarea sa cu majoritatea cerută pentru acest gen de legi.

8

MONITORUL OFICIAL AL ROMÂNIEI, PARTEA I, Nr. 832/3.XII.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. I pct. 2 din Ordonanța de urgență a Guvernului nr. 133/1999
privind completarea Legii nr. 82/1992 privind rezervele de stat, prin care se introduce art. 52 în Legea nr. 82/1992, excepție ridicată
de Societatea Comercială ăRepublica” — S.A. din București, prin lichidator RVA Insolvency Specialists SPRL, în Dosarul
nr. 1.286/3/2003 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.240
din 6 octombrie 2009

referitoare la excepția de neconstituționalitate a dispozițiilor art. 411 alin. (1) și (2)
din Ordonanța de urgență a Guvernului nr. 115/2004 privind salarizarea și alte drepturi
ale personalului contractual din unitățile sanitare publice din sectorul sanitar
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 411 alin. (1) și (2) din Ordonanța de urgență a
Guvernului nr. 115/2004 privind salarizarea și alte drepturi ale
personalului contractual din unitățile sanitare publice din sectorul
sanitar, excepție ridicată de Genoveva Cristina Holeiciuc, Liliana
Daniela Corneanu, Viorica Ștefan, Liliana Gabriela Cimpoieșu și
Marinica Ivan în Dosarul nr. 4.474/40/2008 al Tribunalului
Botoșani — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că autorul excepției urmărește completarea dispozițiilor
de lege criticate, ceea ce este atributul exclusiv al legiuitorului.

C U R T E A,

având în vedere actele și lucrările dosarului, constată
următoarele:
Prin Încheierea din 4 martie 2009, pronunțată în Dosarul
nr. 4.474/40/2008, Tribunalul Botoșani — Secția civilă a
sesizat Curtea Constituțională cu excepția de
neconstituționalitate a dispozițiilor art. 411 alin. (1) și (2) din
Ordonanța de urgență a Guvernului nr. 115/2004 privind
salarizarea și alte drepturi ale personalului contractual din
unitățile sanitare publice din sectorul sanitar. Excepția a fost
ridicată de Genoveva Cristina Holeiciuc, Liliana Daniela
Corneanu, Viorica Ștefan, Liliana Gabriela Cimpoieșu și
Marinica Ivan cu prilejul soluționării unui litigiu de muncă având
ca obiect drepturi bănești.
În motivarea excepției de neconstituționalitate autorii
acesteia susțin că textul de lege criticat este discriminatoriu,
întrucât exclude în mod nejustificat de la beneficiul acordării
tichetelor de masă pe salariații din cadrul compartimentului de
medicină sportivă.
Tribunalul Botoșani — Secția civilă consideră că excepția
de neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate este
inadmisibilă, întrucât vizează o omisiune legislativă.

MONITORUL OFICIAL AL ROMÂNIEI, PARTEA I, Nr. 832/3.XII.2009
Avocatul Poporului consideră că prevederile de lege
criticate sunt neconstituționale, întrucât instituie o diferență de
tratament juridic nejustificată în mod obiectiv și rezonabil.
Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 411 alin. (1) și (2) din Ordonanța de urgență a
Guvernului nr. 115/2004 privind salarizarea și alte drepturi ale
personalului contractual din unitățile sanitare publice din sectorul
sanitar, publicată în Monitorul Oficial al României, Partea I,
nr. 1.138 din 2 decembrie 2004, și aprobată cu modificări și
completări prin Legea nr. 125/2005, publicată în Monitorul Oficial
al României, Partea I, nr. 416 din 17 mai 2005.
Prevederile de lege criticate au fost introduse în cadrul
Ordonanței de urgență a Guvernului nr. 115/2004 prin dispozițiile
art. I pct. 6 din Ordonanța Guvernului nr. 23/2007, publicată în
Monitorul Oficial al României, Partea I, nr. 85 din 2 februarie
2007, cu următoarea redactare: ă(1) Beneficiază în continuare
de tichete de masă în conformitate cu prevederile Legii
nr. 142/1998 privind acordarea tichetelor de masă, cu
modificările ulterioare, personalul contractual din unitățile și
subunitățile sanitare care, începând cu anul 2007, se finanțează
de la bugetul de stat, precum și medicii, farmaciștii și medicii
dentiști pe perioada anilor I—VII de rezidențiat.
(2) Categoriile de personal care beneficiază de tichete de
masă potrivit alin. (1) sunt:

9

a) personalul de specialitate medico-sanitar și auxiliar sanitar
din cabinetele de planning familial din structura spitalelor;
b) medicii și personalul sanitar din unitățile sau secțiile de
spital cu profil de recuperare distrofici, recuperare și reabilitare
neuropsihomotorie sau pentru copii bolnavi HIV/SIDA,
reorganizate potrivit legii;
c) personalul de specialitate medico-sanitar și auxiliar sanitar
din unitățile și compartimentele de primire a urgențelor din cadrul
spitalelor de urgență;
d) personalul de specialitate medico-sanitar și auxiliar sanitar
din dispensarele și cabinetele medicale de TBC, centrele și
laboratoarele de sănătate mintală, boli infecțioase din structura
spitalelor, definite ca activități de interes deosebit în realizarea
obiectivelor strategiei de sănătate publică.”
Autorii excepției consideră că aceste texte de lege sunt
contrare principiului egalității în drepturi a cetățenilor, prevăzut
de art. 16 din Constituție.
Examinând excepția de neconstituționalitate, Curtea
constată că textul de lege criticat prevede dreptul anumitor
categorii de personal contractual din unitățile și subunitățile
sanitare de a primi tichete de masă. Enumerarea acestor
categorii este limitativă, necuprinzând salariații din cadrul
compartimentului de medicină sportivă, din care fac parte autorii
excepției, dar nici alte categorii de personal sanitar.
Așa fiind, apare ca evident faptul că, în acordarea acestui
drept, legiuitorul a avut în vedere atingerea anumitor obiective,
precum încurajarea și susținerea medicilor, farmaciștilor și
medicilor dentiști aflați în perioada rezidențiatului și
cointeresarea personalului care desfășoară activitatea în
anumite condiții speciale, care presupun o solicitare
suplimentară, iar nu acordarea unui drept general, pentru toate
categoriile de personal din unitățile și subunitățile sanitare.
În consecință, acordarea dreptului la tichete de masă unor
categorii de personal cu excluderea altora este întemeiată pe
criteriile obiectiv diferite avute în vedere de legiuitor și nu este de
natură să înfrângă principiul egalității în drepturi a cetățenilor,
consacrat de art. 16 alin. (1) din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 411 alin. (1) și (2) din Ordonanța de urgență a Guvernului
nr. 115/2004 privind salarizarea și alte drepturi ale personalului contractual din unitățile sanitare publice din sectorul sanitar, excepție
ridicată de Genoveva Cristina Holeiciuc, Liliana Daniela Corneanu, Viorica Ștefan, Liliana Gabriela Cimpoieșu și Marinica Ivan în
Dosarul nr. 4.474/40/2008 al Tribunalului Botoșani — Secția civilă.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

10

MONITORUL OFICIAL AL ROMÂNIEI, PARTEA I, Nr. 832/3.XII.2009
CURTEA CONSTITUȚIONALĂ

D E C I Z I A Nr. 1.256
din 6 octombrie 2009

referitoare la excepția de neconstituționalitate a dispozițiilor art. I pct. 2 și 3 din Ordonanța
de urgență a Guvernului nr. 151/2008 pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ
și ale art. 2 și art. 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din sectorul bugetar
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ și ale
art. 2 și art. 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, excepție ridicată de Sindicatul Învățământului
Preuniversitar Sibiu în Dosarul nr. 538/85/2009 al Tribunalului
Sibiu — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 2.574D/2009 și nr. 2.575D/2009, având ca obiect excepția
de neconstituționalitate a prevederilor art. I pct. 2 și 3 din
Ordonanța de urgență a Guvernului nr. 151/2008 și ale art. 2 și
art. 3 din Ordonanța de urgență a Guvernului nr. 1/2009,
excepție ridicată de Sindicatul Învățământului Preuniversitar
Sibiu în dosarele nr. 390/85/2009 și nr. 539/85/2009 ale
Tribunalului Sibiu — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele nr. 2.573D/2009,
nr. 2.574D/2009 și nr. 2.575D/2009 este identic, pune în
discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea dosarelor nr. 2.574D/2009 și
nr. 2.575D/2009 la Dosarul nr. 2.573D/2009, care este primul
înregistrat.
Cauza este în stare de judecată.
Reprezentantul Ministerului Public, arătând că prin Decizia
nr. 989 din 30 iunie 2009 Curtea Constituțională a declarat
neconstituționale textele de lege criticate, consideră că, în
temeiul art. 29 alin. (3) din Legea nr. 47/1992, excepția de
neconstituționalitate a devenit inadmisibilă și pune concluzii de
respingere ca atare.
C U R T E A,

având în vedere actele și lucrările dosarelor, constată
următoarele:

Prin încheierile din 14 aprilie 2009, pronunțate în dosarele
nr. 538/85/2009, nr. 390/85/2009 și nr. 539/85/2009, Tribunalul
Sibiu — Secția civilă a sesizat Curtea Constituțională cu
excepția de neconstituționalitate a dispozițiilor art. I pct. 2
și 3 din Ordonanța de urgență a Guvernului nr. 151/2008
pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ și ale art. 2 și art. 3
din Ordonanța de urgență a Guvernului nr. 1/2009 privind
unele măsuri în domeniul salarizării personalului din
sectorul bugetar. Excepția a fost ridicată de Sindicatul
Învățământului Preuniversitar Sibiu cu prilejul soluționării unor
cauze având ca obiect drepturi salariale.
În motivarea excepției de neconstituționalitate autorul
acesteia susține, în esență, că textele de lege criticate sunt
contrare dispozițiilor art. 1 alin. (4) și (5), art. 61 alin. (1), art. 102
alin. (1) și (2), art. 115 alin. (4) și (6) și art. 141 din Constituție.
Tribunalul Sibiu — Secția civilă consideră că excepția de
neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul, făcând referire la dispozițiile Deciziei
nr. 842/2009, consideră că, potrivit dispozițiilor art. 29 alin. (3)
din Legea nr. 47/1992, excepția de neconstituționalitate este
inadmisibilă.
Avocatul Poporului, făcând trimitere la aceeași decizie a
Curții Constituționale, consideră, de asemenea, că excepția de
neconstituționalitate este inadmisibilă.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și ale Avocatului Poporului, rapoartele întocmite de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, dispoziții potrivit cărora: ăI. Ordonanța
Guvernului nr. 15/2008 privind creșterile salariale ce se vor
acorda în anul 2008 personalului din învățământ, publicată în
Monitorul Oficial al României, Partea I, nr. 82 din 1 februarie
2008, aprobată cu modificări prin Legea nr. 221/2008, cu

MONITORUL OFICIAL AL ROMÂNIEI, PARTEA I, Nr. 832/3.XII.2009
modificările ulterioare, se modifică și se completează după cum
urmează: [...]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie—31 martie 2008, valoarea coeficientului de
multiplicare 1,000: 230,247 lei;
— 1 aprilie—30 septembrie 2008, valoarea coeficientului de
multiplicare 1,000: 244,061 lei;
— 1 octombrie—31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și
3, valoarea coeficientului de multiplicare 1,000 este următoarea:
— 1 ianuarie—31 martie 2008, valoarea coeficientului de
multiplicare 1,000: 259,593 lei;
— 1 aprilie—30 septembrie 2008, valoarea coeficientului de
multiplicare 1,000: 275,168 lei;
— 1 octombrie—31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul 11,
cu următorul cuprins:
«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie—28 februarie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 martie—31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie—31 decembrie 2009,
coeficienții de multiplicare și valorile coeficientului de multiplicare

11

1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5.»”
De asemenea, obiect al excepției de neconstituționalitate îl
constituie și dispozițiile art. 2 și art. 3 din Ordonanța de urgență
a Guvernului nr. 1/2009 privind unele măsuri în domeniul
salarizării personalului din sectorul bugetar, publicată în
Monitorul Oficial al României, Partea I, nr. 60 din 30 ianuarie
2009, și aprobată prin Legea nr. 145/2009, publicată în Monitorul
Oficial al României, Partea I, nr. 303 din 8 mai 2009.
Textele de lege criticate au următoarea redactare:
— Art. 2: ă1. La articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariale ce
se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie—31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;»”;
— Art. 3: ăValorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență.”
Autorul excepției consideră că aceste texte de lege sunt
contrare următoarelor prevederi din Constituție: art. 1 alin. (4) și
(5) referitoare la principiul separației puterilor în stat și obligația
respectării Constituției și a legilor, art. 61 alin. (1) care se referă
la rolul Parlamentului, art. 102 alin. (1) și (2) privind rolul
Guvernului, art. 115 alin. (4) și (6) referitor la delegarea
legislativă și art. 141 privind Consiliul Economic și Social.
Examinând excepția de neconstituționalitate, Curtea
constată că, ulterior sesizării Curții, prevederile de lege criticate
au fost declarate neconstituționale prin Decizia nr. 989 din
30 iunie 2009, publicată în Monitorul Oficial al României, Partea I,
nr. 531 din 31 iulie 2009.
Așa fiind, potrivit art. 29 alin. (3) din Legea nr. 47/1992,
excepția de neconstituționalitate urmează a fi respinsă ca
devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. I pct. 2 și 3 din Ordonanța de
urgență a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale
ce se vor acorda în anul 2008 personalului din învățământ și ale art. 2 și art. 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din sectorul bugetar, excepție ridicată de Sindicatul Învățământului
Preuniversitar Sibiu în dosarele nr. 538/85/2009, nr. 390/85/2009 și nr. 539/85/2009 ale Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

12

MONITORUL OFICIAL AL ROMÂNIEI, PARTEA I, Nr. 832/3.XII.2009
CURTEA CONSTITUȚIONALĂ

D E C I Z I A Nr. 1.261
din 8 octombrie 2009

referitoare la excepția de neconstituționalitate a prevederilor art. 63 alin. (1), alin. (2) lit. a) și f)
și alin. (3) lit. a) și d) și ale art. 84 alin. (1) din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 63 alin. (1), alin. (2) lit. a) și f) și alin. (3) lit. a)
și d) și ale art. 84 alin. (1) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Barry Mohamed în Dosarul nr. 689/2/2009
al Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că partea Oficiul
Român pentru Imigrări a depus note scrise prin care solicită
respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate,
invocând
jurisprudența
Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2009, pronunțată în Dosarul
nr. 689/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 63 alin. (1), alin. (2) lit. a) și f) și alin. (3)
lit. a) și d) și ale art. 84 alin. (1) din Ordonanța de urgență a
Guvernului nr. 194/2002 privind regimul străinilor în
România. Excepția de neconstituționalitate a fost ridicată de
Barry Mohamed într-o cauză având ca obiect soluționarea unei
contestații introduse împotriva deciziei Oficiului Român pentru
Imigrări — Direcția pentru Imigrări a Municipiului București de
returnare a acestuia de pe teritoriul României.
În motivarea excepției de neconstituționalitate se susține,
în esență, că este neconstituțională stabilirea existenței unei
căsătorii de conveniență de către un funcționar public, în urma
unei verificări ăsumare, subiective și arbitrare”. Precizează că
declararea căsătoriei sale ca fiind de conveniență echivalează
cu o desfacere forțată a acesteia, iar obligarea sa la părăsirea

teritoriului României produce riscul ăafectării grave și
iremediabile a relațiilor de familie”. Se mai arată că prin decizia
de returnare i se restrânge dreptul de a-și alege liber domiciliul
în România, la domiciliul conjugal.
În ceea ce privește termenul de 10 zile în care poate
contesta decizia de returnare, arată că acesta este ăprea scurt
și imprecis” în privința momentului de la care începe să curgă.
În acest sens, susține că acesta ar trebui să fie momentul de la
care cetățeanului străin i s-a pus la dispoziție o traducere
integrală a actului administrativ în limba maternă și în limba
oficială folosită de străin în relațiile sale cu autoritățile statului în
care domiciliază. Apreciază că i se aplică ăun regim
discriminatoriu și degradant”, deoarece, pe de o parte, termenul
de 10 zile mai sus menționat coincide, ca întindere în timp, cu
cel în care o persoană condamnată penal poate să declare
recurs, iar, pe de altă parte, i se aplică același regim juridic ca
unei persoane declarate indezirabile.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul opinează în sensul respingerii ca neîntemeiată a
excepției de neconstituționalitate, invocând jurisprudența Curții
Constituționale.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 63 alin. (1), alin. (2) lit. a) și f) și alin. (3) lit. a) și
d) și ale art. 84 alin. (1) din Ordonanța de urgență a Guvernului
nr. 194/2002 privind regimul străinilor în România, republicată

MONITORUL OFICIAL AL ROMÂNIEI, PARTEA I, Nr. 832/3.XII.2009
în Monitorul Oficial al României, Partea I, nr. 421 din 5 iunie
2008. Dispozițiile de lege criticate au următorul conținut:
— Art. 63 alin. (1), alin. (2) lit. a) și f) și alin. (3) lit. a) și d):
ă(1) Oficiul Român pentru Imigrări refuză prelungirea dreptului
de ședere obținut în baza căsătoriei dacă, în urma verificărilor
efectuate, rezultă că acea căsătorie este de conveniență.
(2) Elementele pe baza cărora se poate constata faptul că o
căsătorie este de conveniență pot fi următoarele:
a) coabitarea matrimonială nu există; (...)
f) soții sunt inconsecvenți în declararea datelor cu caracter
personal, a circumstanțelor în care s-au cunoscut ori a altor
informații relevante despre aceștia; (...).
(3) Constatarea elementelor prevăzute la alin. (2) se
realizează de către ofițerul de interviu. Aceste elemente pot
rezulta din:
a) datele obținute în urma interviului; (...)
d) controale la domiciliul conjugal ori alte verificări
suplimentare.”;
— Art. 84 alin. (1): ă(1) Decizia de returnare poate fi
contestată în termen de 10 zile de la data comunicării la Curtea
de Apel București, în cazul în care aceasta a fost emisă de
Oficiul Român pentru Imigrări, sau la curtea de apel în a cărei
rază de competență se află formațiunea teritorială care a emis
decizia de returnare. Instanța soluționează cererea în termen
de 30 de zile de la data primirii acesteia. Hotărârea instanței
este irevocabilă.”
În susținerea excepției de neconstituționalitate, autorul
acesteia invocă următoarele dispoziții din Constituție: art. 16 —
ăEgalitatea în drepturi”, art. 18 — ăCetățenii străini și apatrizii”,
art. 25 — ăLibera circulație”, art. 26 — ăViața intimă, familială și
privată”, art. 48 — ăFamilia” și art. 53 — ăRestrângerea
exercițiului unor drepturi sau al unor libertăți”.
Examinând excepția de neconstituționalitate, Curtea observă
că, în jurisprudența sa, concretizată în Decizia nr. 132 din
21 februarie 2006, publicată în Monitorul Oficial al României,
Partea I, nr. 229 din 14 martie 2006, a reținut că dispozițiile
legale criticate cuprind elementele pe baza cărora se poate
stabili faptul că o căsătorie este de conveniență, precum și
mijloacele concrete din care rezultă aceste elemente. Dacă la
data depunerii cererii prin care se solicită prelungirea dreptului
de ședere nu sunt îndeplinite cumulativ condițiile generale și
condițiile speciale prevăzute de lege, constatându-se astfel
existența vreunui element ce determină calificarea căsătoriei ca
fiind de conveniență, Oficiul Român pentru Imigrări (fosta
Autoritate pentru Străini) va refuza străinului prelungirea acestui
drept.
Autorul prezentei excepții de neconstituționalitate critică
modalitatea concretă în care ofițerul de interviu al Oficiului
Român pentru Imigrări a verificat împrejurările din care a rezultat
caracterul de conveniență al căsătoriei invocate ca motiv de
prelungire a dreptului de ședere pe teritoriul României. Curtea
Constituțională nu se poate pronunța cu privire la acest tip de
critici. Cu prilejul soluționării contestației împotriva deciziei de
returnare, curtea de apel competentă teritorial va fi cea care va
examina legalitatea și temeinicia acesteia, analizând și modul
de efectuare a verificărilor făcute de funcționarii Oficiului Român
pentru Imigrări, pentru a stabili dacă acestea au fost, într-adevăr,
ăsumare, subiective și arbitrare” — așa cum susține autorul
excepției —, și va aprecia dacă acestea pot conduce la
calificarea căsătoriei ca fiind de conveniență.

13

De altfel, pronunțându-se asupra constituționalității
prevederilor art. 64 alin. (1) din Ordonanța de urgență a
Guvernului nr. 194/2002 în varianta anterioară republicării, care
corespund, în prezent, articolului 63 alin. (1) din ordonanța de
urgență republicată (prin Decizia nr. 350 din 2 mai 2006,
publicată în Monitorul Oficial al României, Partea I, nr. 461 din
29 mai 2006), Curtea a statuat că acestea instituie o prezumție
relativă care poate fi răsturnată prin proba contrară, în sensul
că străinul care solicită prelungirea dreptului de ședere are
posibilitatea de a demonstra, prin orice mijloace de probă,
caracterul efectiv și neechivoc al căsătoriei a cărei existență a
invocat-o în fundamentarea cererii sale. Dispoziția legală
criticată nu afectează în niciun fel dreptul la respectarea vieții
private și de familie, prevăzut la art. 26 din Constituție, ci are
menirea de a sancționa acele cazuri în care, prin încheierea
căsătoriei, s-au urmărit alte scopuri decât cele firești și legale,
nefiind întemeiată nici critica prin raportare la prevederile
constituționale ale art. 48 alin. (1) referitor la principiul întemeierii
familiei pe căsătoria liber consimțită între soți. Pentru aceleași
motive, Curtea constată că nu poate reține criticile autorului
excepției potrivit cărora declararea căsătoriei sale ca fiind de
conveniență echivalează cu o desfacere forțată a acesteia, iar
obligarea sa la părăsirea teritoriului României produce riscul
ăafectării grave și iremediabile a relațiilor de familie”.
În ceea ce privește dispozițiile art. 84 alin. (1) din Ordonanța
de urgență a Guvernului nr. 194/2002, autorul excepției susține
că termenul de 10 zile în care poate contesta decizia de
returnare este ăprea scurt și imprecis” în privința momentului de
la care începe să curgă, arătând că acesta ar trebui să fie
momentul de la care cetățeanului străin i s-a pus la dispoziție o
traducere integrală a actului administrativ în limba maternă și în
limba oficială folosită de străin în relațiile sale cu autoritățile
statului în care domiciliază. Curtea constată că o astfel de
afirmație
nu
reprezintă
o
veritabilă
critică
de
neconstituționalitate, ci o simplă opinie a autorului cu privire la
o viitoare reglementare legală care să cuprindă această
precizare. Or, Curtea Constituțională nu își poate aroga
competențe legislative, fără să eludeze prevederile art. 61
alin. (1) din Legea fundamentală, potrivit cărora Parlamentul
este unica autoritate legiuitoare a țării. Ca o expresie a acestei
norme constituționale, art. 2 alin. (3) din Legea nr. 47/1992
stabilește că instanța de contencios constituțional nu poate să
modifice sau să completeze prevederile supuse controlului său.
Curtea Constituțională constată, totodată, că prevederile
art. 84 alin. (1) din Ordonanța de urgență a Guvernului
nr. 194/2002 au vocația de a se aplica în mod egal tuturor celor
care intră sub incidența acestora, fără privilegii și fără
discriminări, astfel că nu se poate reține critica referitoare la
încălcarea dispozițiilor art. 16 din Constituție. În plus, faptul că
lungimea termenului în care poate fi contestată decizia de
returnare este aceeași cu a altor termene procedurale,
caracteristice altor instituții juridice, nu contravine niciunei norme
constituționale.
În fine, Curtea constată că prevederile art. 25 din Legea
fundamentală nu au incidență în cauză, întrucât ipoteza normei
constituționale are în vedere numai cetățenii români, doar
acestora fiindu-le asigurat dreptul de a-și stabili domiciliul sau
reședința în orice localitate din țară.

14

MONITORUL OFICIAL AL ROMÂNIEI, PARTEA I, Nr. 832/3.XII.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 63 alin. (1), alin. (2) lit. a) și f) și alin. (3) lit. a) și d) și ale art. 84
alin. (1) din Ordonanța de urgență a Guvernului nr. 194/2002 privind regimul străinilor în România, excepție ridicată de Barry
Mohamed în Dosarul nr. 689/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.395
din 29 octombrie 2009

referitoare la excepția de neconstituționalitate a prevederilor art. 41 alin. (4)
din Legea energiei electrice nr. 13/2007
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 41 alin. (4) din Legea energiei electrice
nr. 13/2007, excepție ridicată de Societatea Comercială
ăDaibogexim” — S.R.L. din Bumbești-Pițic, prin administrator Ion
Duicu, în Dosarul nr. 1.303/267/2007 al Curții de Apel Craiova —
Secția comercială.
Dezbaterile au avut loc în ședința publică din 22 octombrie
2009, în prezența autorului excepției și a reprezentantului
Ministerului Public, și au fost consemnate în încheierea din
aceeași dată, când, având nevoie de timp pentru a delibera,
Curtea, în conformitate cu dispozițiile art. 14 și ale art. 58
alin. (3) din Legea nr. 47/1992 privind organizarea și
funcționarea Curții Constituționale, a amânat pronunțarea pentru
data de 29 octombrie 2009.
C U R T E A,

având în vedere actele și lucrările dosarului, reține următoarele:
Prin Încheierea din 14 aprilie 2009, pronunțată în Dosarul
nr. 1.303/267/2007, Curtea de Apel Craiova — Secția
comercială a sesizat Curtea Constituțională cu excepția de

neconstituționalitate a dispozițiilor art. 41 alin. (4) din Legea
energiei electrice nr. 13/2007.
Excepția a fost ridicată de Societatea Comercială
ăDaibogexim” — S.R.L. din Bumbești-Pițic, prin administrator Ion
Duicu, într-o cauză având ca obiect soluționarea unui apel prin
care a fost respinsă acțiunea în revendicare și în despăgubiri
formulată de autorul excepției.
În motivarea excepției de neconstituționalitate se susține
că textul de lege criticat instituie, în realitate, o expropriere în
afara condițiilor stabilite de art. 44 alin. (3) din Constituție și
încălcând garanțiile fundamentale referitoare la proprietatea
privată. Același text este în contradicție vădită cu un alt text —
art. 16 — din chiar aceeași Lege nr. 13/2007, care prevede
obligația despăgubirii celor prejudiciați. Totodată, reglementarea
atacată conține norme discriminatorii în favoarea statului, căruia
îi conferă o poziție privilegiată în raport cu proprietatea privată
a cetățenilor. Autorul excepției susține, față de considerentele
exprimate de Curtea Constituțională în jurisprudența sa în
această materie, că ălegea vorbește expres de constituirea unui
drept de proprietate și nu a unui dezmembrământ” (ădrept de uz
sau servitute”), raționament ce contrazice principiul ăubi lex non
distinguit, nec nos distinguere debemus”.
Curtea de Apel Craiova — Secția comercială menționează,
în cuprinsul încheierii de sesizare, că dispozițiile art. 41 alin. (4)
din Legea nr. 13/2007 sunt neconstituționale, fără a argumenta
însă această opinie.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 832/3.XII.2009
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul apreciază că excepția de neconstituționalitate este
neîntemeiată. Astfel cum a arătat Curtea Constituțională prin
Decizia nr. 276 din 24 februarie 2009, dispozițiile art. 41 alin. (4)
din Legea nr. 13/2007 nu contravin prevederilor art. 44 alin. (3)
și ale art. 136 alin. (5) din Legea fundamentală, ci se circumscriu
regimului constituțional al proprietății private.
Avocatul Poporului apreciază că dispozițiile art. 41 alin. (4)
din Legea energiei electrice nr. 13/2007 sunt constituționale,
după cum rezultă și din jurisprudența în materie a Curții
Constituționale, de pildă deciziile nr. 276/2009 și nr. 805/2009.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 41 alin. (4) din Legea energiei electrice
nr. 13/2007, publicată în Monitorul Oficial al României, Partea I,
nr. 51 din 23 ianuarie 2007, având următorul conținut:
ă(4) Terenurile pe care se situează rețelele electrice de
distribuție existente la intrarea în vigoare a prezentei legi sunt și
rămân în proprietatea publică a statului.”
Autorul excepției de neconstituționalitate invocă prevederile
art. 44 alin. (3) în legătură cu interzicerea exproprierii, cu
excepția unei cauze de utilitate publică, stabilită potrivit legii, cu
dreaptă și prealabilă despăgubire, și ale art. 136 alin. (5) din
Constituție, privind caracterul inviolabil, în condițiile legii
organice, al proprietății private.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.
În jurisprudența sa, Curtea Constituțională a examinat în
repetate rânduri conformitatea dispozițiilor art. 41 alin. (4) din
Legea energiei electrice nr. 13/2007 față de normele art. 44 și
136 din Constituție, invocate de autorul prezentei excepții de
neconstituționalitate. Chiar și anterior adoptării Legii nr. 13/2007,
soluția legislativă conținută de actualul art. 41 alin. (4) din
aceasta era reglementată, fără nicio deosebire de redactare, în
fostul art. 37 alin. (4) din Legea energiei electrice nr. 318/2003,
în prezent abrogată prin adoptarea noului act normativ în
materie.
Astfel, cu privire la constituționalitatea dispozițiilor art. 37
alin. (4) din Legea nr. 318/2003, prin raportare la art. 16, 44, 53
și 136 din Legea fundamentală și față de critici de
neconstituționalitate ce corespund, în esență, celor formulate în
cauza de față, Curtea a pronunțat, de exemplu, Decizia nr. 72

15

din 26 februarie 2004, publicată în Monitorul Oficial al României,
Partea I, nr. 249 din 22 martie 2004, prin care a respins excepția,
pentru următoarele argumente: ăChiar dacă prin instituirea
drepturilor de uz și servitute titularul dreptului de proprietate
suferă o îngrădire în exercitarea atributelor dreptului său, având
în vedere că pe această cale se asigură valorificarea fondului
energetic — bun public de interes național —, reglementarea
legală în sine nu relevă nicio contradicție cu art. 44 alin. (3) din
Constituție referitor la expropriere. Astfel, exercitarea drepturilor
de uz și servitute asupra proprietăților afectate de capacitățile
energetice, cu titlu gratuit pe toată durata existenței acestora,
deși are ca efect lipsirea celor interesați de o parte din veniturile
imobiliare, nu se traduce într-o expropriere formală și nici într-o
expropriere de fapt, ci duce la un control al folosirii bunurilor,
ceea ce nu contravine art. 1 din Protocolul nr. 1 la Convenția
pentru apărarea drepturilor omului și a libertăților fundamentale,
referitor la protecția proprietății private. Este ceea ce a statuat
Curtea Europeană a Drepturilor Omului în cauza «Mellacher și
alții împotriva Austriei», 1989, o speță referitoare la
reglementarea folosirii bunurilor.
De asemenea, în cauza «Sporrong și Lonnroth împotriva
Suediei», 1982, aceeași Curte a arătat că, întrucât autoritățile
nu au trecut la exproprierea imobilelor petiționarilor, aceștia
puteau să-și folosească bunurile, să le vândă, să le lase
moștenire, să le doneze sau să le ipotecheze. Prin urmare, s-a
apreciat că nu se poate asimila situația cu o expropriere în fapt,
deoarece, chiar dacă dreptul de proprietate a pierdut în
substanța sa, el nu a dispărut.
În ceea ce privește art. 37 alin. (4) din Legea energiei
electrice nr. 318/2003, Curtea constată că acesta nu consacră
trecerea în proprietatea statului a terenurilor pe care se află
rețele electrice de distribuție, ci prevede că acestea sunt și
rămân în proprietatea publică a statului, instituind astfel un fine
de neprimire a cererilor de retrocedare. Așa fiind, reglementarea
legală în cauză nu relevă nicio contradicție cu alin. (3) al art. 44
din Constituție, ci, dimpotrivă, este în deplină concordanță cu
art. 136 alin. (2) și (4) din Constituție, potrivit cărora proprietatea
publică aparține statului și unităților administrativ-teritoriale și
este inalienabilă.”
Cu referire la posibilitatea de despăgubire a proprietarului
terenului pe care se află rețele electrice de distribuție, Curtea a
arătat, prin Decizia nr. 168 din 1 aprilie 2004, publicată în
Monitorul Oficial al României, Partea I, nr. 390 din 3 mai 2004,
că, ăpotrivit art. 44 alin. (7) din Legea fundamentală, «dreptul de
proprietate obligă la respectarea sarcinilor privind protecția
mediului și asigurarea bunei vecinătăți, precum și la respectarea
celorlalte sarcini care, potrivit legii sau obiceiului, revin
proprietarului». Așa fiind, nimic nu împiedică persoana care a
suferit un prejudiciu, în urma operațiunilor de realizare și
retehnologizare a capacităților energetice care se execută
asupra terenurilor proprietate privată, de a solicita statului
repararea pagubei produse, potrivit dispozițiilor dreptului
comun”.
Totodată, prin Decizia nr. 203 din 29 aprilie 2004, publicată
în Monitorul Oficial al României, Partea I, nr. 549 din 21 iunie
2004, Curtea Constituțională a reținut că prevederile art. 37
alin. (4) din Legea energiei electrice nr. 318/2003 se justifică prin

16

MONITORUL OFICIAL AL ROMÂNIEI, PARTEA I, Nr. 832/3.XII.2009

dispozițiile art. 136 alin. (3) din Constituție, republicată, potrivit
cărora fac obiectul exclusiv al proprietății publice ă[... ] și alte
bunuri stabilite de legea organică”. În aceeași ordine de idei,
Curtea a arătat, prin Decizia nr. 232 din 21 aprilie 2005,
publicată în Monitorul Oficial al României, Partea I, nr. 533 din
23 iunie 2005, că ăaparțin domeniului public construcțiile de
transport al energiei electrice, întrucât acestea sunt amplasate
pe terenuri cu destinații speciale, folosite în uz sau interes
public. În consecință, aceste terenuri sunt, conform legii,
inalienabile, insesizabile și imprescriptibile, atât timp cât aparțin
domeniului public al statului”.
Pentru argumentele reținute cu prilejul pronunțării deciziilor
indicate, Curtea, menținând aceeași soluție, a respins și
excepția de neconstituționalitate a dispozițiilor art. 41 alin. (4)
din Legea energiei electrice nr. 13/2007, astfel cum rezultă din
Decizia nr. 276 din 24 februarie 2009, publicată în Monitorul
Oficial al României, Partea I, nr. 171 din 19 martie 2009, Decizia
nr. 805 din 19 mai 2009, publicată în Monitorul Oficial al
României, Partea I, nr. 501 din 21 iulie 2009, și Decizia nr. 1.066
din 14 iulie 2009, publicată în Monitorul Oficial al României,
Partea I, nr. 540 din 4 august 2009.

Întrucât nu au intervenit elemente noi, care să conducă la
schimbarea jurisprudenței Curții, considerentele și soluția din
deciziile amintite își păstrează valabilitatea și în cauza de față.
În plus, Curtea reține că reglementarea dreptului de uz și de
servitute asupra terenurilor pe care se situează rețelele electrice
de distribuție determină, într-adevăr, restrângerea exercițiului
atributelor dreptului de proprietate. Această limitare este însă
justificată în condițiile art. 53 din Constituție — Restrângerea
exercițiului unor drepturi sau al unor libertăți, având în vedere că,
potrivit art. 16 alin. (1) și (3) din lege, ălucrările de realizare și
retehnologizare ale capacităților energetice pentru care se
acordă autorizații, precum și activitățile și serviciile pentru care
se acordă licențe sunt de interes public”, iar ădrepturile de uz și
de servitute au ca obiect utilitatea publică”. Dreptul de
proprietate nu este un drept absolut, astfel că legiuitorul poate
reglementa anumite limite ale exercitării lui, atâta vreme cât
acestea nu aduc atingere existenței dreptului, sunt necesare
într-o societate democratică și sunt proporționale cu situațiile
care le-au determinat, fiind aplicabile în mod nediscriminatoriu
tuturor persoanelor aflate în aceeași situație.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 41 alin. (4) din Legea energiei electrice
nr. 13/2007, excepție ridicată de Societatea Comercială ăDaibogexim” — S.R.L. din Bumbești-Pițic, prin administrator Ion Duicu,
în Dosarul nr. 1.303/267/2007 al Curții de Apel Craiova — Secția comercială.
Definitivă și general obligatorie.
Pronunțată în ședința publică din data de 29 octombrie 2009.
PREȘEDINTE,

NICOLAE COCHINESCU
Magistrat-asistent,
Claudia-Margareta Krupenschi

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 832/3.XII.2009 conține 16 pagini.

Prețul: 3,20 lei

&JUYDGY|435544]
ISSN 1453—4495

