Anul 177 (XXI) — Nr. 143

PARTEA I

LEGI, DECRETE, HOTĂRÂRI ȘI ALTE ACTE

Luni, 9 martie 2009

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 157 din 10 februarie 2009 referitoare la excepția de
neconstituționalitate a dispozițiilor art. 5 alin. (1) din
Ordonanța de urgență a Guvernului nr. 214/1999
privind acordarea calității de luptător în rezistența
anticomunistă persoanelor condamnate pentru
infracțiuni săvârșite din motive politice, persoanelor
împotriva cărora au fost dispuse, din motive politice,
măsuri administrative abuzive, precum și persoanelor
care au participat la acțiuni de împotrivire cu arme și
de răsturnare prin forță a regimului comunist instaurat
în România ................................................................
Decizia nr. 158 din 10 februarie 2009 referitoare la excepția de
neconstituționalitate a dispozițiilor art. 97 alin. (5) din
Ordonanța de urgență a Guvernului nr. 194/2002
privind regimul străinilor în România ........................
Decizia nr. 175 din 10 februarie 2009 referitoare la excepția de
neconstituționalitate a dispozițiilor art. 6 din Legea
nr. 78/2000 pentru prevenirea, descoperirea și
sancționarea faptelor de corupție ..............................
Decizia nr. 214 din 17 februarie 2009 referitoare la excepția de
neconstituționalitate a dispozițiilor art. 109 alin. (1) teza
a doua din Ordonanța de urgență a Guvernului
nr. 195/2002 privind circulația pe drumurile publice ....
Decizia nr. 260 din 24 februarie 2009 referitoare la excepția de
neconstituționalitate a dispozițiilor art. 2 alin. (1), (2) și
(4)—(11), art. 11 și art. 27 din Ordonanța Guvernului
nr. 137/2000 privind prevenirea și sancționarea tuturor
formelor de discriminare ............................................
ORDONANȚE ȘI HOTĂRÂRI
ALE GUVERNULUI ROMÂNIEI
12.

— Ordonanță de urgență privind declanșarea
procedurilor de expropriere pentru cauză de utilitate

16.

191.

2–3

192.
3–5

publică a imobilelor proprietate privată situate pe
amplasamentul lucrării de interes local ăPasaj
rutier denivelat superior Basarab” ..............................
— Ordonanță de urgență privind abrogarea art. II din
Legea nr. 305/2008 pentru modificarea Ordonanței
Guvernului nr. 26/2000 cu privire la asociații și
fundații........................................................................
— Hotărâre privind scoaterea din inventarul centralizat
al bunurilor din domeniul public al statului a unui imobil
aflat în administrarea Autorității Naționale Sanitare
Veterinare și pentru Siguranța Alimentelor — Direcția
Sanitar-Veterinară și pentru Siguranța Alimentelor
Prahova, ca urmare a retrocedării acestuia către fostul
proprietar, în condițiile legii ........................................
— Hotărâre pentru modificarea și completarea
Normelor metodologice de aplicare a Legii nr. 571/2003
privind Codul fiscal, aprobate prin Hotărârea Guvernului
nr. 44/2004 ................................................................

9–10

10

11

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Decizie a președintelui Autorității Naționale de
Reglementare în Domeniul Energiei privind
reorganizarea oficiilor teritoriale ale Autorității
Naționale de Reglementare în Domeniul Energiei ....

13

ACTE ALE COMISIEI DE SUPRAVEGHERE
A ASIGURĂRILOR
— Decizie privind suspendarea, la cerere, a
desfășurării activității de broker de asigurare de către
Societatea Comercială PRO ASSISTANCE BROKER
DE ASIGURARE-REASIGURARE — S.R.L. ............

14

Rectificări ..............................................................................

15–16

5–6
425.
6–7

8–9

Pagina

155.

2

MONITORUL OFICIAL AL ROMÂNIEI, PARTEA I, Nr. 143/9.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 157
din 10 februarie 2009

referitoare la excepția de neconstituționalitate a dispozițiilor art. 5 alin. (1) din Ordonanța
de urgență a Guvernului nr. 214/1999 privind acordarea calității de luptător în rezistența
anticomunistă persoanelor condamnate pentru infracțiuni săvârșite din motive politice,
persoanelor împotriva cărora au fost dispuse, din motive politice, măsuri administrative abuzive,
precum și persoanelor care au participat la acțiuni de împotrivire cu arme și de răsturnare
prin forță a regimului comunist instaurat în România
Ioan Vida
— președinte
Nicolae Cochinescu
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor art. 5 alin. (1) din Ordonanța de urgență a
Guvernului nr. 214/1999 privind acordarea calității de luptător în
rezistența anticomunistă persoanelor condamnate pentru
infracțiuni săvârșite din motive politice, persoanelor împotriva
cărora au fost dispuse, din motive politice, măsuri administrative
abuzive, precum și persoanelor care au participat la acțiuni de
împotrivire cu arme și de răsturnare prin forță a regimului
comunist instaurat în România, excepție ridicată de Vasile
Varsta în Dosarul nr. 1.770/2/2008 al Curții de Apel București —
Secția a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției ca neîntemeiată,
susținând că jurisprudența în materie a Curții Constituționale,
de exemplu Decizia nr. 889/2008, este aplicabilă și în prezenta
cauză, de vreme ce nu au fost relevate elemente noi de natură
să determine reconsiderarea acesteia.
C U R T E A,

având în vedere actele și lucrările dosarului, reține următoarele:
Prin Încheierea din 10 iunie 2008, pronunțată în Dosarul
nr. 1.770/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 5 alin. (1) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor
condamnate pentru infracțiuni săvârșite din motive politice,
persoanelor împotriva cărora au fost dispuse, din motive
politice, măsuri administrative abuzive, precum și
persoanelor care au participat la acțiuni de împotrivire cu
arme și de răsturnare prin forță a regimului comunist
instaurat în România.
Excepția de neconstituționalitate a fost ridicată de Vasile
Varsta într-o acțiune de contencios administrativ având ca obiect
anularea unui act administrativ.
În motivarea excepției de neconstituționalitate autorul
acesteia susține că dispozițiile art. 5 alin. (1) din Ordonanța de
urgență a Guvernului nr. 214/1999, prin aceea că prevăd un

termen pentru introducerea cererilor privind acordarea calității
de luptător în rezistența anticomunistă, încalcă art. 16 din Legea
fundamentală, având în vedere că ăo mare categorie de
persoane care se află în situațiile prevăzute în ordonanță este
privată de drepturile ce i se cuvin, în condițiile în care alte
persoane, care se află în situații absolut identice, și care au
depus cereri în termenul stabilit prin ordonanță, beneficiază de
drepturile prevăzute în ordonanță”.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile art. 5 alin. (1)
din Ordonanța de urgență a Guvernului nr. 214/1999 sunt
constituționale, astfel cum s-a mai pronunțat Curtea
Constituțională prin deciziile nr. 466/2005 și nr. 889/2008.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5 alin. (1) din Ordonanța de urgență a Guvernului
nr. 214/1999 privind acordarea calității de luptător în rezistența
anticomunistă persoanelor condamnate pentru infracțiuni
săvârșite din motive politice, persoanelor împotriva cărora au
fost dispuse, din motive politice, măsuri administrative abuzive,
precum și persoanelor care au participat la acțiuni de împotrivire
cu arme și de răsturnare prin forță a regimului comunist instaurat
în România, ordonanță publicată în Monitorul Oficial al
României, Partea I, nr. 650 din 30 decembrie 1999, și aprobată
cu modificări și completări prin Legea nr. 568/2001, publicată în
Monitorul Oficial al României, Partea I, nr. 688 din 30 octombrie
2001. Potrivit articolului unic din Legea nr. 670/2002 de aprobare
a Ordonanței Guvernului nr. 64/2002 pentru modificarea și
completarea Ordonanței de urgență a Guvernului nr. 214/1999,
lege publicată în Monitorul Oficial al României, Partea I, nr. 935
din 20 decembrie 2002, dispozițiile art. 5 alin. (1) din ordonanța
criticată aveau următorul cuprins: ăCererea poate fi introdusă de

MONITORUL OFICIAL AL ROMÂNIEI, PARTEA I, Nr. 143/9.III.2009
persoana condamnată sau supusă unei măsuri administrative
abuzive ori, după decesul acesteia, de soțul sau rudele până la
gradul al patrulea inclusiv, până cel târziu la 31 decembrie
2003.”
Curtea constată că termenul cuprins la art. 5 alin. (1) din
ordonanța de urgență a fost modificat prin art. II din Legea
nr. 173/2006 pentru modificarea și completarea Ordonanței de
urgență a Guvernului nr. 214/1999, publicată în Monitorul Oficial
al României, Partea I, nr. 438 din 22 mai 2006, astfel: ăSe acordă
un termen de 6 luni de la data intrării în vigoare a prezentei legi,
în care persoanele condamnate sau supuse unei măsuri
administrative abuzive ori, după decesul acestora, soțul sau
rudele până la gradul al patrulea inclusiv pot depune cerere
pentru constatarea calității de luptător în rezistența
anticomunistă.”
În opinia autorului excepției, dispozițiile legale criticate
contravin principiului egalității cetățenilor în drepturi, garantat de
art. 16 din Constituție.
Analizând excepția de neconstituționalitate, Curtea
Constituțională constată că dispozițiile art. 5 alin. (1) din
Ordonanța de urgență a Guvernului nr. 214/1999 privind
acordarea calității de luptător în rezistența anticomunistă
persoanelor condamnate pentru infracțiuni săvârșite din motive
politice, persoanelor împotriva cărora au fost dispuse, din motive
politice, măsuri administrative abuzive, precum și persoanelor

3

care au participat la acțiuni de împotrivire cu arme și de
răsturnare prin forță a regimului comunist instaurat în România
au mai fost supuse în numeroase rânduri controlului de
constituționalitate, prin raportare la critici de neconstituționalitate
asemănătoare celor formulate în prezenta cauză. Un exemplu în
acest sens este Decizia nr. 466 din 20 septembrie 2005,
publicată în Monitorul Oficial al României, Partea I, nr. 962 din
31 octombrie 2005, prin care Curtea a respins excepția de
neconstituționalitate, reținând, în esență, că ărecunoașterea
calității de luptător în rezistența anticomunistă și, ca urmare a
recunoașterii acestei calități, acordarea drepturilor prevăzute de
Ordonanța de urgență a Guvernului nr. 214/1999, nu pot avea
loc sine die, stabilirea unui termen pentru exercitarea acestui
drept fiind necesară pentru instituirea și menținerea stabilității și
securității raporturilor juridice civile și a ordinii de drept, specifice
unui stat democratic. Lipsa de diligență a titularului dreptului nu
se poate constitui într-un argument pentru a susține încălcarea
principiului nediscriminării între persoanele care își exercită
dreptul subiectiv în limitele termenului prescris de lege și cele
care, neglijând prevederile legale, sunt în situația de a fi pierdut
posibilitatea exercitării dreptului.”
Rațiunile ce au consolidat soluția pronunțată prin decizia
menționată se mențin și în această cauză, deoarece nu au fost
expuse aspecte noi, de natură să determine reconsiderarea
jurisprudenței în materie a Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. (1) din Ordonanța de urgență a Guvernului nr. 214/1999
privind acordarea calității de luptător în rezistența anticomunistă persoanelor condamnate pentru infracțiuni săvârșite din motive
politice, persoanelor împotriva cărora au fost dispuse, din motive politice, măsuri administrative abuzive, precum și persoanelor
care au participat la acțiuni de împotrivire cu arme și de răsturnare prin forță a regimului comunist instaurat în România, excepție
ridicată de Vasile Varsta în Dosarul nr. 1.770/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 10 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 158
din 10 februarie 2009

referitoare la excepția de neconstituționalitate a dispozițiilor art. 97 alin. (5) din Ordonanța
de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Jaf Dlshad Ahmed în Dosarul
nr. 3.498/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă
interpretul autorizat de limbă arabă, domnul Dalati Bassam,
desemnat spre a asigura traducerea în cauză.

4

MONITORUL OFICIAL AL ROMÂNIEI, PARTEA I, Nr. 143/9.III.2009

Cauza fiind în stare de judecată, reprezentantul Ministerului
Public pune concluzii de respingere a excepției ca neîntemeiată,
având în vedere jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 19 iunie 2008, pronunțată în Dosarul
nr. 3.498/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în
România.
Excepția de neconstituționalitate a fost ridicată de Jaf Dlshad
Ahmed într-o cauză de contencios administrativ privind
prelungirea măsurii de luare în custodie publică.
În motivarea excepției de neconstituționalitate autorul
acesteia susține că prevederile art. 97 alin. (5) din Ordonanța
de urgență a Guvernului nr. 194/2002 sunt contrare dreptului la
apărare, liberului acces la justiție și principiului independenței
justiției ăîn măsura în care acestea nu reglementează o
procedură clară de prelungire a perioadei de luare în custodie
publică”, precum și datorită faptului că durata procedurii este
limitată, iar soluția prelungirii custodiei este impusă instanței prin
lege. Mai arată că textul legal criticat nu include printre cazurile
de încetare de drept a măsurii luării în custodie publică și situația
în care străinului i s-a acordat permisiunea de ședere în
România, în conformitate cu prevederile legale.
Curtea de Apel București — Secția a VIII-a contencios
administrativ și fiscal apreciază că dispozițiile art. 97 alin. (5)
din ordonanța criticată sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile art. 97 alin. (5)
din Ordonanța de urgență a Guvernului nr. 194/2002 sunt în
concordanță cu normele constituționale și convenționale pretins
încălcate, precizând că prevederile art. 1 alin. (4) din Legea
fundamentală nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 97 alin. (5) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul conținut:
ă(5) Prelungirea duratei de luare în custodie publică a
străinilor prevăzuți la alin. (2) care nu au putut fi îndepărtați de
pe teritoriul României în termen de 30 de zile se dispune de
către curtea de apel în a cărei rază de competență teritorială se
află locul de cazare, la solicitarea motivată a Oficiului Român
pentru Imigrări. Instanța trebuie să se pronunțe înainte de
expirarea termenului luării în custodie publică dispuse anterior,
iar hotărârea instanței este irevocabilă.”

Autorul excepției invocă încălcarea prevederilor art. 1 alin. (4)
referitoare la principiul separației și echilibrului puterilor în stat,
ale art. 21 — Accesul liber la justiție, ale art. 24 — Dreptul la
apărare, art. 53 — Restrângerea exercițiului unor drepturi sau al
unor libertăți și art. 124 — Înfăptuirea justiției, din Constituție.
Sunt invocate, de asemenea, prevederile art. 5 din Convenția
pentru apărarea drepturilor omului și a libertăților fundamentale,
privind dreptul la libertate și la siguranță.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată. Dispozițiile art. 97 alin. (5) din Ordonanța de
urgență a Guvernului nr. 194/2002 privind regimul străinilor în
România nu conțin norme de natură să îngrădească liberul
acces la justiție al persoanelor cărora li se adresează și nici nu
afectează exercitarea neîngrădită a dreptului la apărare, cu
garanțiile sale procesuale specifice. Dimpotrivă, textul criticat
reglementează competența curții de apel în a cărei rază de
competență teritorială se află locul de cazare al străinului, de a
se pronunța asupra prelungirii duratei de luare în custodie, la
solicitarea motivată a Oficiului Român pentru Imigrări. Prin
urmare, instanța de judecată, și nu legea, este cea care dispune
această măsură, în urma soluționării cauzei în care străinul, în
calitate de parte, beneficiază de toate garanțiile dreptului la
apărare și ale unui proces echitabil în fața unei instanțe
independente și imparțiale. Faptul că instanței de judecată îi
este impus un termen imperativ pentru pronunțarea hotărârii,
raportat la data expirării termenului luării în custodie publică
dispuse anterior, sau că hotărârea are caracter irevocabil nu
sunt aspecte de natură să afecteze exercitarea drepturilor
fundamentale invocate. Dimpotrivă, acestea dau expresie
prevederilor art. 21 alin. (3) din Constituție privind soluționarea
cauzelor într-un termen rezonabil, circumstanțiat la necesitatea
rezolvării cu celeritate și în anumite termene a cauzelor
referitoare la situația străinilor în România. Faptul că autorul
excepției critică ădurata limitată a procedurii” nu poate fi
considerat în niciun caz ca fiind contrar prevederilor Legii
fundamentale.
Cât privește susținerile referitoare la natura neclară a
procedurii de prelungire a perioadei de luare în custodie publică,
Curtea constată că acestea nu pot fi reținute, textul de lege
criticat cuprinzând elemente suficiente, clare și previzibile, astfel
încât subiectul de drept să înțeleagă conduita pe care norma
juridică o impune. Sub aspectul criticilor privind lipsa de
reglementare a unui anumit caz în care, în opinia autorului
excepției, ar trebui să fie reglementată încetarea de drept a
măsurii de prelungire a luării în custodie publică, instanța de
contencios constituțional constată că nu este de competența sa
examinarea unei excepții din prisma unor pretinse omisiuni
legislative sau redactări nesatisfăcătoare, întrucât în acest mod
ar încălca prevederile art. 61 din Legea fundamentală,
referitoare la rolul Parlamentului de unică autoritate legiuitoare
a țării.
Curtea constată că prevederile art. 5 din Convenția pentru
apărarea drepturilor omului și a libertăților fundamentale,
invocate în cauză, nu pot constitui un argument în susținerea
excepției, deoarece prelungirea duratei de luare în custodie
publică reprezintă o măsură administrativă, iar nu o măsură
privativă de libertate. De altfel, Curtea s-a mai pronunțat asupra
constituționalității prevederilor art. 97 alin. (5) din Ordonanța de
urgență a Guvernului nr. 194/2002 privind regimul străinilor în
România, de pildă prin Decizia nr. 773 din 7 noiembrie 2006,
publicată în Monitorul Oficial al României, Partea I, nr. 1.009 din
19 decembrie 2006, sau Decizia nr. 28 din 13 ianuarie 2009,
publicată în Monitorul Oficial al României, Partea I, nr. 49 din
27 ianuarie 2009.

MONITORUL OFICIAL AL ROMÂNIEI, PARTEA I, Nr. 143/9.III.2009

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 97 alin. (5) din Ordonanța de urgență a Guvernului
nr. 194/2002 privind regimul străinilor în România, excepție ridicată de Jaf Dlshad Ahmed în Dosarul nr. 3.498/2/2008 al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 10 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 175
din 10 februarie 2009

referitoare la excepția de neconstituționalitate a dispozițiilor art. 6 din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Alina Claudia Mara în Dosarul nr. 3.409/100/2008 al
Tribunalului Maramureș — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2008, pronunțată în Dosarul
nr. 3.409/100/2008, Tribunalul Maramureș — Secția penală a
sesizat Curtea Constituțională cu excepția de
neconstituționalitate a prevederilor art. 6 din Legea
nr. 78/2000 pentru prevenirea, descoperirea și sancționarea
faptelor de corupție, excepție ridicată de Alina Claudia Mara
în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 23 alin. (12), art. 73 alin. (3),

art. 21 alin. (3), art. 124 alin. (2), art. 11, art. 20 raportat la art. 7
din Convenția pentru apărarea drepturilor omului și a libertăților
fundamentale, deoarece legiuitorul a integrat dispoziții generale
într-o lege specială, autorizând aplicarea prin analogie a
pedepsei prevăzute în Codul penal.
Tribunalul Maramureș — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de neconstituționalitate este neîntemeiată, sens în care face trimitere la
jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 din Legea nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 219 din 18 mai 2000,
care au următorul conținut: ăInfracțiunile de luare de mită —
prevăzută la art. 254 din Codul penal, de dare de mită —
prevăzută la art. 255 din Codul penal, de primire de foloase

6

MONITORUL OFICIAL AL ROMÂNIEI, PARTEA I, Nr. 143/9.III.2009

necuvenite — prevăzută la art. 256 din Codul penal și de trafic
de influență — prevăzută la art. 257 din Codul penal se
pedepsesc potrivit acelor texte de lege.”
Examinând excepția de neconstituționalitate, Curtea
constată că dispozițiile legale criticate au mai fost examinate din
perspectiva unor critici similare. Astfel, cu prilejul pronunțării
Deciziei nr. 48 din 24 ianuarie 2006, publicată în Monitorul
Oficial al României, Partea I, nr. 162 din 21 februarie 2006,
Curtea Constituțională a respins ca neîntemeiată excepția de
neconstituționalitate a dispozițiilor art. 6 din Legea nr. 78/2000,
reținând în esență că ăreglementarea care formează obiectul
excepției nu constituie o incriminare prin analogie, așa cum
greșit susține autorul acesteia, ci o legiferare a răspunderii
penale printr-o normă juridică explicativă, care nu încalcă
prevederile art. 23 alin. (12) din Legea fundamentală și ale art. 7
din Convenția pentru apărarea drepturilor omului și a libertăților

fundamentale. De altfel, analogia, ca instituție juridică, se
plasează în sfera aplicării legii ca argument de interpretare, și nu
în cea a procesului legislativ. Folosirea acestei noțiuni pentru
caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat. Or,
dispoziția legală atacată prevede expres că infracțiunile
nominalizate se pedepsesc potrivit textelor din Codul penal în
care sunt incriminate”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Alina Claudia Mara în Dosarul nr. 3.409/100/2008 al Tribunalului Maramureș —
Secția penală.
Definitivă și general obligatorie.
Pronunțată în ședința publică din data de 10 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 214
din 17 februarie 2009

referitoare la excepția de neconstituționalitate a dispozițiilor art. 109 alin. (1) teza a doua
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 109 alin. (1) teza a doua din Ordonanța de
urgență a Guvernului nr. 195/2002 privind circulația pe drumurile
publice, excepție invocată de Doru Florin Radu în Dosarul
nr. 3.655/221/2008 al Judecătoriei Deva.

La apelul nominal lipsesc părțile, față de care procedura de
citare este legal îndeplinită.
Având cuvântul, reprezentantul Ministerului Public pune
concluzii de respingere a excepției de neconstituționalitate ca
neîntemeiată, invocând și jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 30 septembrie 2008, pronunțată în
Dosarul nr. 3.655/221/2008, Judecătoria Deva a sesizat
Curtea Constituțională cu excepția de neconstituționalitate
a dispozițiilor art. 109 alin. (1) teza a doua din Ordonanța de
urgență a Guvernului nr. 195/2002, excepție invocată de Doru
Florin Radu.

MONITORUL OFICIAL AL ROMÂNIEI, PARTEA I, Nr. 143/9.III.2009
În motivarea excepției de neconstituționalitate se susține,
în esență, că din interpretarea art. 125 și 126 din Legea
fundamentală se deduce fără dubiu că aplicarea sancțiunilor de
orice fel se poate face numai de către instanța de judecată, doar
aceasta fiind independentă și imparțială, nicidecum de organele
de poliție, care, făcând parte din organele administrației și din
puterea executivă, nu sunt independente și imparțiale, ci sunt
în raporturi de subordonare ierarhică. În opinia autorului
excepției, aceste organe de poliție au, practic, regimul
procurorului, care, în stadiul actualei legislații din țara noastră,
nu întrunește cerințele de imparțialitate, sens în care s-a
pronunțat constant Curtea Europeană a Drepturilor Omului.
Judecătoria
Deva
apreciază
că
excepția
de
neconstituționalitate este neîntemeiată, arătând că dispozițiile
criticate nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile criticate sunt
constituționale, întrucât dispozițiile legale criticate nu încalcă
prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile tezei a doua a art. 109 alin. (1) din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, cu modificările și completările

7

ulterioare,
având
următorul
conținut:
ăConstatarea
contravențiilor și aplicarea sancțiunilor se fac direct de către
polițistul rutier [ ].”
În susținerea excepției se invocă art. 124, 125 și 126 din
Constituție, privind înfăptuirea justiției, statutul judecătorilor și,
respectiv, instanțele judecătorești.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.
Faptul că, potrivit art. 109 alin. (1) din Ordonanța de urgență
a Guvernului nr. 195/2002, sancțiunile contravenționale
prevăzute de acest act normativ se aplică de către polițistul
rutier dă expresie competenței acestui reprezentant al autorității
publice, astfel cum a fost reglementată de legiuitor, și nu aduce
nicio atingere dispozițiilor constituționale invocate de autorul
excepției.
Astfel, potrivit art. 1 alin. (3) din aceeași ordonanță de
urgență, ăAutoritatea competentă în domeniul circulației pe
drumurile publice privind inițierea și avizarea unor reglementări,
precum și aplicarea și exercitarea controlului privind respectarea
normelor din acest domeniu este Ministerul Administrației și
Internelor, prin Inspectoratul General al Poliției Române”, iar
potrivit art. 2 din același act normativ, ăîndrumarea,
supravegherea și controlul respectării normelor de circulație pe
drumurile publice se fac de către poliția rutieră din cadrul
Inspectoratului General al Poliției Române, care are obligația să
ia măsurile legale în cazul în care constată încălcări ale
acestora”. Polițistul rutier nu înfăptuiește justiția și nu se
substituie în niciun fel instanțelor judecătorești, ci doar face
aplicarea unor dispoziții prin care legiuitorul, în considerarea
pericolului social al unor fapte, le-a reglementat ca fiind
contravenții și a stabilit sancțiuni corespunzătoare.
De altfel, măsurile dispuse de reprezentanții poliției rutiere
sunt supuse controlului instanțelor judecătorești, prin
posibilitatea persoanei contraveniente de a formula plângere
împotriva procesului-verbal de contravenție, plângere care,
potrivit art. 118 alin. (2) din Ordonanța de urgență a Guvernului
nr. 195/2002, suspendă executarea acestor măsuri, de la data
înregistrării plângerii contravenționale până la data rămânerii
definitive și irevocabile a hotărârii judecătorești. În acest fel, se
asigură accesul la instanțele judecătorești și la toate garanțiile
unui proces echitabil, inclusiv cele care privesc independența și
imparțialitatea, la care face referire autorul excepției.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 109 alin. (1) teza a doua din Ordonanța de urgență a
Guvernului nr. 195/2002 privind circulația pe drumurile publice, excepție invocată de Doru Florin Radu în Dosarul nr. 3.655/221/2008
al Judecătoriei Deva.
Definitivă și general obligatorie.
Pronunțată în ședința publică din data de 17 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

8

MONITORUL OFICIAL AL ROMÂNIEI, PARTEA I, Nr. 143/9.III.2009
CURTEA CONSTITUȚIONALĂ

D E C I Z I A Nr. 260
din 24 februarie 2009

referitoare la excepția de neconstituționalitate a dispozițiilor art. 2 alin. (1), (2) și (4)—(11),
art. 11 și art. 27 din Ordonanța Guvernului nr. 137/2000
privind prevenirea și sancționarea tuturor formelor de discriminare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 2 alin. (1), (2) și (4)—(11), art. 11 și art. 27 din
Ordonanța Guvernului nr. 137/2000 privind prevenirea și
sancționarea tuturor formelor de discriminare, excepție ridicată
de Ministerul Public — Parchetul de pe lângă Înalta Curte de
Casație și Justiție în Dosarele nr. 4.150/62/2008,
nr. 1.008/119/2008, nr. 3.511/62/2008 și nr. 2.805/62/2008 ale
Curții de Apel Brașov — Secția litigii de muncă și asigurări
sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 1.948D/2008,
nr. 1.957D/2008, nr. 1.958D/2008 și nr. 1.996D/2008, pune în
discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992,
conexarea
dosarelor
nr.
1.957D/2008,
nr. 1.958D/2008 și nr. 1.996D/2008 la Dosarul nr. 1.948D/2008,
care este primul înregistrat.
Cauza este în stare de judecată.
Reprezentantul Ministerului Public, având în vedere
jurisprudența în materie a Curții Constituționale, concretizată
prin Decizia nr. 1.325/2008, pune concluzii de respingere a
excepției de neconstituționalitate ca devenită inadmisibilă.
C U R T E A,

având în vedere actele și lucrările dosarelor, reține următoarele:
Prin încheierile din 17 și 24 septembrie 2008 și 1 octombrie
2008,
pronunțate
în
dosarele
nr.
4.150/62/2008,
nr. 1.008/119/2008, nr. 3.511/62/2008 și nr. 2.805/62/2008,
Curtea de Apel Brașov — Secția litigii de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 2 alin. (1), (2) și
(4)—(11), art. 11 și art. 27 din Ordonanța Guvernului
nr. 137/2000 privind prevenirea și sancționarea tuturor
formelor de discriminare.
Excepția a fost ridicată de Ministerul Public — Parchetul de
pe lângă Înalta Curte de Casație și Justiție, cu ocazia soluționării
unor litigii de muncă.
În motivarea excepției de neconstituționalitate autorul
acesteia susține că dispozițiile de lege criticate încalcă
prevederile constituționale ale art. 1 alin. (4), ale art. 61 alin. (1)

și art. 126 alin. (6), în măsura în care din acestea rezultă că
instanțele judecătorești au competența de a cenzura soluția
aleasă de legiuitor și să acorde drepturi salariale prevăzute
exclusiv în beneficiul altor categorii de salariați decât reclamanții,
instituindu-se, astfel, pe cale judiciară, sisteme de salarizare
paralele celor stabilite prin acte normative.
Instanța de judecată apreciază că dispozițiile de lege vizate
de excepție sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 alin. (1), (2) și (4)—(11), art. 11 și art. 27 din
Ordonanța Guvernului nr. 137/2000 privind prevenirea și
sancționarea tuturor formelor de discriminare, republicată în
Monitorul Oficial al României, Partea I, nr. 99 din 8 februarie
2007.
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (4), care consacră principiul separației puterilor,
ale art. 61 alin. (1) în conformitate cu care Parlamentul este
unica autoritate legiuitoare a țării și art. 126 alin. (6) privind
controlul judecătoresc al actelor administrative ale autorităților
publice.
Examinând excepția de neconstituționalitate, Curtea reține
că, ulterior sesizării sale, prin Decizia nr. 1.325 din 4 decembrie
2008, publicată în Monitorul Oficial al României, Partea I, nr. 872
din 23 decembrie 2008, a constatat că dispozițiile Ordonanței
Guvernului nr. 137/2000 privind prevenirea și sancționarea
tuturor formelor de discriminare sunt neconstituționale în măsura
în care din acestea se desprinde înțelesul că instanțele
judecătorești au competența să anuleze ori să refuze aplicarea
unor acte normative cu putere de lege, considerând că sunt
discriminatorii, și să le înlocuiască cu norme create pe cale
judiciară sau cu prevederi cuprinse în alte acte normative.
În aceste condiții, excepția de neconstituționalitate a devenit
inadmisibilă.

MONITORUL OFICIAL AL ROMÂNIEI, PARTEA I, Nr. 143/9.III.2009

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 2 alin. (1), (2) și (4)—(11), art. 11
și art. 27 din Ordonanța Guvernului nr. 137/2000 privind prevenirea și sancționarea tuturor formelor de discriminare, excepție
ridicată de Ministerul Public — Parchetul de pe lângă Înalta Curte de Casație și Justiție în dosarele nr. 4.150/62/2008,
nr. 1.008/119/2008, nr. 3.511/62/2008 și nr. 2.805/62/2008 ale Curții de Apel Brașov — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 24 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind declanșarea procedurilor de expropriere pentru cauză de utilitate publică
a imobilelor proprietate privată situate pe amplasamentul lucrării de interes local
ăPasaj rutier denivelat superior Basarab”
Având în vedere faptul că până în momentul de față procedurile de expropriere pentru realizarea lucrării de interes local
ăPasaj rutier denivelat superior Basarab” au fost realizate în proporție de 97,5%, iar executarea construcțiilor s-a efectuat în
proporție de aproximativ 40%,
fiind cunoscut faptul că prin realizarea lucrării de interes local ăPasaj rutier denivelat superior Basarab” s-au urmărit
închiderea inelului de circulație și crearea unor condiții mai bune de trafic pentru locuitorii municipiului București, prin fluidizarea
traficului și descongestionarea circulației, cu atât mai mult cu cât la nivelul pasajului sunt preconizate a funcționa două linii RATB
care să asigure legătura între diverse zone ale orașului, cum ar fi cartierul Drumul Taberei, bd. Titulescu și Gara de Nord,
luând în considerare faptul că întreruperea lucrărilor afectează întreaga activitate economico-socială a orașului,
înregistrând un impact negativ la nivelul populației bucureștene, prin blocajele de circulație, devierea transportului în comun,
tulburarea participanților la trafic și, nu în ultimul rând, prin crearea de dezechilibre în cadrul activității operatorilor economici din
zonele limitrofe lucrărilor,
ținând cont de faptul că întreruperea lucrărilor cauzează prejudicii majore, începând cu disfuncționalitățile sus-menționate
și până la costuri suplimentare, determinate de măsurile de conservare care trebuie întreprinse odată cu oprirea lucrărilor, evaluate
la circa 30 milioane euro/lună, care ar trebui să fie suportate în parte și de populația orașului,
toate aceste aspecte creând premisele unei situații extraordinare, a cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se aprobă declanșarea procedurilor de
expropriere pentru cauză de utilitate publică a imobilelor
proprietate privată situate pe amplasamentul lucrării de interes
local ăPasaj rutier denivelat superior Basarab”, declarată de
utilitate publică potrivit art. 2 din Legea nr. 198/2004 privind
unele măsuri prealabile lucrărilor de construcție de drumuri de
interes național, județean și local, cu modificările și completările
ulterioare, expropriator fiind municipiul București.

(2) Imobilele supuse exproprierii pentru cauză de utilitate
publică sunt menționate în anexa care face parte integrantă din
prezenta ordonanță de urgență.
Art. 2. — Se aprobă, în vederea asigurării plății justei
despăgubiri pentru imobilele situate pe amplasamentul lucrării
de interes local prevăzut la art. 1, suma globală estimată de
104.720 mii lei, alocată prin bugetul Primăriei Municipiului
București.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Viceprim-ministru, ministrul administrației și internelor,
Dan Nica
Ministrul culturii, cultelor și patrimoniului național,
Theodor Paleologu
Ministrul finanțelor publice,
Gheorghe Pogea
București, 25 februarie 2009.
Nr. 12.

10

MONITORUL OFICIAL AL ROMÂNIEI, PARTEA I, Nr. 143/9.III.2009
ANEXĂ

L I S TA

imobilelor supuse exproprierii pentru cauză de utilitate publică
• Șos. Orhideelor nr. 36, sectorul 6 — lot 1 în suprafață de 105,48 m2
• Șos. Orhideelor nr. 50, sectorul 6 — suprafață totală de 155,61 m2
• Șos. Orhideelor nr. 52, sectorul 6 — lot 1 în suprafață de 110, 22 m2
• Șos. Orhideelor nr. 54, sectorul 6 — suprafață totală de 371,41 m2
• Șos. Orhideelor nr. 15, sectorul 6 — lot 7/2 în suprafață de 224 m2
• Șos. Orhideelor nr. 27—29, sectorul 6 — lot 1 în suprafață de 1.269, 22 m2
• Șos. Orhideelor nr. 26 bis, sectorul 6 — suprafață totală de 401,32 m2
• Șos. Orhideelor nr. 46, sectorul 6 — lot 1/2 în suprafață de 438,20 m2; lot 1/1 în suprafață de 708,69 m2
• Calea Plevnei nr. 159, sectorul 6 — în suprafață de 509,90 m2
• Str. Vasile Milea nr. 2E, sectorul 6 — în suprafață de 346,43 m2
• Str. Vasile Milea nr. 2F, sectorul 6 — în suprafață de 171 m2
• Str. Vasile Milea nr. 2C, sectorul 6 — în suprafață de 127,41 m2
• Bd. Gării de Nord nr. 1—3, sectorul 6 — lot 1 în suprafață de 134 m2; lot 2 în suprafață de 58 m2
• Str. Grozăvești nr. 34, sectorul 6 — în suprafață de 242,52 m2
• Str. Econom Cezărescu nr. 17—19, sectorul 6 — în suprafață de 381,26 m2
• Str. Giulești nr. 2—4, sectorul 6 — în suprafață de 19,07 m2
NOTĂ:

Imobilele sus-menționate au fost identificate în conformitate cu planurile-situație prevăzute în anexa
la Hotărârea Consiliului General al Municipiului București nr. 50 din 24 februarie 2009.

GUVERNUL ROMÂNIEI

ORDONANȚĂ DE URGENȚĂ
privind abrogarea art. II din Legea nr. 305/2008 pentru modificarea Ordonanței Guvernului
nr. 26/2000 cu privire la asociații și fundații
Prin intrarea în vigoare a Legii nr. 305/2008 pentru modificarea Ordonanței Guvernului nr. 26/2000 cu privire la asociații
și fundații, existența asociațiilor și fundațiilor înființate deja este pusă sub semnul incertitudinii, datorită obligațiilor instituite în
sarcina acestora și, în special, datorită dificultăților practice generate pentru acestea prin sancțiunea statuată la art. II din lege.
Astfel, aceste subiecte de drept au obligația ca în termen de 6 luni de la intrarea în vigoare a legii, respectiv 22 decembrie
2008, să își schimbe denumirea dacă aceasta include ăsintagme sau cuvinte susceptibile să creeze confuzie cu denumirea unor
autorități sau instituții publice de interes național ori local”. După expirarea termenului de 6 luni, orice autoritate, instituție sau
persoană interesată poate solicita în instanță dizolvarea asociației sau fundației.
Incertitudinea majoră ce planează asupra existenței subiectelor de drept ce fac obiectul de reglementare al legii rezidă din
faptul că textul de lege nu precizează niciun fel de criterii de definire a unei sintagme susceptibile de a crea o confuzie și nici nu
reglementează sau sancționează, după caz, în vreun fel, situația în care instituții publice cu denumiri similare celor folosite de
către asociații sau fundații sunt înființate la o dată ulterioară constituirii asociațiilor sau fundațiilor.
Mai mult, principiul neretroactivității legii este total nesocotit prin introducerea acestor condiții retroactive imperative, care
vizează însăși existența acestor entități legal constituite, care au îndeplinit toate condițiile impuse de lege la data înființării lor și
care au obținut din partea Ministerului Justiției dovada privind disponibilitatea denumirii solicitate, existând astfel un control asupra
denumirii alese de organizațiile neguvernamentale la momentul înființării lor.
Luând în considerare motivele arătate, pentru reglementarea situației expuse mai sus, în vederea înlăturării oricăror
elemente de subiectivism care vulnerabilizează în mod inacceptabil asociații și fundații care au deja un renume pe plan național
sau chiar internațional și, nu în ultimul rând, în scopul respectării principiului neretroactivității legii,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul II din Legea nr. 305/2008 pentru
modificarea Ordonanței Guvernului nr. 26/2000 cu privire la

asociații și fundații, publicată în Monitorul Oficial al României,
Partea I, nr. 855 din 19 decembrie 2008, se abrogă.

PRIM-MINISTRU

EMIL BOC
Contrasemnează:
p. Ministrul justiției și libertăților cetățenești,
Alina Mihaela Bica,
secretar de stat
București, 4 martie 2009.
Nr. 16.

11

MONITORUL OFICIAL AL ROMÂNIEI, PARTEA I, Nr. 143/9.III.2009
GUVERNUL ROMÂNIEI

HOTĂRÂRE
privind scoaterea din inventarul centralizat al bunurilor din domeniul public al statului
a unui imobil aflat în administrarea Autorității Naționale Sanitare Veterinare și pentru
Siguranța Alimentelor — Direcția Sanitar-Veterinară și pentru Siguranța Alimentelor Prahova,
ca urmare a retrocedării acestuia către fostul proprietar, în condițiile legii
În temeiul art. 108 din Constituția României, republicată, al art. 20 alin. (1) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 2 alin. (1) din Hotărârea Guvernului
nr. 1.705/2006 pentru aprobarea inventarului centralizat al bunurilor din domeniul public al statului, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă scoaterea din inventarul centralizat al
bunurilor din domeniul public al statului a imobilului înregistrat la
poziția cu nr. M.F.P. 26.552 din anexa nr. 26 la Hotărârea
Guvernului nr. 1.705/2006 pentru aprobarea inventarului
centralizat al bunurilor din domeniul public al statului, cu
modificările și completările ulterioare, aflat în administrarea
Autorității Naționale Sanitare Veterinare și pentru Siguranța
Alimentelor — Direcția Sanitar-Veterinară și pentru Siguranța

Alimentelor Prahova, având datele de identificare prevăzute în
anexa care face parte integrantă din prezenta hotărâre, ca
urmare a retrocedării acestuia către persoana îndreptățită, în
condițiile legii.
Art. 2. — Ministerul Finanțelor Publice și Autoritatea
Națională Sanitară Veterinară și pentru Siguranța Alimentelor
vor duce la îndeplinire prevederile prezentei hotărâri.

PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
Președintele Autorității Naționale Sanitare Veterinare
și pentru Siguranța Alimentelor,
Marian Zlotea
Ministrul agriculturii, pădurilor și dezvoltării rurale,
Ilie Sârbu
Ministrul finanțelor publice,
Gheorghe Pogea

București, 25 februarie 2009.
Nr. 191.

ANEXĂ

D AT E L E D E I D E N T I F I C A R E

ale imobilului care se scoate din inventarul centralizat al bunurilor din domeniul public al statului,
ca urmare a retrocedării acestuia către fostul proprietar, în condițiile legii

Adresa imobilului
care se transmite

Comuna Puchenii Mari,
județul Prahova

Persoana juridică de la care
se scoate imobilul

Autoritatea Naţională Sanitară
Veterinară şi pentru Siguranţa
Alimentelor — Direcţia SanitarVeterinară şi pentru Siguranţa
Alimentelor Prahova

Număr de identificare
atribuit de
Ministerul Finanțelor Publice

26.552

Caracteristicile tehnice
ale imobilului

Sc = 82 m2; Sd = 98 m2;
P; S curte = 1.478 m2;
cărămidă.

12

MONITORUL OFICIAL AL ROMÂNIEI, PARTEA I, Nr. 143/9.III.2009
GUVERNUL ROMÂNIEI

HOTĂRÂRE
pentru modificarea și completarea Normelor metodologice de aplicare a Legii nr. 571/2003
privind Codul fiscal, aprobate prin Hotărârea Guvernului nr. 44/2004
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice de aplicare a Legii
nr. 571/2003 privind Codul fiscal, aprobate prin Hotărârea
Guvernului nr. 44/2004, publicată în Monitorul Oficial al
României, Partea I, nr. 112 din 6 februarie 2004, cu modificările
și completările ulterioare, se modifică și se completează după
cum urmează:
— Titlul VII ăAccize și alte taxe speciale”
1. La punctul 51.3, alineatul (10) se modifică și va avea
următorul cuprins:
ă(10) Eliberarea autorizației de utilizator final este
condiționată de prezentarea de către operatorul economic
solicitant a dovezii privind constituirea unei garanții, al cărei
cuantum se va stabili după cum urmează:
a) pentru produsele energetice prevăzute la art. 175 alin. (3)
și, respectiv, în anexa nr. 1 la titlul VII din Codul fiscal, garanția
va reprezenta o sumă echivalentă cu 50% din valoarea accizelor
aferente cantității de produse aprobate;
b) pentru produsele energetice prevăzute la art. 175 alin. (2),
altele decât cele de la alin. (3) al aceluiași articol, din Codul
fiscal, garanția va reprezenta o sumă echivalentă cu 50% din
valoarea calculată pe baza accizei aferente motorinei, aplicată
asupra cantității de produse aprobate.”
2. La punctul 51.3, după alineatul (10) se introduce un nou
alineat, alineatul (101), cu următorul cuprins:
ă(10 1 ) Garanția stabilită în conformitate cu prevederile
alin. (10) se reduce după cum urmează:
a) cu 50%, în cazul în care operatorul economic își
desfășoară activitatea cu produse energetice accizabile în ultimii
2 ani consecutivi, în calitate de utilizator final, fără încălcarea
legislației fiscale aplicabile acestora, și a respectat, în ultimii
2 ani, destinația utilizării produselor energetice în scopurile
înscrise în autorizațiile de utilizator final anterioare;
b) cu 75%, în cazul în care operatorul economic își
desfășoară activitatea cu produse energetice accizabile în ultimii

3 ani consecutivi, în calitate de utilizator final, fără încălcarea
legislației fiscale aplicabile acestora, și a respectat, în ultimii
3 ani, destinația utilizării produselor energetice în scopurile
înscrise în autorizațiile de utilizator final anterioare;
c) cu 100%, în cazul marilor contribuabili care își desfășoară
activitatea cu produse energetice accizabile în ultimul an, în
calitate de utilizator final, fără încălcarea legislației fiscale
aplicabile acestora, și au respectat, în ultimul an, destinația
utilizării produselor energetice în scopurile înscrise în autorizația
de utilizator final anterioară.”
Art. II. — (1) În vederea constituirii garanțiilor stabilite potrivit
prevederilor prezentei hotărâri, autoritățile fiscale teritoriale
competente, la cererea operatorilor economici utilizatori finali
prevăzuți la pct. 51.3 de la titlul VII din Normele metodologice de
aplicare a Legii nr. 571/2003 privind Codul fiscal, aprobate prin
Hotărârea Guvernului nr. 44/2004, cu modificările și completările
ulterioare, pot solicita instituțiilor financiare sau Trezoreriei
Statului eliberarea garanțiilor care au fost constituite după
intrarea în vigoare a Hotărârii Guvernului nr. 1.618/2008 pentru
modificarea și completarea Normelor metodologice de aplicare
a Legii nr. 571/2003 privind Codul fiscal, aprobate prin Hotărârea
Guvernului nr. 44/2004.
(2) Operatorii economici care dețin autorizații de utilizator
final valabile, acordate potrivit prevederilor pct. 51.3 de la titlul VII
din Normele metodologice de aplicare a Legii nr. 571/2003
privind Codul fiscal, aprobate prin Hotărârea Guvernului
nr. 44/2004, cu modificările și completările ulterioare, care nu
s-au încadrat în prevederile pct. 69 de la titlul VII din aceleași
norme metodologice, au obligația de a depune dovada
constituirii garanției, stabilită potrivit prezentei hotărâri, la
autoritatea fiscală teritorială competentă, până la data de
30 aprilie 2009 inclusiv. Neîndeplinirea în termen a obligației de
a depune dovada constituirii garanției se sancționează cu
revocarea autorizației de utilizator final.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
București, 25 februarie 2009.
Nr. 192.

13

MONITORUL OFICIAL AL ROMÂNIEI, PARTEA I, Nr. 143/9.III.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

DECIZIE
privind reorganizarea oficiilor teritoriale ale Autorității Naționale de Reglementare în Domeniul
Energiei
Având în vedere prevederile art. 7 alin. (3) din Legea energiei electrice nr. 13/2007, cu modificările și completările ulterioare,
coroborate cu dispozițiile art. 4 lit. b) și e) și ale art. 6 alin. (2) din Regulamentul de organizare și funcționare al Autorității Naționale
de Reglementare în Domeniul Energiei, aprobat prin Hotărârea Guvernului nr. 410/2007,
în temeiul prevederilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite următoarea decizie:
Art. 1. — (1) Se aprobă reorganizarea oficiilor teritoriale ale
Autorității Naționale de Reglementare în Domeniul Energiei.
(2) Oficiile teritoriale sunt situate în localitățile prevăzute în
anexa care face parte integrantă din prezenta decizie.
(3) Aria de competență teritorială în care își desfășoară
activitatea de control fiecare oficiu teritorial este prevăzută în
anexă.
Art. 2. — Oficiile teritoriale sunt entități fără personalitate
juridică, aflate în subordinea Departamentului control și protecția
consumatorilor din cadrul Autorității Naționale de Reglementare
în Domeniul Energiei.
Art. 3. — Atribuțiile oficiilor teritoriale sunt stabilite prin
Regulamentul de organizare și funcționare al Autorității
Naționale de Reglementare în Domeniul Energiei, aprobat prin
Hotărârea Guvernului nr. 410/2007.

Art. 4. — Departamentele de resort din cadrul Autorității
Naționale de Reglementare în Domeniul Energiei, precum și
oficiile teritoriale prevăzute în anexă vor duce la îndeplinire
prevederile prezentei decizii.
Art. 5. — Prezenta decizie se publică în Monitorul Oficial al
României, Partea I.
Art. 6. — La data intrării în vigoare a prezentei decizii, Ordinul
președintelui Autorității Naționale de Reglementare în Domeniul
Gazelor Naturale nr. 131/2005 privind reorganizarea grupelor
teritoriale de control ale Autorității Naționale de Reglementare
în Domeniul Gazelor Naturale, publicat în Monitorul Oficial al
României, Partea I, nr. 194 din 8 martie 2005, cu modificările și
completările ulterioare, se abrogă.

Președintele Autorității Naționale de Reglementare în Domeniul Energiei,
Petru Lificiu
București, 27 februarie 2009.
Nr. 425.

ANEXĂ

Oficii teritoriale ale Autorității Naționale de Reglementare în Domeniul Energiei
Nr.
crt.

Sediul oficiului teritorial

Aria de competență teritorială

1.

Arad

Arad, Bihor, Caraș-Severin, Timiș

2.

Brașov

Brașov, Buzău, Covasna

3.

București

Argeș, București, Dâmbovița, Giurgiu, Ilfov,
Prahova, Teleorman

4.

Cluj-Napoca

Cluj, Maramureș, Satu-Mare, Sălaj

5.

Constanța

Călărași, Constanța, Ialomița, Tulcea

6.

Craiova

Dolj, Gorj, Mehedinți, Olt, Vâlcea

7.

Galați

Brăila, Galați, Vrancea

8.

Iași

Botoșani, Iași, Suceava

9.

Piatra-Neamț

Bacău, Neamț, Vaslui

10.

Sibiu

Alba, Hunedoara, Sibiu

11.

Târgu Mureș

Bistrița-Năsăud, Harghita, Mureș

14

MONITORUL OFICIAL AL ROMÂNIEI, PARTEA I, Nr. 143/9.III.2009

A C TE AL E COMISIEI DE SUPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

DECIZIE
privind suspendarea, la cerere, a desfășurării activității de broker de asigurare
de către Societatea Comercială PRO ASSISTANCE BROKER DE ASIGURARE-REASIGURARE — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal de președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, adoptată în ședința din data de 10 februarie 2009,
conform art. 4 alin. (22)—(241) din Legea nr.32/2000, cu modificările și completările ulterioare, în cadrul căreia, ca urmare a
analizării documentației aferente Notei nr. IX.75 din 4 februarie 2009, s-a hotărât suspendarea desfășurării activității de broker de
asigurare, la cerere, a Societății Comerciale PRO ASSISTANCE BROKER DE ASIGURARE-REASIGURARE — S.R.L., cu sediul
social în municipiul București, str. Țepeș Vodă nr. 71, sectorul 2, înmatriculată în registrul comerțului cu numărul
J40/5177/03.07.1997, cod unic de înregistrare 9569124, și înscrisă în Registrul brokerilor de asigurare sub numărul RBK-380 din
21 decembrie 2006, reprezentată legal de dnul Bustuc Andrei Manuel, în calitate de administrator,
avându-se în vedere următoarele motive de drept și de fapt:
— conform Hotărârii Asociatului unic nr. 9 din 17 decembrie 2008 s-a decis suspendarea activității societății, începând cu
data de 31 decembrie 2008, pentru o perioadă de 3 ani;
— societatea a reziliat toate contractele cu asistenții, respectiv cu personalul propriu;
— societatea nu mai are angajați și nici asistenți în brokeraj;
— societatea nu are înregistrate pe rolul instanțelor de judecată litigii cu foști salariați, asigurați sau cu societăți de
asigurare;
— societatea nu are înregistrate la Comisia de Supraveghere a Asigurărilor sesizări și reclamații cu privire la clienți sau
societăți de asigurare;
— societatea a reziliat toate contractele de intermediere cu societățile de asigurare, nu mai are datorii către acestea și nu
mai are în gestiune documente cu regim special;
— societatea și-a îndeplinit toate obligațiile față de Comisia de Supraveghere a Asigurărilor, stabilite prin norme, și nu
înregistrează datorii în contul taxei de funcționare.
Pentru aceste motive, în temeiul prevederilor art. 5 lit. g) din Legea nr. 32/2000, cu modificările și completările ulterioare,
se decide:
Art. 1. — Se suspendă, la cerere, de la data solicitării, pe o
perioadă de 3 ani, desfășurarea activității de broker de asigurare
de către Societatea Comercială PRO ASSISTANCE BROKER
DE ASIGURARE-REASIGURARE — S.R.L., cu sediul social în
municipiul București, str. Țepeș Vodă nr. 71, sectorul 2,
înmatriculată
în
registrul
comerțului
cu
numărul
J40/5177/03.07.1997, cod unic de înregistrare 9569124, și
înscrisă în Registrul brokerilor de asigurare sub numărul RBK380 din 21 decembrie 2006, reprezentată legal de dnul Bustuc
Andrei Manuel, în calitate de administrator, conform Hotărârii
Asociatului unic nr. 9 din 17 decembrie 2008.
Art. 2. — (1) Pe toată perioada de suspendare a activității de
broker de asigurare prevăzută la art. 1, brokerului de asigurare
i se interzice desfășurarea activității de negociere și încheierea
de noi contracte de asigurare pentru persoanele fizice sau
juridice, a acordării de asistență pe durata derulării contractelor
în curs sau în legătură cu regularizarea daunelor, precum și
desfășurarea oricăror operațiuni specifice brokerilor de

asigurare, astfel cum sunt definite în Legea nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
(2) Brokerul de asigurare are obligația să aducă la cunoștința
clienților săi suspendarea activității de asigurare, în termen de
cel mult 3 zile de la data primirii prezentei decizii, în vederea
efectuării plății ratelor scadente la contractele în curs de derulare
direct la asigurător, precum și oficiului registrului comerțului, de
îndată, dispozițiile Comisiei de Supraveghere a Asigurărilor.
(3) Cu cel puțin 30 de zile înainte de expirarea duratei de
suspendare, brokerul este obligat să comunice Comisiei de
Supraveghere a Asigurărilor fie reluarea activității de asigurare,
fie prelungirea duratei de suspendare, fie încetarea activității de
broker de asigurare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 alin. (2) din
Legea nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 25 februarie 2009.
Nr. 155.

MONITORUL OFICIAL AL ROMÂNIEI, PARTEA I, Nr. 143/9.III.2009
RECTIFICĂRI
La Hotărârea Guvernului nr. 9/2009 privind organizarea și funcționarea Ministerului Culturii, Cultelor și
Patrimoniului Național, publicată în Monitorul Oficial al României, Partea I, nr. 38 din 21 ianuarie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 2, la pct. II, la notă, în loc de: ăUnitățile menționate la nr. crt. 4—51...” se va citi: ăUnitățile
menționate la nr. crt. 4—52...”.

La Ordinul ministrului justiției nr. 2.452/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 683 din 6 octombrie 2008, se fac următoarele rectificări (care
nu aparțin Redacției ăMonitorul Oficial, Partea I”):
— în anexa nr. 1, la poziția nr. 27, în loc de: ă27. Duracov Alexandr, fiul lui Ion (născut la 31.05.1918 în localitatea
Odesa) și Olga, născut la data de 15 august 1958 în localitatea Tatarbunarî, regiunea Odesa, Ucraina, cetățean
moldovean, cu domiciliul actual în Republica Moldova, Chișinău, str. B. Belinski nr. 7«A». (1.113/2003)” se va citi:
ă27. Duracov Alexandr, fiul lui Ivan (născut la 31.05.1918 în localitatea Odesa) și Olga, născut la data de 15 august
1958 în localitatea Tatarbunarî, regiunea Odesa, Ucraina, cetățean moldovean, cu domiciliul actual în Republica
Moldova, Chișinău, str. B. Belinski nr. 7«A». (1.113/2003)”;
— în anexa nr. 1, la poziția nr. 73, în loc de: ă73. Volintir Natalia, fiica lui Pavel și Maria (fiica lui Muntean Dionis,
născut în anul 1930 în localitatea Tacmagiu, și Matriona), născută la data de 4 martie 1980 în localitatea Chișinău,
județul Chișinău, Republica Moldova, cetățean moldovean, cu domiciliul actual în Republica Moldova, Chișinău,
bd. Moscova nr. 11, ap. 188. (3.965/2003).” se va citi: ă73. Volontir Natalia, fiica lui Pavel și Maria (fiica lui Muntean
Dionis, născut în anul 1930 în localitatea Tacmagiu, și Matriona), născută la data de 4 martie 1980 în localitatea
Chișinău, județul Chișinău, Republica Moldova, cetățean moldovean, cu domiciliul actual în Republica Moldova,
Chișinău, bd. Moscova nr. 11, ap. 188. (3.965/2003).”;
— în anexa nr. 2, la poziția nr. 5, în loc de: ă5. Buciușcan Ana, fiica lui Leon și Zenovia (fiica lui Mutelica Nicolae,
născut la data de 6.12.1919 în localitatea Hulboaca, raionul Orhei), născută la data de 18 noiembrie 1986 în localitatea
Clișova, raionul Orhei, Republica Moldova, cetățean moldovean, cu domiciliul actual în Republica Moldova, localitatea
Ciocîlteni, raionul Orhei. (2.962/2006)” se va citi: ă5. Buciușcan Ana, fiica lui Leon și Zinovia (fiica lui Mutelica Nicolae,
născut la data de 6.12.1919 în localitatea Hulboaca, raionul Orhei), născută la data de 18 noiembrie 1986 în localitatea
Clișova, raionul Orhei, Republica Moldova, cetățean moldovean, cu domiciliul actual în Republica Moldova, localitatea
Ciocîlteni, raionul Orhei. (2.962/2006)”;
— în anexa nr. 2, la poziția nr. 12, în loc de: ă12. Culai Maria, fiica lui Constantin (născut la 25.08.1989 în
Chișinău) și Pelaghia, născută la data de 14 septembrie 1956 în localitatea Kuria, raionul Dubrovinsk, Tiumeni,
Federația Rusă, cetățean moldovean, cu domiciliul actual în Republica Moldova, Chișinău, str. Gheorghe Cașu nr. 20,
bl. 4, ap. 7. (547/2003)” se va citi: ă12. Culai Maria, fiica lui Constantin (născut la 2.02.1923 în localitatea Ulmu) și
Pelaghia, născută la data de 14 septembrie 1956 în localitatea Kuria, raionul Dubrovinsk, Tiumeni, Federația Rusă,
cetățean moldovean, cu domiciliul actual în Republica Moldova, Chișinău, str. Gheorghe Cașu nr. 20, bl. 4, ap. 7.
(547/2003)”.

La Ordinul ministrului justiției nr. 2.457/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 670 din 29 septembrie 2008, se fac următoarele rectificări (care
nu aparțin Redacției ăMonitorul Oficial, Partea I”):
— în anexa nr. 2, la poziția nr. 22, în loc de: ă22. Tofan Alla, fiica lui Valentin (fiul lui Feodor, născut la 7.09.1922
în localitatea Florești) și Tamara, născută la data de 2 iunie 1982 în localitatea Gura Camencii, raionul Florești,
Republica Moldova, cetățean moldovean, cu domiciliul actual în Republica Moldova, raionul Florești, localitatea Gura
Camencii. (624/2008)” se va citi: ă22. Tofan Alla, fiica lui Valentin (fiul lui Feodor, născut la 7.09.1922 în localitatea
Florești) și Tamara, născută la data de 2 iunie 1985 în localitatea Gura Camencii, raionul Florești, Republica Moldova,
cetățean moldovean, cu domiciliul actual în Republica Moldova, raionul Florești, localitatea Gura Camencii.
(624/2008)”.

La Ordinul ministrului justiției nr. 2.573/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 710 din 20 octombrie 2008, se face următoarea rectificare (care
nu aparține Redacției ăMonitorul Oficial, Partea I”):
— în anexa nr. 1, la poziția nr. 52, în loc de: ă52. Har-Tzion Ben Tzion, fiul lui Herțanu Iancu și Ina, născut la
data de 25 iulie 1951 în București, România, cetățean israelian, cu domiciliul actual în Israel, Ramat Gan, str. Amir
nr. 10. (211/2005)” se va citi: ă52. Har-Tzion Ben Tzion, fiul lui Herțanu Iancu și Fina, născut la data de 25 iulie 1951
în București, România, cetățean israelian, cu domiciliul actual în Israel, Ramat Gan, str. Amir nr. 10. (211/2005)”.

15

16

MONITORUL OFICIAL AL ROMÂNIEI, PARTEA I, Nr. 143/9.III.2009
La Ordinul ministrului justiției nr. 408/C/2009 privind redobândirea cetățeniei române de către unele persoane,
publicat în Monitorul Oficial al României, Partea I, nr. 79 din 11 februarie 2009, se fac următoarele rectificări (care nu
aparțin Redacției ăMonitorul Oficial, Partea I”):
— în anexa nr. 1, la poziția nr. 20, în loc de: ă20. Boghiu Stela, fiica lui Aramă Pavel și Natalia (fiica lui Gaibu
Dionisie, născut la data de 16.01.1925 în localitatea Lăpușna), născută la data de 6.07.1986 în localitatea Cimișlia,
Republica Moldova, cetățean moldovean, cu domiciliul actual în Republica Moldova, localitatea Cahul, str. Mihai
Viteazul nr. 51, ap. 9. (7.462/2003) Copii minori: Boghiu Gabriela, născută la data de 3.07.2008.” se va citi:
ă20. Boghiu Stela, fiica lui Arama Victor și Natalia (fiica lui Gaibu Dionisie, născut la data de 16.01.1925 în localitatea
Lăpușna), născută la data de 6.07.1986 în localitatea Cimișlia, Republica Moldova, cetățean moldovean, cu domiciliul
actual în Republica Moldova, localitatea Cahul, str. Mihai Viteazul nr. 51, ap. 9. (7.462/2003) Copii minori: Boghiu
Gabriela, născută la data de 3.07.2008.”;
— în anexa nr. 1, la poziția nr. 54, în loc de: ă54. Goreanu Evdochia, fiica lui Nagailîc Afanasie (născut la
17.01.1914 în localitatea Puhoi, raionul Ialoveni) și Efimia, născută la data de 1 ianuarie 1952 în localitatea Puhoi,
raionul Ialoveni, Republica Moldova, cetățean moldovean, cu domiciliul actual în Republica Moldova, localitatea Puhoi,
raionul Ialoveni. (1.396/2008)” se va citi: ă54. Goreanu Evdochia, fiica lui Nogailîc Afanasie (născut la 17.01.1914 în
localitatea Puhoi, raionul Ialoveni) și Efimia, născută la data de 1 ianuarie 1952 în localitatea Puhoi, raionul Ialoveni,
Republica Moldova, cetățean moldovean, cu domiciliul actual în Republica Moldova, localitatea Puhoi, raionul Ialoveni.
(1.396/2008)”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 143/9.III.2009 conține 16 pagini.

Prețul: 3,20 lei

&JUYDGY|428652]
ISSN 1453—4495

