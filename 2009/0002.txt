Anul 177 (XXI) — Nr. 2

PARTEA I

LEGI, DECRETE, HOTĂRÂRI ȘI ALTE ACTE

Luni, 5 ianuarie 2009

SUMAR

Nr.

Pagina
ORDONANȚE ALE GUVERNULUI ROMÂNIEI

227/2008. — Ordonanță de urgență pentru modificarea art. 12
din Legea nr. 95/2006 privind reforma în domeniul
sănătății ......................................................................

1–2

DECIZII ALE PRIMULUI-MINISTRU
15. — Decizie pentru numirea doamnei Daniela Nicoleta
Andreescu în funcția de secretar de stat la Secretariatul
General al Guvernului ................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
850/3.641/2008. — Ordin al ministrului dezvoltării, lucrărilor
publice și locuințelor și al ministrului economiei și
finanțelor pentru aprobarea categoriilor de cheltuieli

2

Nr.

Pagina
eligibile în cadrul axei prioritare ăAsistență tehnică” a
Programului de cooperare transfrontalieră România—
Bulgaria 2007—2013..................................................

3–4

1.815/2008. — Ordin al președintelui Agenției Naționale de
Administrare Fiscală pentru aprobarea modelului și
conținutului unor formulare prevăzute la titlul III din
Legea nr. 571/2003 privind Codul fiscal ....................

5–15

3.099/C/2008. — Ordin al ministrului justiției pentru completarea
Regulamentului de organizare și funcționare a
Administrației Naționale a Penitenciarelor, aprobat prin
Ordinul ministrului justiției nr. 2.003/C/2008 ..............

16

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea art. 12 din Legea nr. 95/2006 privind reforma în domeniul sănătății
Având în vedere necesitatea accelerării procesului de reformă a sistemului de sănătate pentru a oferi cetățenilor servicii
medicale de calitate,
ținând cont de faptul că se impune crearea cadrului legal pentru reorganizarea instituțională a Ministerului Sănătății, în
vederea gestionării eficiente a resurselor umane și financiare din domeniul sănătății publice și asigurării derulării programelor
privind infrastructura în domeniul sanitar,
luând în considerare obligațiile cuprinse în Programul național de reforme asumate în contextul european al eforturilor
pentru atingerea obiectivelor Agendei Lisabona,
având în vedere necesitatea derulării obiectivelor asumate în Programul de guvernare 2009—2012, cu privire la procesul
de descentralizare în sistemul de sănătate publică,
ținând seama de faptul că neadoptarea de măsuri imediate, prin ordonanță de urgență, ar conduce la dificultăți în
funcționarea unităților deconcentrate ale Ministerului Sănătații, situație extraordinară a cărei reglementare nu poate fi amânată,
ținând cont de faptul că elementele anterior menționate se referă la o situație extraordinară, iar neadoptarea de măsuri
imediate în sensul celor preconizate, prin utilizarea procedurii de legiferare prin ordonanță de urgență, determină consecințe
negative în sensul afectării unui interes public,

2

MONITORUL OFICIAL AL ROMÂNIEI, PARTEA I, Nr. 2/5.I.2009
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.

Art. I. — Autoritățile de sănătate publică județene și a
municipiului București se reorganizează ca direcții de sănătate
publică județene și a municipiului București.
Art. II. — Articolul 12 din Legea nr. 95/2006 privind reforma
în domeniul sănătății, publicată în Monitorul Oficial al României,
Partea I, nr. 372 din 28 aprilie 2006, cu modificările și
completările ulterioare, se modifică după cum urmează:
ăArt. 12. — Direcțiile de sănătate publică județene și a
municipiului București sunt servicii publice deconcentrate ale
Ministerului Sănătății, cu personalitate juridică, reprezentând
autoritatea de sănătate publică la nivel local. În mod similar se
pot organiza direcții de sănătate publică în cadrul ministerelor

și instituțiilor cu rețea sanitară proprie, care colaborează cu
unitățile deconcentrate ale Ministerului Sănătății.”
Art. III. — În cuprinsul actelor normative sintagma autoritățile
de sănătate publică județene și a municipiului București se
înlocuiește cu expresia direcțiile de sănătate publică județene
și a municipiului București.
Art. IV. — În termen de 60 de zile de la intrarea în vigoare a
prezentei ordonanțe de urgență, ministrul sănătății va aproba
prin ordin Regulamentul de organizare și funcționare, precum și
organigrama direcțiilor de sănătate publică județene și a
municipiului București.

PRIM-MINISTRU

EMIL BOC
Contrasemnează:
Ministrul sănătății,
Ion Bazac
București, 30 decembrie 2008.
Nr. 227.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea doamnei Daniela Nicoleta Andreescu
în funcția de secretar de stat la Secretariatul General
al Guvernului
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii, doamna Daniela
Nicoleta Andreescu se numește în funcția de secretar de stat la Secretariatul
General al Guvernului.
Art. 2. — Doamna Daniela Nicoleta Andreescu, secretar de stat la
Secretariatul General al Guvernului, exercită atribuțiile secretarului general al
Guvernului, prevăzute de actele normative în vigoare.
Art. 3. — Pe data intrării în vigoare a prezentei decizii se abrogă art. 2 din
Decizia primului-ministru nr. 255/2008 pentru eliberarea, la cerere, a domnului
Gabriel Berca din funcția de secretar de stat la Secretariatul General al Guvernului,
publicată în Monitorul Oficial al României, Partea I, nr. 855 din 19 decembrie 2008.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 5 ianuarie 2009.
Nr. 15.

MONITORUL OFICIAL AL ROMÂNIEI, PARTEA I, Nr. 2/5.I.2009

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII, LUCRĂRILOR PUBLICE
ȘI LOCUINȚELOR
Nr. 850 din 30 iunie 2008

MINISTERUL ECONOMIEI ȘI FINANȚELOR
Nr. 3.641 din 12 decembrie 2008

ORDIN
pentru aprobarea categoriilor de cheltuieli eligibile în cadrul axei prioritare ăAsistență tehnică”
a Programului de cooperare transfrontalieră România—Bulgaria 2007—2013
Având în vedere prevederile art. 13 din Regulamentul Parlamentului European și al Consiliului nr. 1.080/2006 privind
Fondul European de Dezvoltare Regională și prevederile art. 49—53 din Regulamentul Comisiei nr. 1.828/2006 ce stabilește
regulile pentru implementarea Regulamentului Consiliului nr. 1.083/2006,
în temeiul art. 10 alin. (5) din Hotărârea Guvernului nr. 361/2007 privind organizarea și funcționarea Ministerului Dezvoltării,
Lucrărilor Publice și Locuințelor, cu modificările și completările ulterioare, și al art. 11 alin. (4) din Hotărârea Guvernului
nr. 386/2007 privind organizarea și funcționarea Ministerului Economiei și Finanțelor, cu modificările și completările ulterioare,
ministrul dezvoltării, lucrărilor publice și locuințelor și ministrul economiei și finanțelor emit următorul ordin:
Art. 1. — Prin prezentul ordin sunt reglementate categoriile
de cheltuieli eligibile efectuate în cadrul axei prioritare ăAsistență
tehnică” a Programului de cooperare transfrontalieră România—
Bulgaria 2007—2013, denumit în continuare Program, pentru
următoarele domenii majore de intervenție:
a) sprijinirea implementării și managementului Programului;
b) sprijinirea comunicării și informării privind Programul.
Art. 2. — Cheltuielile pentru implementarea măsurilor din
cadrul domeniilor majore de intervenție prezentate la art. 1 sunt
considerate eligibile astfel:
a) de la data aprobării oficiale a Programului de către
Comisia Europeană, pentru Autoritatea de management,
Autoritatea națională și Autoritatea de audit;
b) de la data intrării în vigoare a Acordului de implementare
a Programului, încheiat între Autoritatea de management și
Secretariatul tehnic comun, pentru Secretariatul tehnic comun și
Punctul de informare.
Art. 3. — (1) Sunt considerate eligibile cheltuielile de
personal, inclusiv contribuțiile salariale suportate de către
angajat și angajator, ale personalului de conducere și de
execuție încadrat cu contract individual de muncă pe durată
determinată sau nedeterminată, cu normă parțială sau întreagă
de lucru, având atribuții în procesul de gestionare și
implementare a Programului, încadrat în următoarele structuri,
dacă sunt respectate prevederile legislației naționale:
a) Secretariatul tehnic comun;
b) Punctul de informare;
c) Autoritatea de management a programului;
d) Autoritatea națională a programului.
(2) Sunt considerate eligibile cheltuielile de personal, inclusiv
contribuțiile salariale suportate de către angajat și angajator, ale
personalului încadrat cu contract individual de muncă pe durată
determinată sau nedeterminată, cu normă parțială sau întreagă

de lucru, pentru activitățile adiacente de natură tehnică,
financiar-contabilă, juridică sau de audit și control cu atribuții în
implementarea Programului, încadrat în structura Biroului
Regional de Cooperare Transfrontalieră Călărași.
(3) Primele și orele suplimentare sunt considerate eligibile
dacă sunt respectate prevederile legislației naționale și sunt
acordate/efectuate cu acordul Autorității de management.
(4) Cheltuielile de personal prevăzute la alin. (1) și (2) se
decontează conform contractului de muncă sau proporțional cu
procentul prevăzut în fișa postului/foaia de prezență aferent
atribuțiilor specifice gestionării și implementării Programului sau
activităților adiacente gestionării și implementării Programului.
Art. 4. — (1) Cheltuielile efectuate de personalul cu atribuții
în domeniul gestionării Programului, cu ocazia deplasărilor,
pentru transport (inclusiv taxele de transport — bac, pod,
parcare, taxe rutiere, taxe de aeroport, efectuate în interesul
Programului), cazare și diurnă sunt considerate eligibile dacă
se justifică efectuarea acestora prin documentele justificative
prevăzute de legislația națională și procedurile Programului.
(2) Cheltuielile cu deplasarea, de tipul cheltuielilor de
transport și cazare, sunt eligibile și pentru membrii sau supleanții
ori delegații acestora care participă la ședințele Comitetului
comun de monitorizare, ale Comitetului comun de selecție sau
ale grupurilor de lucru și subcomitetelor înființate de către
acestea.
(3) Cheltuielile cu închirierea de mijloace de transport în
scopul implementării Programului sunt eligibile.
Art. 5. — Categoriile de cheltuieli eligibile pentru prestarea de
servicii sunt următoarele:
a) cheltuielile pentru efectuarea de studii, analize, rapoarte,
în concordanță cu obiectivele Programului;
b) cheltuielile cu controlul sau auditul, în cazul externalizării
acestor servicii;

4

MONITORUL OFICIAL AL ROMÂNIEI, PARTEA I, Nr. 2/5.I.2009

c) cheltuielile cu publicitatea și informarea — organizarea de
evenimente, campanii publicitare, cheltuieli aferente paginii de
internet a Programului, cheltuielile cu publicațiile și materialele
promoționale;
d) cheltuielile efectuate pentru organizarea de reuniuni de
lucru ale Comitetului comun de monitorizare, Comitetului comun
de selecție, grupurilor de lucru, precum și ale altor comitete
înființate pentru gestionarea programului;
e) cheltuielile efectuate cu instruirea personalului implicat în
gestionarea și implementarea Programului;
f) cheltuielile efectuate cu traduceri și interpretariat;
g) cheltuielile pentru consultanță și expertiză tehnică,
economico-financiară, contabilă, fiscală, juridică, în domeniile
necesare gestionării și implementării Programului;
h) cheltuielile de poștă și curierat;
i) cheltuielile pentru servicii informatice: întreținere și
reparare echipamente informatice, de comunicații și periferice;
întreținere, actualizare și dezvoltare de aplicații informatice;
j) cheltuielile de arhivare.
Art. 6. — (1) În categoria cheltuielilor eligibile pentru achiziția
de active fixe corporale se includ cheltuielile pentru achiziția de
echipamente de tehnologia informațiilor și comunicațiilor,
birotică, echipamente de birou și mobilier, autoturisme.
(2) Achiziția de autoturisme este eligibilă în următoarele
condiții:
a) este justificată de necesități derivate din implementarea
Programului;
b) valoarea cheltuielilor eligibile nu poate depăși echivalentul
în lei a 20.000 euro pentru fiecare autoturism achiziționat;
c) Autoritatea de management monitorizează utilizarea
autoturismului achiziționat pe tot parcursul implementării
Programului, pentru a se asigura că acesta este utilizat exclusiv
în interesul Programului;
d) sunt respectate obligațiile beneficiarului privind informarea
și publicitatea, cu respectarea prevederilor art. 8 din
Regulamentul Comisiei Europene 1.828/2006;
e) cheltuielile sunt acceptate doar în cazuri justificate de
către beneficiar și aprobate de către Autoritatea de
management.
(3) În categoria cheltuielilor eligibile pentru achiziția de active
fixe necorporale se includ cheltuielile pentru achiziția de aplicații
informatice, brevete, licențe, mărci.
(4) Cheltuielile pentru achiziția obiectelor de inventar sunt
eligibile.
(5) Cheltuielile pentru achiziția de cărți, publicații relevante
pentru obiectul de activitate al beneficiarului, în format tipărit
și/sau electronic, abonamentele la publicații relevante pentru
obiectul de activitate sunt eligibile.

(6) Sunt eligibile cheltuielile cu materialele consumabile
necesare desfășurării în bune condiții a activității beneficiarilor.
Art. 7. — Cheltuielile cu lucrările în scopul igienizării și
amenajării sunt considerate eligibile pentru sediile
Secretariatului tehnic comun, ale Punctului de informare, ale
Autorității de management și ale Autorității naționale.
Art. 8. — (1) Sunt eligibile cheltuielile cu taxele și
comisioanele bancare la deschiderea și administrarea conturilor
separate necesare pe perioada implementării Programului
conform solicitării AM, precum și cele aferente transferurilor
bancare transnaționale.
(2) Sunt eligibile cheltuielile cu taxele aferente participării
personalului implicat în gestionarea și implementarea
Programului la sesiuni de instruire și evenimente direct legate de
implementarea Programului
(3) Sunt eligibile cheltuielile cu taxele notariale, dacă acestea
sunt efectuate în legătură directă cu operațiunea și sunt
necesare pentru implementarea activităților eligibile ale
Programului.
(4) TVA aferentă cheltuielilor efectuate este eligibilă cu
condiția ca beneficiarul să dovedească prin mijloace legale
faptul că nu o recuperează din alte surse.
Art. 9. — (1) În categoria cheltuielilor generale de
administrație se includ cheltuielile efectuate pentru: închirierea
sediului Secretariatului tehnic comun și Punctului de informare;
plata utilităților: energie termică, energie electrică, apă,
canalizare, salubritate, gaze naturale; telefon, fax, internet;
achiziționarea materialelor și serviciilor de întreținere a sediului;
serviciile de întreținere și reparații ale echipamentelor și
autoturismelor; cheltuielile de protocol; asigurările pentru
autoturisme și echipamente achiziționate din fondurile
Programului; asigurările spațiilor în care își desfășoară
activitatea Secretariatul tehnic comun și Punctul de informare,
cu condiția ca spațiul să se afle în proprietatea acestora sau ca
asigurarea să fie impusă prin contract de către proprietarii
spațiilor respective.
(2) Cheltuielile generale de administrație sunt eligibile după
cum urmează:
a) în limită de maximum 10% din costurile eligibile
rambursate ale contractului pentru Secretariatul tehnic comun
și Punctul de informare;
b) în limită de maximum 5% din costurile eligibile rambursate
pentru Autoritatea de management și Autoritatea națională.
(3) Metoda de calcul folosită pentru calculul pro-ratei pentru
decontarea cheltuielilor generale de administrație se va stabili
de către Autoritatea de management și se va atașa ca anexă la
contractul de finanțare, respectiv decizia de finanțare.
Art. 10. — Prezentul ordin se publică în Monitorul Oficial al
României, Partea I.

p. Ministrul dezvoltării, lucrărilor publice și locuințelor,
Anna Horváth,
secretar de stat

Ministrul economiei și finanțelor,
Varujan Vosganian

MONITORUL OFICIAL AL ROMÂNIEI, PARTEA I, Nr. 2/5.I.2009

5

MINISTERUL ECONOMIEI ȘI FINANȚELOR
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea modelului și conținutului unor formulare prevăzute la titlul III
din Legea nr. 571/2003 privind Codul fiscal
În temeiul prevederilor art. 12 alin. (3) din Hotărârea Guvernului nr. 495/2007 privind organizarea și funcționarea Agenției
Naționale de Administrare Fiscală, cu modificările și completările ulterioare, ale art. 83 și art. 84 alin. (5) din Legea nr. 571/2003
privind Codul fiscal, cu modificările și completările ulterioare, și ale art. 228 alin. (2) din Ordonanța Guvernului nr. 92/2003 privind
Codul de procedură fiscală, republicată, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. 1. — (1) Se aprobă modelul și conținutul următoarelor
formulare, prevăzute în anexa nr. 1:
a) 200 ăDeclarație privind veniturile realizate”, cod
14.13.01.13;
b) 250 ăDecizie de impunere anuală pentru veniturile
realizate din România de persoanele fizice”, cod 14.13.02.13/a.
(2) Formularul prevăzut la art. 1 alin. (1) lit. a) se
completează și se depune conform instrucțiunilor prevăzute în
anexa nr. 2.
(3) Persoanele fizice care au realizat venituri din cedarea
folosinței bunurilor, calificate în categoria venituri din activități
independente conform legii, declară venitul net realizat potrivit
regulilor prevăzute pentru veniturile din activități independente
pentru care venitul net se stabilește în sistem real.
(4) Formularele prevăzute la alin. (1) se utilizează pentru
definitivarea impozitului anual aferent veniturilor realizate
începând cu 1 ianuarie 2008.
Art. 2. — Caracteristicile de tipărire, modul de difuzare, de
utilizare și de păstrare a formularelor prevăzute la art. 1 alin. (1)
sunt stabilite în anexa nr. 3.

Art. 3. — Până la data de 15 septembrie a anului următor
celui pentru care se face impunerea, organul fiscal competent
emite deciziile de impunere anuală pe baza datelor din
declarațiile privind veniturile realizate și a celorlalte informații
aflate la dispoziția sa.
Art. 4. — Anexele nr. 1—3 fac parte integrantă din prezentul
ordin.
Art. 5. — La data intrării în vigoare a prezentului ordin orice
dispoziție contrară se abrogă.
Art. 6. — Direcția generală proceduri pentru administrarea
veniturilor, Direcția generală de reglementare a colectării
creanțelor bugetare, Direcția generală de tehnologia informației
din cadrul Agenției Naționale de Administrare Fiscală, precum
și direcțiile generale ale finanțelor publice județene și a
municipiului București vor duce la îndeplinire prevederile
prezentului ordin.
Art. 7. — Prezentul ordin va fi publicat în Monitorul Oficial al
României, Partea I.

p. Președintele Agenției Naționale de Administrare Fiscală,
Eugen Ciorici

București, 29 decembrie 2008.
Nr. 1.815.

6

MONITORUL OFICIAL AL ROMÂNIEI, PARTEA I, Nr. 2/5.I.2009
ANEXA Nr. 1*)

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 2/5.I.2009

7

8

MONITORUL OFICIAL AL ROMÂNIEI, PARTEA I, Nr. 2/5.I.2009

MONITORUL OFICIAL AL ROMÂNIEI, PARTEA I, Nr. 2/5.I.2009

9

10

MONITORUL OFICIAL AL ROMÂNIEI, PARTEA I, Nr. 2/5.I.2009

MONITORUL OFICIAL AL ROMÂNIEI, PARTEA I, Nr. 2/5.I.2009

11
ANEXA Nr. 2

INSTRUCȚIUNI

de completare a formularului 200 ăDeclarație privind veniturile realizate”, cod 14.13.01.13
1. Declarația se completează și se depune de către
persoanele fizice care realizează venituri în bani și/sau în natură
din România provenind din:
1.1. Activități independente:
— activități comerciale — fapte de comerț, prestări de
servicii, altele decât cele din profesii libere, practicarea unei
meserii, inclusiv din activități adiacente, precum și venituri din
cedarea folosinței bunurilor calificate în categoria venituri din
activități independente.
Contribuabilii care au realizat, în anul de raportare, venituri
din cedarea folosinței bunurilor calificate, în condițiile legii, în
categoria venituri din activități independente declară venitul net
realizat/pierderea anuală, cumulat, la nivelul categoriei de venit,
potrivit regulilor aplicabile activităților independente pentru care
venitul net se stabilește în sistem real. Veniturile și cheltuielile
luate în calcul pentru stabilirea venitului net/pierderii anuale sunt
cele realizate la nivelul tuturor contractelor de
închiriere/subînchiriere aflate în derulare în anul de raportare;
— profesii libere — exercitarea profesiilor medicale, de
avocat, notar, auditor financiar, consultant fiscal, expert contabil,
contabil autorizat, consultant de plasament în valori mobiliare,
arhitect sau a altor profesii reglementate, desfășurate în mod
independent, în condițiile legii;
— drepturi de proprietate intelectuală — brevete de invenție,
desene și modele, mostre, mărci de fabrică și de comerț și
procedee tehnice, know-how, drepturi de autor și drepturi
conexe dreptului de autor și altele asemenea.
Declarația se depune de contribuabilii care desfășoară
activitatea în mod individual sau într-o formă de asociere, ce nu
dă naștere unei persoane juridice, constituită între persoane
fizice sau între persoane fizice și persoane juridice cu statut de
microîntreprindere potrivit titlului IV din Legea nr. 571/2003
privind Codul fiscal, cu modificările și completările ulterioare.
Declarația se completează pentru fiecare categorie de venit
și pentru fiecare sursă de realizare a venitului.
Nu au obligația depunerii declarației persoanele fizice care,
în anul de raportare, au realizat venituri din activități
independente impuse pe bază de norme de venit, cu excepția
persoanelor care au depus declarațiile de venit estimativ în luna
decembrie și pentru care nu s-au stabilit plăți anticipate, conform
legii.
Contribuabilii care obțin venituri din drepturi de proprietate
intelectuală de la mai mulți plătitori depun o singură declarație.
1.2. Cedarea folosinței bunurilor mobile și imobile,
realizate în calitate de proprietar, uzufructuar sau alt deținător
legal
Persoanele fizice care obțin venituri din cedarea folosinței
bunurilor din mai multe surse, respectiv contracte de închiriere,
completează declarația pentru fiecare sursă de venit.
În cazul cedării folosinței bunurilor deținute în comun,
repartizarea venitului net se face potrivit Normelor metodologice
de aplicare a Legii nr. 571/2003 privind Codul fiscal, cu
modificările și completările ulterioare.
1.3. Activități agricole pentru care venitul net se
stabilește în sistem real:
— venituri din cultivarea și valorificarea florilor, legumelor și
zarzavaturilor, în sere și în solarii, special destinate acestor
scopuri și/sau în sistem irigat, precum și din cultivarea și
valorificarea arbuștilor, plantelor decorative și a ciupercilor, din
exploatarea pepinierelor viticole și pomicole și din altele
asemenea.
Declarația se depune de contribuabilii care desfășoară
activitatea în mod individual și/sau în cadrul unei asocieri fără
personalitate juridică, constituită între persoane fizice și care au
optat pentru determinarea venitului net în sistem real, pe baza
datelor din contabilitatea în partidă simplă. Contribuabilii depun

câte o declarație pentru fiecare loc de realizare a venitului,
respectiv pentru fiecare localitate în a cărei rază teritorială se
află terenul.
În cazul în care în raza teritorială a aceleiași localități se află
mai multe terenuri, se va depune o singură declarație.
Persoanele fizice care realizează venituri în cadrul unei
asocieri fără personalitate juridică, constituită între persoane
fizice, completează declarația având în vedere venitul net
distribuit, care le revine din asociere.
1.4. Câștiguri rezultate din transferul dreptului de
proprietate asupra titlurilor de valoare
Declarația se depune de contribuabilii care, în anul de
raportare, au realizat câștiguri din transferul titlurilor de valoare,
altele decât părțile sociale și valorile mobiliare în cazul
societăților închise, și au obligația stabilirii câștigului net
anual/pierderii nete anuale, potrivit legii.
Persoanele fizice care, în anul de raportare, au realizat
câștiguri/pierderi din tranzacționarea titlurilor de valoare, altele
decât părțile sociale și valorile mobiliare în cazul societăților
închise, evidențiază distinct în declarație câștigul net
anual/pierderea netă anuală din transferul dreptului de
proprietate asupra titlurilor de valoare deținute mai mult de 365
de zile, precum și câștigul net anual/pierderea netă anuală din
transferul dreptului de proprietate asupra titlurilor de valoare
deținute mai puțin de 365 de zile, inclusiv.
În cazul câștigurilor din transferul dreptului de proprietate
asupra titlurilor de valoare, la completarea formularului se au în
vedere dispozițiile Legii nr. 571/2003, cu modificările și
completările ulterioare, și ale Hotărârii Guvernului nr. 44/2004
pentru aprobarea Normelor metodologice de aplicare a Legii
nr. 571/2003 privind Codul fiscal, cu modificările și completările
ulterioare.
1.5. Câștiguri din operațiuni de vânzare-cumpărare de
valută la termen, pe bază de contract
Declarația se depune de contribuabilii care, în anul de
raportare, au realizat câștiguri din operațiuni de vânzarecumpărare de valută la termen, pe bază de contract, precum și
orice alte operațiuni de acest gen, altele decât cele cu
instrumente financiare tranzacționate pe piețe autorizate și
supravegheate de Comisia Națională a Valorilor Mobiliare, și au
obligația stabilirii câștigului net anual/pierderii nete anuale,
potrivit legii.
În cazul câștigurilor din operațiuni de vânzare-cumpărare de
valută la termen, pe bază de contract, precum și orice alte
operațiuni de acest gen, la completarea formularului se au în
vedere dispozițiile Legii nr. 571/2003, cu modificările și
completările ulterioare, și ale Hotărârii Guvernului nr. 44/2004,
cu modificările și completările ulterioare.
2. Declarația privind veniturile realizate se completează de
către contribuabili sau de către reprezentanții fiscali ai acestora,
înscriind cu majuscule, citeț și corect, datele prevăzute de
formular.
Termen de depunere:
— anual, la termenul prevăzut de Legea nr. 571/2003, cu
modificările și completările ulterioare;
— ori de câte ori contribuabilul constată erori în declarația
anterioară, prin completarea unei declarații rectificative până la
termenul prevăzut de lege, situație în care se va înscrie ăX” în
căsuța special prevăzută în formular în acest scop.
Declarația se completează în două exemplare:
— originalul se depune la:
a) organul fiscal în a cărui rază teritorială contribuabilul are
adresa unde își are domiciliul, potrivit legii, sau adresa unde
locuiește efectiv, în cazul în care aceasta este diferită de
domiciliu, pentru persoanele fizice care au domiciliul fiscal în
România;

12

MONITORUL OFICIAL AL ROMÂNIEI, PARTEA I, Nr. 2/5.I.2009

b) organul fiscal în a cărui rază teritorială se află sursa de
venit, pentru ceilalți contribuabili persoane fizice;
— copia se păstrează de către contribuabil.
Declarația se depune direct la registratura organului fiscal
sau la oficiul poștal, prin scrisoare recomandată.
Declarația se pune gratuit la dispoziția contribuabilului.
I. DATE DE IDENTIFICARE A CONTRIBUABILULUI
Adresa — se înscrie adresa domiciliului fiscal.
Cod numeric personal/Număr de identificare fiscală — se
înscrie codul numeric personal din actul de identitate al fiecărui
contribuabil sau numărul de identificare fiscală atribuit de către
Agenția Națională de Administrare Fiscală cu ocazia înregistrării
fiscale, după caz.
Banca, Cont bancar (IBAN) — se înscrie denumirea băncii și
codul IBAN al contului bancar al contribuabilului.
II. DATE PRIVIND VENITURILE REALIZATE PE SURSE ȘI
CATEGORII DE VENIT
1 A. DATE PRIVIND ACTIVITATEA DESFĂȘURATĂ

rd.1. Natura veniturilor — se bifează căsuța corespunzătoare
categoriei de venit realizat, după caz: venituri comerciale,
venituri din profesii libere, venituri din drepturi de proprietate
intelectuală, venituri din cedarea folosinței bunurilor, venituri din
activități agricole, câștiguri din transferul titlurilor de valoare (în
funcție de perioada de deținere a titlurilor de valoare, deținute
mai mult de 365 de zile sau deținute mai puțin de 365 de zile,
inclusiv), câștiguri din operațiuni de vânzare-cumpărare de
valută la termen, pe bază de contract, venituri din cedarea
folosinței bunurilor calificate în categoria venituri din activități
independente, după caz.
Persoanele fizice care, în anul de raportare, au realizat
venituri din cedarea folosinței bunurilor calificate, în condițiile
legii, în categoria venituri din activități independente bifează
căsuța ăVenituri din cedarea folosinței bunurilor calificate în
categoria venituri din activități independente”.
rd. 2. Determinarea venitului net — se bifează căsuța
corespunzătoare în funcție de modul de determinare a venitului
net: în sistem real, pe baza cotelor forfetare de cheltuieli sau pe
normă de venit.
rd. 3. Forma de organizare — se bifează căsuța
corespunzătoare modului de desfășurare a activității: individual
sau într-o formă de asociere cu persoane fizice sau persoane
juridice române.
rd. 4. Obiectul principal de activitate — se înscrie denumirea
activității principale generatoare de venituri, desfășurată de
contribuabil, precum și codul CAEN al activității desfășurate.
rd. 5. Sediul — se completează adresa sediului sau locului
principal de desfășurare a activității, după caz. În cazul în care
activitatea se desfășoară prin mai multe puncte de lucru, se
completează adresa sediului sau locului principal de
desfășurare a activității, după caz.
Persoanele fizice care realizează venituri din activități
agricole vor înscrie denumirea unității administrativ-teritoriale în
a cărei rază se află terenul (terenurile), respectiv: municipiu,
oraș, comună sau sector al municipiului București, după caz.
rd. 6. Datele de identificare ale bunului pentru care se
cedează folosința — se înscriu datele de identificare ale bunului
a cărui folosință este cedată. De exemplu:
a) pentru imobile (clădiri, terenuri): adresa completă (stradă,
număr, bloc, etaj, apartament), suprafața totală, din care
închiriată;
b) pentru autovehicule: tipul, anul de fabricație, numărul de
înmatriculare, seria motorului, seria șasiului;
c) alte bunuri: denumirea bunului, descrierea detaliată, cu
identificarea principalelor caracteristici care individualizează
bunul.
Rubrica se completează numai de către contribuabilii care
realizează venituri din cedarea folosinței bunurilor.
rd. 7. Documentul de autorizare/Contractul de
asociere/închiriere/arendare — se înscriu numărul documentului
care atestă dreptul contribuabilului de a desfășura activitate
independentă, potrivit legii, data emiterii acestuia, precum și

denumirea organului care l-a eliberat. Pentru contribuabilii care
desfășoară activități în baza unui contract de agent se înscriu
numărul și data contractului.
Contribuabilii care desfășoară activități agricole în cadrul unei
asocieri fără personalitate juridică, constituită între persoane
fizice, completează numărul sub care contractul de asociere a
fost înregistrat la organul fiscal, precum și data înregistrării
acestuia.
Contribuabilii care au realizat venituri din cedarea folosinței
bunurilor completează rubrica după cum urmează:
— se elimină din text cuvântul ăînchiriere” sau ăarendare”, în
funcție de natura contractului încheiat între părți;
— se înscrie numărul sub care a fost înregistrat la organul
fiscal contractul încheiat între părți, precum și data înregistrării
acestuia.
rd. 8, 9. Data începerii/încetării activității — se completează
de către contribuabilii care își încep/încetează activitatea în
cursul anului fiscal.
Persoanele fizice autorizate care încetează activitatea în
cursul anului înscriu data depunerii autorizației de funcționare
la organul emitent.
Contribuabilii care realizează venituri din cedarea folosinței
bunurilor înscriu data prevăzută pentru începerea derulării
contractului încheiat între părți, respectiv data prevăzută pentru
încetarea contractului încheiat între părți.
Rubricile de la rd. 8 și 9 se completează numai dacă
evenimentele respective se produc în cursul anului pentru care
se depune declarația.
1 B. VENIT NET/CÂȘTIG NET ANUAL

1. Venituri din activități independente: activități
comerciale, profesii libere și drepturi de proprietate intelectuală
a) Activitate desfășurată în mod individual

a.1) În cazul persoanelor care realizează venituri din activități
comerciale și/sau din exercitarea unei profesii libere determinate
în sistem real și/sau venituri din cedarea folosinței bunurilor
calificate în categoria venituri din activități independente
Se completează pe baza datelor din evidența contabilă.
rd. 1. Venit brut — se înscrie suma reprezentând veniturile
totale în bani și/sau echivalentul în lei al veniturilor în natură
încasate în anul de raportare, atât din activitatea de bază, cât și
din activități adiacente.
rd. 2. Cheltuieli deductibile — se preia suma de la rd. 2.1.
rd. 2.1. Cheltuieli deductibile — se înscrie suma
reprezentând cheltuielile efectuate în vederea realizării venitului,
cu condiția să fie efectuate în interesul direct al activității, să
corespundă unor cheltuieli efective, să fie justificate cu
documente și să fie cuprinse în cheltuielile exercițiului financiar
al anului în cursul căruia au fost plătite.
rd. 3. Venit net — se înscrie suma reprezentând diferența
dintre venitul brut și cheltuielile aferente deductibile, dacă venitul
brut este mai mare decât cheltuielile deductibile, respectiv se
scade rd. 2 din rd. 1.
rd. 3.1. Venit net aferent activităților cu regim de reținere la
sursă — se înscrie partea din venitul net aferent activităților
independente pentru care plățile anticipate s-au realizat prin
stopaj la sursă.
rd. 5. Pierdere fiscală/Pierdere netă anuală — se înscrie
suma reprezentând diferența dintre cheltuielile deductibile și
venitul brut, dacă venitul brut este mai mic decât cheltuielile
deductibile, respectiv se scade rd. 1 din rd. 2.
a.2) În cazul persoanelor care realizează venituri din activități
independente impuse pe bază de normă de venit
Se completează de către contribuabilii care desfășoară
activități independente, impuse pe bază de norme de venit.
rd. 3. Venit net — se înscrie suma reprezentând norma de
venit corespunzătoare perioadei lucrate, comunicată de organul
fiscal.
a.3) În cazul persoanelor care realizează venituri din
valorificarea sub orice formă a drepturilor de proprietate
intelectuală

MONITORUL OFICIAL AL ROMÂNIEI, PARTEA I, Nr. 2/5.I.2009
Se completează pe baza datelor din evidența contabilă de
către contibuabilii care au optat pentru determinarea venitului
net în sistem real sau pe baza documentelor eliberate de
plătitorii de venit de către contibuabilii care au optat pentru
determinarea venitului net pe baza cotelor forfetare de cheltuieli.
rd. 1. Venit brut — se înscrie suma reprezentând veniturile
totale în bani și/sau echivalentul în lei al veniturilor în natură
realizate din valorificarea sub orice formă a drepturilor de
proprietate intelectuală, din toate sursele, în anul de raportare.
La stabilirea veniturilor brute din drepturi de proprietate
intelectuală se au în vedere atât sumele încasate în cursul
anului, cât și reținerile în contul plăților anticipate efectuate cu
titlu de impozit și contribuțiile obligatorii, efectuate de plătitorii
de venit.
rd. 2. Cheltuieli deductibile — se înscrie suma de la rd. 2.1
sau rd. 2.3 ori suma rezultată din însumarea cheltuielilor de la
rd. 2.2 și rd. 2.4, după caz.
rd. 2.1. Cheltuieli deductibile — se completează de către
contribuabilii care au optat pentru determinarea venitului net în
sistem real, pe baza datelor din evidența contabilă în partidă
simplă. Se înscrie suma reprezentând cheltuielile totale
efectuate în vederea realizării venitului, cu condiția să fie
efectuate în interesul direct al activității, să corespundă unor
cheltuieli efective, să fie justificate cu documente și să fie
cuprinse în cheltuielile exercițiului financiar al anului în cursul
căruia au fost plătite, inclusiv contribuțiile sociale obligatorii
plătite.
rd. 2.2. Cheltuieli forfetare — se completează de către
contribuabilii care realizează venituri din drepturi de proprietate
intelectuală și care determină venitul net pe baza cotelor
forfetare de cheltuieli. Se înscrie suma rezultată prin aplicarea
unei cote de cheltuieli de 50% la venitul brut realizat din
drepturile de proprietate intelectuală aferente operelor de artă
monumentală sau cu suma rezultată prin aplicarea unei cote de
cheltuieli de 40% la venitul brut realizat din valorificarea
drepturilor de proprietate intelectuală, altele decât cele aferente
operelor de artă monumentală, după caz.
rd. 2.3. Sume ce revin organismelor de gestiune colectivă —
se completează în cazul:
— veniturilor din drepturi de proprietate intelectuală
transmise prin succesiune;
— veniturilor din exercitarea dreptului de suită;
— veniturilor reprezentând remunerația compensatorie
pentru copia privată.
Se înscrie suma totală plătită organismelor de gestiune
colectivă sau altor plătitori care, conform legii, au atribuții de
colectare și de repartizare a veniturilor între titularii de drepturi.
rd. 2.4. Contribuții sociale obligatorii plătite — se
completează numai de contribuabilii pentru care venitul net se
determină pe bază de cote forfetare de cheltuieli, cu suma
reprezentând contribuțiile sociale obligatorii plătite.
rd. 3. Venit net — se înscrie suma reprezentând diferența
dintre venitul brut și cheltuielile deductibile aferente, respectiv
din rd. 1 se scade rd. 2.
rd. 5. Pierdere fiscală/Pierdere netă anuală — se
completează numai de către contribuabilii care determină venitul
net/pierderea fiscală în sistem real și care în anul de raportare
au înregistrat pierderi. Se înscrie suma reprezentând diferența
dintre cheltuielile deductibile efective și venitul brut, dacă venitul
brut este mai mic decât cheltuielile deductibile, respectiv se
scade rd. 1 din rd. 2.
b) Activitate desfășurată într-o formă de asociere

b.1) În cazul asocierilor dintre persoane fizice, care nu dau
naștere unei persoane juridice, se completează numai rd.3 sau
rd.5 de la cap. II lit. B din declarație, după cum urmează:
rd. 3. Venit net — se preia suma înscrisă în col.5, la rândul
corespunzător contribuabilului, din tabelul de la cap. V din
Declarația anuală de venit pentru asocierile fără personalitate
juridică, reprezentând venitul net din asociere, realizat în anul
fiscal de raportare, supus impozitului pe venit și distribuit
asociatului, conform contractului de asociere.

13

rd. 5. Pierdere fiscală/Pierdere netă anuală — se preia suma
înscrisă în col. 7, la rândul corespunzător contribuabilului, din
tabelul prevăzut la cap. V din Declarația anuală de venit pentru
asocierile fără personalitate juridică, reprezentând pierderea
fiscală din asociere realizată în anul fiscal de raportare și
distribuită asociatului, conform contractului de asociere.
b.2) În cazul asocierilor constituite între persoane fizice și
persoane juridice române, care nu dau naștere unei persoane
juridice, se completează rd. 1, rd. 2 (cu rd. 2.4), rd. 3 și rd. 3.1
sau rd. 5, după caz, după cum urmează:
rd. 1. Venit brut — se înscrie suma reprezentând
profitul/venitul cuvenit unei persoane fizice dintr-o asociere cu o
persoană juridică română, care nu dă naștere unei persoane
juridice, determinat cu respectarea regulilor stabilite în legislația
privind impozitul pe venitul microîntreprinderilor. Se preia suma
înscrisă în col.5, la rândul corespunzător contribuabilului, din
tabelul de la cap. V din Declarația anuală de venit pentru
asocierile fără personalitate juridică. Persoanele fizice care obțin
profituri dintr-o activitate desfășurată în asociere cu o persoană
juridică română — microîntreprindere, care nu dă naștere unei
persoane juridice, au obligația să asimileze acest venit distribuit
din asociere venitului brut din activități independente. Venitul net
se determină prin deducerea din venitul brut a contribuțiilor
obligatorii prevăzute de lege, datorate de persoanele fizice.
rd. 2. Cheltuieli deductibile — se preia suma de la rd. 2.4.
rd. 2.4. Contribuții sociale obligatorii plătite — se înscrie
suma reprezentând contribuțiile sociale obligatorii plătite de
asociații persoane fizice.
rd. 3. Venit net — se înscrie suma reprezentând diferența
dintre venitul brut și contribuțiile sociale obligatorii plătite,
respectiv dintre suma înscrisă la rd. 1 și suma înscrisă la rd. 2.
rd. 3.1. Venit net aferent activităților cu regim de reținere la
sursă — se preia suma de la rd.3.
rd.5. Pierdere fiscală/Pierdere netă anuală — se înscrie
suma reprezentând pierderea fiscală realizată de persoana
fizică dintr-o asociere cu o persoană juridică română,
determinată cu respectarea regulilor stabilite în legislația privind
impozitul pe venitul microîntreprinderilor.
2. Venituri din cedarea folosinței bunurilor
Declarația se completează pe baza contractului încheiat între
părți de către contribuabilii care au optat pentru determinarea
venitului net pe baza cotelor forfetare de cheltuieli sau pe baza
datelor din evidența contabilă de persoanele fizice care au optat
pentru determinarea venitului net în sistem real.
rd.1. Venit brut — se înscrie suma reprezentând
chiria/arenda prevăzută în contractul încheiat între părți pentru
anul fiscal de raportare, indiferent de momentul plății acesteia,
majorată cu valoarea cheltuielilor ce cad, conform dispozițiilor
legale, în sarcina proprietarului, uzufructuarului sau a altui
deținător legal, dacă sunt efectuate de cealaltă parte
contractantă.
În venitul brut se includ și eventualele daune plătite potrivit
unor clauze contractuale, în cazul rezilierii contractelor înainte
de termen.
În situația în care chiria/arenda reprezintă echivalentul în lei
al unei valute, venitul brut anual se determină pe baza
chiriei/arendei lunare evaluate la cursul de schimb al pieței
valutare comunicat de Banca Națională a României, din ultima
zi a fiecărei luni, corespunzător lunilor din perioada de impunere.
În situația în care arenda se achită în natură, evaluarea în lei
a acesteia se face pe baza prețurilor medii ale produselor
agricole, conform Legii nr. 571/2003, cu modificările și
completările ulterioare.
În cazul contribuabililor care au optat pentru determinarea
venitului net în sistem real se înscrie totalitatea veniturilor
încasate ca urmare a cedării folosinței bunului, pe baza datelor
din evidența contabilă.
rd.2. Cheltuieli deductibile — se înscrie suma de la rd.2.1 sau
suma de la rd.2.2, după caz.
rd.2.1. Cheltuieli deductibile — se completează de către
contribuabilii care au optat pentru determinarea venitului net în
sistem real, pe baza datelor din evidența contabilă în partidă

14

MONITORUL OFICIAL AL ROMÂNIEI, PARTEA I, Nr. 2/5.I.2009

simplă. Se înscrie suma reprezentând cheltuielile deductibile
efectuate în vederea realizării venitului, cu condiția să fie
efectuate în interesul direct al activității, să corespundă unor
cheltuieli efective, să fie justificate cu documente și să fie
cuprinse în cheltuielile exercițiului financiar al anului în cursul
căruia au fost plătite.
rd.2.2. Cheltuieli forfetare — se completează de contribuabilii
care au optat pentru determinarea venitului net pe baza cotelor
forfetare de cheltuieli. Se înscrie suma rezultată prin aplicarea
unei cote forfetare de cheltuieli de 25% la venitul brut (rd.1),
reprezentând cheltuieli deductibile aferente venitului.
rd.3. Venit net — se înscrie suma reprezentând diferența
dintre venitul brut și cheltuielile deductibile aferente, respectiv
dintre datele înscrise la rd.1 și datele înscrise la rd. 2.
rd.5. Pierdere fiscală/Pierdere netă anuală — se
completează numai de către contribuabilii care determină venitul
net/pierderea în sistem real și care în anul de raportare au
înregistrat pierderi. Se înscrie suma reprezentând diferența
dintre cheltuielile deductibile efective și venitul brut, dacă venitul
brut este mai mic decât cheltuielile deductibile, respectiv se
scade rd.1 din rd.2.
3. Venituri din activități agricole pentru care venitul net
se determină în sistem real, pe baza datelor din
contabilitatea în partidă simplă
a) Activitate desfășurată în mod individual

Se completează pe baza datelor din evidența contabilă.
rd.1. Venit brut — se înscrie suma reprezentând veniturile în
bani și/sau echivalentul veniturilor în natură încasate în anul de
raportare de către contribuabilii care desfășoară activități
agricole în mod individual.
rd.2. Cheltuieli deductibile — se preia suma de la rd.2.1.
rd.2.1 Cheltuieli deductibile — se înscrie suma reprezentând
cheltuielile efectuate în vederea realizării venitului, cu condiția să
fie efectuate în interesul direct al activității, să corespundă unor
cheltuieli efective, să fie justificate cu documente și să fie
cuprinse în cheltuielile exercițiului financiar al anului în cursul
căruia au fost plătite.
rd.3. Venit net — se înscrie suma reprezentând diferența
dintre venitul brut și cheltuielile aferente deductibile, dacă venitul
brut este mai mare decât cheltuielile deductibile, respectiv se
scade rd.2 din rd.1.
rd.5. Pierdere fiscală/Pierdere netă anuală — se înscrie
suma reprezentând diferența dintre cheltuielile deductibile și
venitul brut, dacă venitul brut este mai mic decât cheltuielile
deductibile, respectiv se scade rd.1 din rd.2.
b) Activitate desfășurată într-o formă de asociere

b.1) În cazul asocierilor dintre persoane fizice, care nu dau
naștere unei persoane juridice, se vor completa numai rd.3 sau
rd.5 de la cap. II lit. B din declarație, după caz, după cum
urmează:
rd.3. Venit net — în cazul contribuabililor care desfășoară
activități agricole în cadrul unei asocieri fără personalitate
juridică, constituită între persoane fizice, se preia suma înscrisă
în col.5, la rândul corespunzător contribuabilului, din tabelul de
la cap. V din Declarația anuală de venit pentru asocierile fără
personalitate juridică, reprezentând venitul net din asociere,
realizat în anul fiscal de raportare, supus impozitului pe venit și
distribuit asociatului, conform contractului de asociere.
rd.5. Pierdere fiscală/Pierdere netă anuală — în cazul
contribuabililor care desfășoară activități agricole în cadrul unei
asocieri fără personalitate juridică, constituită între persoane
fizice, se preia suma înscrisă în col.7, la rândul corespunzător
contribuabilului, din tabelul prevăzut la cap. V din Declarația
anuală de venit pentru asociațiile fără personalitate juridică,
reprezentând pierderea fiscală din asociere realizată în anul
fiscal de raportare și distribuită asociatului, conform contractului.
4. Câștiguri din transferul titlurilor de valoare
Se completează de contribuabilii care au realizat câștiguri
din transferul titlurilor de valoare, altele decât părțile sociale și
valorile mobiliare în cazul societăților închise, și au obligația
stabilirii câștigului net anual/pierderii nete anuale, potrivit legii.

Se completează rd.4 sau rd.5, după caz, după cum urmează:
rd.4 Câștig net anual — se înscrie câștigul net anual stabilit
ca diferență pozitivă între câștigurile și pierderile înregistrate în
cursul anului respectiv, ca urmare a tranzacționării titlurilor de
valoare, distinct, în funcție de perioada de deținere a titlurilor de
valoare (deținute mai mult de 365 de zile sau deținute mai puțin
de 365 de zile, inclusiv). Persoanele fizice care în anul de
raportare au realizat câștiguri/pierderi din tranzacționarea
titlurilor de valoare evidențiază distinct, în declarație, câștigul
net anual din transferul dreptului de proprietate asupra titlurilor
de valoare deținute mai mult de 365 de zile, precum și câștigul
net anual din transferul dreptului de proprietate asupra titlurilor
de valoare deținute mai puțin de 365 de zile, inclusiv.
rd.5 Pierdere fiscală/Pierdere netă anuală — se înscrie
pierderea netă anuală stabilită ca diferență negativă între
câștigurile și pierderile înregistrate în cursul anului respectiv, ca
urmare a tranzacționării titlurilor de valoare, distinct, în funcție de
perioada de deținere a titlurilor de valoare (deținute mai mult de
365 de zile sau deținute mai puțin de 365 de zile, inclusiv).
Persoanele fizice care în anul de raportare au realizat
câștiguri/pierderi din tranzacționarea titlurilor de valoare
evidențiază distinct, în declarație, pierderea netă anuală din
transferul dreptului de proprietate asupra titlurilor de valoare
deținute mai mult de 365 de zile, precum și pierderea netă
anuală din transferul dreptului de proprietate asupra titlurilor de
valoare deținute mai puțin de 365 de zile, inclusiv.
Pierderea anuală din transferul dreptului de proprietate
asupra titlurilor de valoare nu se reportează, constituind pierdere
definitivă a contribuabilului.
La declarație se anexează documente justificative, eliberate
de intermediari sau plătitorii de venit, privind tranzacțiile
efectuate din care să rezulte câștigul/pierderea declarate,
precum și impozitul calculat și reținut ca plată anticipată pentru
anul fiscal de raportare.
5. Câștiguri din operațiuni de vânzare-cumpărare de
valută la termen, pe bază de contract
Se completează de contribuabilii care în anul de raportare
au realizat câștiguri din operațiuni de vânzare-cumpărare de
valută la termen, pe bază de contract, precum și orice alte
operațiuni de acest gen, altele decât cele cu instrumente
financiare tranzacționate pe piețe autorizate și supravegheate
de Comisia Națională a Valorilor Mobiliare, și au obligația
stabilirii câștigului net anual/pierderii nete anuale, potrivit legii.
Se completează rd.4 sau rd.5, după caz, după cum urmează:
rd.4 Câștig net anual — se înscrie câștigul net anual stabilit
ca diferență pozitivă între câștigurile și pierderile înregistrate în
cursul anului de raportare, din operațiuni de vânzare-cumpărare
de valută la termen, pe bază de contract, precum și orice alte
operațiuni de acest gen.
rd.5 Pierdere fiscală/Pierdere netă anuală — se înscrie
pierderea netă anuală stabilită ca diferență negativă între
câștigurile și pierderile înregistrate în cursul anului de raportare,
din operațiuni de vânzare-cumpărare de valută la termen, pe
bază de contract, precum și orice alte operațiuni de acest gen.
Pierderea anuală rezultată din operațiuni de vânzarecumpărare de valută la termen, pe bază de contract, și orice alte
operațiuni de acest gen nu se reportează, constituind pierdere
definitivă a contribuabilului.
La declarație se anexează documente justificative, eliberate
de intermediari sau plătitorii de venit, privind tranzacțiile
efectuate din care să rezulte câștigul/pierderea declarate,
precum și impozitul calculat și reținut ca plată anticipată pentru
anul fiscal de raportare.
C. VENIT SCUTIT LA PLATA IMPOZITULUI PE VENIT

Se completează de către contribuabilii care realizează în
anul fiscal de raportare venituri din activități independente
scutite la plata impozitului pe venit, conform legislației specifice.
rd.1, rd.2. Venit net/Pierdere fiscală — se înscrie suma
reprezentând venitul net sau pierderea fiscală realizate din
activități independente desfășurate în perioada de scutire.

MONITORUL OFICIAL AL ROMÂNIEI, PARTEA I, Nr. 2/5.I.2009
III. DESTINAȚIA SUMEI REPREZENTÂND 2% DIN
IMPOZITUL DATORAT PE VENITUL NET ANUAL
IMPOZABIL/CÂȘTIGUL NET ANUAL
Se completează de către contribuabilii care au efectuat în
cursul anului fiscal de raportare cheltuieli pentru acordarea de
burse private conform legii și solicită restituirea acestora și/sau
care optează pentru virarea unei sume reprezentând până la
2% din impozitul datorat pe venitul net anual impozabil/câștigul
net anual pentru susținerea entităților nonprofit care se
înființează și funcționează în condițiile legii sau unităților de cult,
potrivit art. 84 alin. (2) și (3) din Legea nr. 571/2003, cu
modificările și completările ulterioare.
Contribuabilii care își exprimă această opțiune pot solicita
direcționarea acestei sume către o singură entitate nonprofit sau
unitate de cult.
N O T Ă:
Contribuabilii care au realizat venituri din activități
independente/activități agricole, impuși pe bază de normă de
venit, care nu au obligația depunerii declarației și au efectuat în
cursul anului fiscal de raportare cheltuieli cu burse private și
solicită restituirea acestora și/sau optează pentru virarea unei
sume în contul unei entități nonprofit sau unei unități de cult
completează formularul conform instrucțiunilor.
1. Bursa privată: căsuța se bifează de către contribuabilii
care au efectuat cheltuieli în cursul anului de raportare cu burse
private.
Contract nr./data — se înscriu numărul și data contractului
privind acordarea bursei private.
Suma plătită — se înscrie suma plătită de contribuabil în
cursul anului de raportare pentru bursa privată.
Documente de plată nr./data — se înscriu numărul și data
documentelor care atestă plata bursei private.
Contractul privind acordarea bursei private și documentele
ce atestă plata bursei se prezintă în original și în copie, organul
fiscal păstrând copiile acestora după ce verifică conformitatea cu
originalul. În cazul în care declarația se transmite prin poștă,
documentele de mai sus se anexează în copie.

15

2. Susținerea unei entități nonprofit/unități de cult — căsuța
se bifează de către contribuabilii care solicită virarea unei sume
de până la 2% din impozitul datorat pe venitul net anual
impozabil/câștigul net anual pentru susținerea unei entități
nonprofit sau unități de cult, conform art. 84 alin. (2) din Legea
nr. 571/2003, cu modificările și completările ulterioare.
Suma — se completează cu suma solicitată de contribuabil
a fi virată în contul entității nonprofit/unității de cult.
În situația în care contribuabilul nu cunoaște suma care
poate fi virată nu va completa rubrica ăSuma”, caz în care
organul fiscal va calcula și va vira suma admisă, conform legii.
Denumire entitate nonprofit/unitate de cult — se înscrie de
către contribuabil denumirea completă a entității nonprofit/unității
de cult.
Cod de identificare fiscală al entității nonprofit/unității de cult —
se înscrie de către contribuabil codul de identificare fiscală al
entității nonprofit/unității de cult pentru care se solicită virarea
sumei.
Cont bancar (IBAN) — se completează codul IBAN al
contului bancar al entității nonprofit/unității de cult.
Dacă suma solicitată a se vira către entitatea
nonprofit/unitatea de cult, cumulată cu suma plătită pentru bursa
privată, depășește plafonul de 2% din impozitul datorat pe
venitul net anual impozabil/câștigul net anual, atunci suma totală
luată în calcul este limitată la nivelul acestui plafon, având
prioritate cheltuielile efectuate în cursul anului de raportare cu
bursa privată.
IV. DATE DE IDENTIFICARE A REPREZENTANTULUI
FISCAL
Se completează numai în cazul în care obligațiile de
declarare a veniturilor se îndeplinesc de către reprezentantul
fiscal desemnat de contribuabil.
Adresa — se înscrie adresa domiciliului fiscal.
Cod de identificare fiscală — se înscrie codul de identificare
fiscală al reprezentantului fiscal.

ANEXA Nr. 3

Caracteristicile de tipărire, modul de difuzare, de utilizare și de păstrare a formularelor
2.1. Codul: 14.13.02.13/a
1. Denumire: Declarație privind veniturile realizate (formularul
2.2. Format: A4/t1
200)
2.3. Caracteristicile de tipărire:
1.1. Cod: 14.13.01.13
— pe o singură față;
1.2. Format: A3/t2
— se poate utiliza și echipament informatic pentru editare și
1.3. U/M: seturi
1.4. Caracteristici de tipărire: se tipărește pe ambele fețe, în completare, cu adaptări adecvate situației contribuabilului.
2.4. Se difuzează gratuit.
4 culori.
2.5. Se utilizează la calculul impozitului pe venitul net anual
1.5. Se difuzează gratuit.
1.6. Se utilizează la declararea veniturilor și cheltuielilor impozabil din activități independente, din cedarea folosinței
efectiv realizate din activități independente, cedarea folosinței bunurilor, din activități agricole, al impozitului datorat pe câștigul
bunurilor și/sau activități agricole determinate în sistem real pe net anual din transferul titlurilor de valoare/din operațiuni de
fiecare categorie și sursă de realizare a venitului, precum și la vânzare-cumpărare de valută la termen, pe bază de contract,
pe fiecare sursă de venit, și la stabilirea diferențelor de impozit
declararea câștigurilor nete anuale/pierderilor nete anuale din
anual de regularizat stabilite în plus/în minus.
transferul dreptului de proprietate asupra titlurilor de valoare,
2.6. Se întocmește în două exemplare de către organul fiscal
altele decât părțile sociale și valorile mobiliare în cazul competent, după cum urmează:
societăților închise, câștiguri din operațiuni de vânzare— organul fiscal în a cărui rază teritorială contribuabilul are
cumpărare de valută la termen, pe bază de contract, precum și adresa unde își are domiciliul, potrivit legii, sau adresa unde
orice alte operațiuni de acest gen.
locuiește efectiv, în cazul în care aceasta este diferită de
1.7. Se întocmește în două exemplare de contribuabil sau domiciliu, pentru persoanele fizice care au domiciliul fiscal în
de reprezentantul fiscal al acestuia, după caz.
România;
1.8. Circulă:
— organul fiscal în a cărui rază teritorială se află sursa de
— originalul la organul fiscal definit prin prezentul ordin;
venit, pentru ceilalți contribuabili persoane fizice.
— copia la contribuabil.
2.7. Circulă:
1.9. Se arhivează la dosarul contribuabilului.
— un exemplar la organul fiscal competent;
2. Denumire: Decizie de impunere anuală pentru veniturile
— un exemplar la contribuabil.
realizate din România de persoanele fizice (formularul 250)
2.8. Se arhivează la dosarul contribuabilului.

16

MONITORUL OFICIAL AL ROMÂNIEI, PARTEA I, Nr. 2/5.I.2009

MINISTERUL JUSTIȚIEI

ORDIN
pentru completarea Regulamentului de organizare și funcționare a Administrației Naționale
a Penitenciarelor, aprobat prin Ordinul ministrului justiției nr. 2.003/C/2008
Având în vedere Nota de fundamentare nr. 128.821 din 27 noiembrie 2008,
în temeiul prevederilor art. 4 pct. II.1 coroborate cu art. 4 pct. XI.2 al Hotărârii Guvernului nr. 83/2005 privind organizarea
și funcționarea Ministerului Justiției, cu modificările și completările ulterioare,
ministrul justiției emite prezentul ordin.
Art. I. — Regulamentul de organizare și funcționare a
Administrației Naționale a Penitenciarelor, aprobat prin Ordinul
ministrului justiției nr. 2.003/C/2008, publicat în Monitorul Oficial
al României, Partea I, nr. 603 din 13 august 2008, cu
modificările și completările ulterioare, se completează după
cum urmează:

— La articolul 79, după alineatul (3) se introduce un nou
alineat, alineatul (4), cu următorul cuprins:
ă(4) Direcția medicală din Administrația Națională a
Penitenciarelor este controlată și coordonată din punctul de
vedere al activității medicale de către Serviciul asistență
medicală al Ministerului Justiției.”
Art. II. — Prezentul ordin se publică în Monitorul Oficial al
României, Partea I.

p. Ministrul justiției,
Zsuzsánna Péter,
secretar de stat
București, 5 decembrie 2008.
Nr. 3.099/C.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 2/5.I.2009 conține 16 pagini.

Prețul: 3,20 lei

&JUYDGY|323513]
ISSN 1453—4495

