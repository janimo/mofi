Anul 177 (XXI) — Nr. 577

PARTEA I

LEGI, DECRETE, HOTĂRÂRI ȘI ALTE ACTE

Miercuri, 19 august 2009

SUMAR

Pagina
DECIZII ALE CURȚII CONSTITUȚIONALE
Decizia nr. 908 din 23 iunie 2009 referitoare la excepția de
neconstituționalitate a dispozițiilor art. 329 alin. 1 și 2
din Codul de procedură penală ..................................
Decizia nr. 909 din 23 iunie 2009 referitoare la excepția de
neconstituționalitate a dispozițiilor art. 332 alin. 4 din
Codul de procedură penală ........................................
Decizia nr. 948 din 25 iunie 2009 referitoare la excepția de
neconstituționalitate a dispozițiilor art. 322 alin. 3 din
Codul penal ................................................................
Decizia nr. 956 din 25 iunie 2009 referitoare la excepția de
neconstituționalitate a dispozițiilor art. 911, art. 112,
art. 113, art. 115, art. 116 și art. 120 alin. 2 din Codul
de procedură penală ..................................................
Decizia nr. 1.046 din 14 iulie 2009 referitoare la excepția de
neconstituționalitate a prevederilor art. 5 alin. (1) teza
întâi din titlul XIII al Legii nr. 247/2005 privind reforma
în domeniile proprietății și justiției, precum și unele
măsuri adiacente ........................................................
Decizia nr. 1.047 din 14 iulie 2009 referitoare la excepția de
neconstituționalitate a prevederilor art. 2 alin. (1) din
Ordonanța de urgență a Guvernului nr. 68/2008 privind

Pagina

2–3

vânzarea spațiilor proprietate privată a statului sau a
unităților administrativ-teritoriale cu destinația de
cabinete medicale, precum și a spațiilor în care se
desfășoară activități conexe actului medical ..............

9–11

3–4

Decizia nr. 1.049 din 14 iulie 2009 referitoare la excepția de
neconstituționalitate a prevederilor art. 60 alin. 3 din
Codul familiei..............................................................

11–12

Decizia nr. 1.052 din 14 iulie 2009 referitoare la excepția de
neconstituționalitate a prevederilor art. 7 alin. 1 și 4 și
art. 10 din Legea nr. 85/1992 privind vânzarea de
locuințe și spații cu altă destinație construite din
fondurile statului și din fondurile unităților economice
sau bugetare de stat ..................................................

13–14

Decizia nr. 1.053 din 14 iulie 2009 referitoare la excepția de
neconstituționalitate a prevederilor art. I pct. 13 din
titlul I al Legii nr. 247/2005 privind reforma în domeniile
proprietății și justiției, precum și unele măsuri
adiacente, art. 8 alin. (1) din Legea nr. 10/2001 privind
regimul juridic al unor imobile preluate în mod abuziv
în perioada 6 martie 1945—22 decembrie 1989 și
art. 36 alin. (5) din Legea fondului funciar nr. 18/1991 ....

14–16

4–5

6–7

8–9

2

MONITORUL OFICIAL AL ROMÂNIEI, PARTEA I, Nr. 577/19.VIII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 908
din 23 iunie 2009

referitoare la excepția de neconstituționalitate a dispozițiilor art. 329 alin. 1 și 2
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 329 alin. 1 și 2 din Codul de procedură penală,
excepție ridicată de Eugenia-Emilia Morariu în Dosarul
nr. 3.247/59/2006 al Înaltei Curți de Casație și Justiție — Secția
penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că apărătorul ales al
autorului excepției a transmis o cerere de amânare a cauzei,
însoțită de un act doveditor, întrucât nu se poate prezenta la
acest termen din motive medicale și nu a reușit să asigure
substituirea sa printr-un avocat cu vechimea necesară, dat fiind
timpul scurt de la apariția intempestivă a problemei medicale.
Reprezentantul Ministerului Public se opune cererii de
amânare a judecării cauzei.
Curtea, deliberând, respinge cererea de acordare a unui nou
termen.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 28 noiembrie 2008, pronunțată în Dosarul
nr. 3.247/59/2006, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 329 alin. 1 și 2 din
Codul de procedură penală. Excepția a fost ridicată de
Eugenia-Emilia Morariu cu ocazia soluționării unei cauze
penale.
În motivarea excepției de neconstituționalitate autorul
acesteia susține că prevederile art. 329 alin. 1 și 2 din Codul de
procedură penală sunt discriminatorii și încalcă dreptul la un
proces echitabil, deoarece permit instanței să ia act de
declarația procurorului că renunță la martorii pe care i-a propus
și să dispună ca aceștia să nu mai fie ascultați. Consideră că o
asemenea renunțare nu s-ar putea face fără consimțământul
inculpatului, întrucât, fiind vorba de martori ai acuzării, acesta
are dreptul să solicite, pentru a se apăra, audierea lor.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât dispozițiile art. 329 alin. 1 și 2 din Codul
de procedură penală nu aduc atingere dispozițiilor din Legea
fundamentală și din Convenția pentru apărarea drepturilor
omului și a libertăților fundamentale invocate de autorul
excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de neconstituționalitate.
Avocatul Poporului consideră că dispozițiile de lege
criticate sunt constituționale, întrucât nu încalcă prevederile din
Legea fundamentală și din Convenția pentru apărarea
drepturilor omului și a libertăților fundamentale invocate. Face
trimitere, în acest sens, la Decizia Curții Constituționale
nr. 275/2003.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 329 alin. 1 și 2 din Codul de procedură penală,
având următorul cuprins:
ăProcurorul și părțile pot renunța la martorii pe care i-au
propus.
După punerea în discuție a renunțării, instanța poate dispune
ca martorii să nu fie ascultați, dacă audierea nu mai este
necesară.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil și ale
art. 20 alin. (2) referitoare la tratatele internaționale privind
drepturile omului raportate la prevederile art. 6 referitoare la
dreptul la un proces echitabil și ale art. 14 privind interzicerea
discriminării din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că dispozițiile art. 329 alin. 1 și 2 din Codul de
procedură penală au mai fost supuse controlului instanței de
contencios constituțional, prin raportare la prevederile art. 6 din
Convenția pentru apărarea drepturilor omului și a libertăților
fundamentale, invocat și în prezenta cauză, și cu o motivare
similară. Astfel, prin Decizia nr. 275 din 26 iunie 2003, publicată
în Monitorul Oficial al României, Partea I, nr. 565 din 6 august
2003, Curtea a respins ca neîntemeiată critica de
neconstituționalitate a dispozițiilor art. 329 alin. 1 și 2 din Codul
de procedură penală, pentru considerentele acolo arătate.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziei menționate își păstrează valabilitatea
și în cauza de față. Pentru aceleași considerente, prevederile
de lege criticate nu încalcă nici art. 21 alin. (3) din Constituție.
Dispozițiile art. 14 din Convenția pentru apărarea drepturilor
omului și a libertăților fundamentale nu sunt aplicabile în cauză.

MONITORUL OFICIAL AL ROMÂNIEI, PARTEA I, Nr. 577/19.VIII.2009

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 329 alin. 1 și 2 din Codul de procedură penală, excepție
ridicată de Eugenia-Emilia Morariu în Dosarul nr. 3.247/59/2006 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 909
din 23 iunie 2009

referitoare la excepția de neconstituționalitate a dispozițiilor art. 332 alin. 4
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 332 alin. 4 din Codul de procedură penală,
excepție ridicată de Ionel-Silviu Vlasie Vlase în Dosarul
nr. 6.833/121/2007 al Curții de Apel Galați — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Decizia nr. 3.363 din 22 octombrie 2008, pronunțată în
Dosarul nr. 8.195/1/2008, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 332 alin. 4 din
Codul de procedură penală. Excepția a fost ridicată de IonelSilviu Vlasie Vlase în Dosarul nr. 6.833/121/2007 al Curții de
Apel Galați — Secția penală cu ocazia soluționării recursului
împotriva Sentinței penale nr. 204 din 30 aprilie 2008,
pronunțată de Tribunalul Galați, prin care această din urmă
instanță a respins excepția privind nulitatea actului de sesizare
a instanței și cererea de restituire a cauzei la procuror pentru
refacerea urmăririi penale.
În motivarea excepției de neconstituționalitate, autorul
acesteia susține că dispozițiile art. 332 alin. 4 din Codul de
procedură penală încalcă egalitatea în fața legii, dreptul la un
proces echitabil și dreptul la două grade de jurisdicție în materie
penală, întrucât nu prevăd cale de atac în situația respingerii

cererii de restituire a cauzei la procuror în vederea refacerii
urmăririi penale. Totodată, arată că prevederile de lege criticate
instituie, cu privire la hotărârea de desesizare a instanței, un
drept de recurs doar pentru procuror și pentru orice altă
persoană ale cărei interese legitime au fost vătămate prin
hotărârea judecătorească, fiind excluse părțile, inclusiv
inculpatul.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât textul de lege criticat nu încalcă
prevederile din Legea fundamentală și din Convenția pentru
apărarea drepturilor omului și a libertăților fundamentale
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 332 alin. 4
din Codul de procedură penală sunt constituționale, întrucât nu
încalcă prevederile din Legea fundamentală și din Convenția
pentru apărarea drepturilor omului și a libertăților fundamentale
invocate. Face trimitere, în acest sens, la deciziile Curții
Constituționale nr. 962/2008, nr. 1.119/2008 și nr. 1.208/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

4

MONITORUL OFICIAL AL ROMÂNIEI, PARTEA I, Nr. 577/19.VIII.2009

Obiectul excepției de neconstituționalitate îl constituie
dispozițiile art. 332 alin. 4 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăÎmpotriva hotărârii de desesizare se poate face recurs de către
procuror și de orice persoană ale cărei interese au fost vătămate
prin hotărâre, în 3 zile de la pronunțare, pentru cei prezenți, și
de la comunicare, pentru cei lipsă.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 privind egalitatea în drepturi a cetățenilor și ale
art. 129 referitoare la folosirea căilor de atac, precum și ale
art. 11 privind raportul dintre dreptul internațional și dreptul intern
și ale art. 20 referitoare la preeminența tratatelor internaționale
privind drepturile omului, aceste din urmă dispoziții din Legea
fundamentală fiind raportate la prevederile art. 6 paragraful 1
din Convenția pentru apărarea drepturilor omului și a libertăților
fundamentale, ale art. 2 paragraful 1 din Protocolul nr. 7 la

Convenție și ale art. 14 paragrafele 1 și 5 din Pactul internațional
cu privire la drepturile civile și politice, care vizează, în esență,
dreptul la un proces echitabil, egalitatea în fața legii și dreptul la
două grade de jurisdicție în materie penală.
Examinând excepția de neconstituționalitate, Curtea
constată că dispozițiile art. 332 alin. 4 din Codul de procedură
penală au mai fost supuse controlului instanței de contencios
constituțional prin raportare la aceleași prevederi din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și față de critici similare. Astfel, de exemplu, prin Decizia
nr. 501 din 7 aprilie 2009, publicată în Monitorul Oficial al
României, Partea I, nr. 311 din 12 mai 2009, Curtea a respins
excepția de neconstituționalitate a prevederilor art. 332 alin. 4
din Codul de procedură penală, pentru motivele acolo arătate.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziei menționate își păstrează valabilitatea
și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 332 alin. 4 din Codul de procedură penală, excepție ridicată
de Ionel-Silviu Vlasie Vlase în Dosarul nr. 6.833/121/2007 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 948
din 25 iunie 2009

referitoare la excepția de neconstituționalitate a dispozițiilor art. 322 alin. 3 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 322 alin. 3 din Codul penal, excepție ridicată
de Brătianu Covrigean în Dosarul nr. 3.133/105/2006 al Înaltei
Curți de Casație și Justiție — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.

Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 decembrie 2008, pronunțată în Dosarul
nr. 3.133/105/2006, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a prevederilor art. 322 alin. 3 din
Codul penal, excepție ridicată de Brătianu Covrigean în dosarul
de mai sus având ca obiect soluționarea unui recurs în materie
penală.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 1 alin. (3) și art. 21 alin. (3),

MONITORUL OFICIAL AL ROMÂNIEI, PARTEA I, Nr. 577/19.VIII.2009
întrucât nu este echitabil ca inculpatul să fie condamnat în
temeiul textului de lege criticat, care prevede limite ale pedepsei
între 3 și 15 ani închisoare, numai pentru că organul de urmărire
penală sau instanța nu au efectuat cercetări temeinice pentru
identificarea autorului faptei prin care s-a cauzat moartea acelei
persoane.
Înalta Curte de Casație și Justiție — Secția penală
opinează că excepția de neconstituționalitate este neîntemeiată,
deoarece privește o chestiune de probațiune de competența
instanței de control judiciar și nu de constituționalitate a textului
de lege incriminator.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 322 alin. 3 din Codul penal cu denumirea
Încăierarea, care au următorul conținut: ăÎn cazul prevăzut în
alin. 2, dacă nu se cunoaște care dintre participanți a săvârșit
faptele arătate în acel alineat, se aplică tuturor închisoarea de la
6 luni la 5 ani, când s-a cauzat vătămarea integrității corporale
sau sănătății. În cazul în care s-a cauzat moartea, pedeapsa
este închisoarea de la 3 la 15 ani.”

5

Examinând excepția de neconstituționalitate, Curtea
constată că legiuitorul, în acord cu prevederile art. 73 alin. (3)
lit. h) din Constituție, are deplina libertate de a reglementa
infracțiunile și pedepsele acestora. Faptul că prin art. 322 alin. 3
din Codul penal s-a instituit o unică pedeapsă pentru toți
participanții, nu este de natură a afecta dreptatea ca valoare
supremă în statul de drept și procesul echitabil ca o componentă
a liberului acces la justiție, deoarece, dimpotrivă, această
reglementare se constituie într-o normă ce urmează regulile
generale prevăzute de art. 27 din Codul penal. Or, dacă se
acceptă premisa potrivit căreia infracțiunea de încăierare
prevăzută de art. 322 alin. 2 și 3 din Codul penal nu este altceva
decât o faptă colectivă de vătămare corporală gravă ori de lovire
sau vătămare cauzatoare de moarte comisă numai de autori
alături sau nu de instigatori sau/și complici constituiți în cel puțin
două grupări rivale, este lesne de observat că, prin comparație
cu pedepsele prevăzute de art. 182 și art. 183 din Codul penal,
pedepsele stabilite în textul legal criticat sunt stabilite în limite
considerabil mai mici (de la 6 luni la 5 ani față de 2—7 ani,
2—10 ani sau de 5—15 ani).
Așa fiind, aspectele semnalate de autorul excepției,
referitoare la incapacitatea organului de urmărire penală sau a
instanței de judecată de a stabili în speța dedusă judecății cine
este autorul faptei prin care s-a cauzat nemijlocit moartea
victimei, nu sunt de natură a fi convertite într-un fine de
neconstituționalitate, interpretarea și aplicarea legii fiind atributul
exclusiv al instanței de judecată.
În plus, autorul excepției încearcă să supună controlului
instanței de contencios constituțional și să înfrângă prezumția
de constituționalitate a alin. 3 al art. 322 din Codul penal prin
raportarea acestuia la teza a doua a alineatului precedent,
potrivit căruia ceilalți participanți la încăierare se pedepsesc cu
închisoare de la o lună la 6 luni sau cu amenda. Or, în
numeroase rânduri, Curtea a statuat în jurisprudența sa că nu
poate fi primită motivarea fundamentată pe compararea mai
multor prevederi legale între ele și raportarea concluziei ce ar
rezulta din această comparație la dispoziții ori principii ale
Constituției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 322 alin. 3 din Codul penal, excepție ridicată
de Brătianu Covrigean în Dosarul nr. 3.133/105/2006 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

6

MONITORUL OFICIAL AL ROMÂNIEI, PARTEA I, Nr. 577/19.VIII.2009
CURTEA CONSTITUȚIONALĂ

D E C I Z I A Nr. 956
din 25 iunie 2009

referitoare la excepția de neconstituționalitate a dispozițiilor art. 911, art. 112, art. 113, art. 115,
art. 116 și art. 120 alin. 2 din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 911, 112, 113, 115, 116 și art. 120 alin. 2 din
Codul de procedură penală, excepție ridicată de Adrian
Grigoruță, Mihail Alexandru Colțatu și Constantin Ionescu în
Dosarul nr. 4.817/86/2007 al Tribunalului Suceava — Secția
penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 30 ianuarie 2009, pronunțată în Dosarul
nr. 4.817/86/2007, Tribunalul Suceava — Secția penală a
sesizat Curtea Constituțională cu excepția de
neconstituționalitate a prevederilor art. 911, 112, 113, 115,
116 și art. 120 alin. 2 din Codul de procedură penală,
excepție ridicată de Adrian Grigoruță, Mihail Alexandru Colțatu
și Constantin Ionescu în dosarul de mai sus având ca obiect
soluționarea unei cauze penale.
În motivarea excepției de neconstituționalitate autorii
susțin că prevederile art. 112, 113, 115, 116 și art. 120 alin. 2
din Codul de procedură penală încalcă dispozițiile
constituționale ale art. 16 alin. (1) și (2), art. 21 alin. (1)—(3),
art. 24 și art. 124 alin. (2), deoarece nu se prevede sancțiunea
nulității absolute a raportului de constatare tehnico-științifică în
situația în care organul de urmărire penală a dispus efectuarea
acestuia în absența condițiilor expres și limitativ prevăzute de
lege. De asemenea, constatarea se realizează de către
specialiști care funcționează în cadrul sau pe lângă instituția de
care aparține organul de urmărire penală. În aceste condiții sunt
afectate dreptul la un proces echitabil și principul egalității în
drepturi, deoarece persoanele în cauză, spre deosebire de
experți, nu sunt independente și imparțiale. În plus, la stabilirea
obiectului constatării tehnico-științifice părțile nu participă,
situație care, în opinia autorilor, este de natură a leza dreptul la
apărare. Așa fiind, legea procesual penală consacră o
inegalitate a armelor în proces, întrucât Ministerul Public poate
dispune administrarea mijlocului de probă prevăzut de art. 112
din Codul de procedură penală în condițiile dorite de acesta, fără

ca apărarea să fie consultată, partea interesată putând beneficia
mediat numai de mijlocul de probă reglementat de art. 116 din
același cod.
În ceea ce privește excepția de neconstituționalitate a
dispozițiilor art. 911 din Codul de procedură penală, autorii susțin
că acestea contravin art. 16 alin. (2), art. 21, art. 26 alin. (1),
art. 28 și 53 din Legea fundamentală, deoarece, în dezacord cu
exigențele referitoare la proporționalitatea măsurii restrângerii
exercițiului unor drepturi sau al unor libertăți, textul, uzând de o
terminologie imprecisă, oferă posibilitatea interceptării
convorbirilor telefonice pe baza unor date chiar și în cazul
infracțiunii de furt, care, pedepsită fiind cu închisoare de până la
12 ani, poate fi considerată o infracțiune gravă ce justifică luarea
măsurii.
Tribunalul Suceava — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 referitoare la Condițiile și cazurile de
interceptare și înregistrare a convorbirilor sau comunicațiilor
efectuate prin telefon sau prin orice mijloc electronic de
comunicare, art. 112 referitoare la Folosirea unor specialiști,
art. 113 referitoare la Obiectul și materialul constatării tehnicoștiințifice, art. 115 referitoare la Raportul de constatare
tehnico-științifică sau medico-legală, art. 116 referitoare la
Ordonarea efectuării expertizei și art. 120 alin. 2 referitoare la
Lămuriri date expertului și părților.
Examinând excepția de neconstituționalitate, Curtea
constată că dispozițiile art. 911, 112, 113 și 116 din Codul de
procedură penală au mai fost supuse controlului instanței de
contencios constituțional prin raportare la critici similare.
Astfel, prin Decizia nr. 410 din 10 aprilie 2008, publicată în
Monitorul Oficial al României, Partea I, nr. 338 din 1 mai 2008,
Curtea a respins ca neîntemeiată excepția de

MONITORUL OFICIAL AL ROMÂNIEI, PARTEA I, Nr. 577/19.VIII.2009
neconstituționalitate a dispozițiilor art. 911 din Codul de
procedură penală, reținând în esență că interceptările și
înregistrările audio sau video prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunța numai asupra
constituționalității actelor cu privire la care a fost sesizată [...]”.
De asemenea, nu poate fi primită nici susținerea potrivit
căreia dispozițiile legale criticate contravin prevederilor
constituționale ale art. 28 și 53, deoarece înseși textele invocate
oferă legiuitorului libertatea unei astfel de reglementări, secretul
corespondenței nefiind un drept absolut, ci susceptibil de
anumite restrângeri, justificate la rândul lor de necesitatea
instrucției penale. Astfel, societățile democratice sunt
amenințate de un fenomen infracțional din ce în ce mai complex,
motiv pentru care statele trebuie să fie capabile de a combate în
mod eficace asemenea amenințări și de a supraveghea
elementele subversive ce acționează pe teritoriul lor. Așa fiind,
asemenea dispoziții legislative devin necesare într-o societate
democratică, în vederea asigurării securității naționale, apărării
ordinii publice ori prevenirii săvârșirii de infracțiuni.
Prin Decizia nr. 39 din 13 ianuarie 2009, publicată în
Monitorul Oficial al României, Partea I, nr. 100 din 19 februarie
2009, Curtea a respins ca neîntemeiată excepția de
neconstituționalitate a dispozițiilor art. 112 și 113 din Codul de
procedură penală, reținând în esență că posibilitatea organului
de urmărire penală de a cere concursul unor specialiști atunci
când există pericol de dispariție a unor mijloace de probă sau de
schimbare a unor situații de fapt se concretizează printr-un act
procedural care reclamă urgență, constatarea tehnico-științifică
efectuându-se potrivit unei proceduri simplificate de expertiză.
Aceasta nu este însă de natură a aduce atingere dreptului la
apărare al părților, care au posibilitatea de a formula cereri în
fața instanțelor judecătorești, de a administra orice probe în

7

apărarea lor și de a exercita căile de atac prevăzute de lege.
Sunt îndeplinite și exigențele dreptului la un proces echitabil,
întrucât dispozițiile procedural-penale asigură posibilitatea
părților de a cere completarea sau refacerea raportului tehnicoștiințific, sens în care prevederile art. 115 alin. 2 și 3 din Codul
de procedură penală dispun în consecință.
De asemenea, prin Decizia nr. 666 din 12 iunie 2008,
publicată în Monitorul Oficial al României, Partea I, nr. 555 din
23 iulie 2008, Curtea Constituțională a respins ca neîntemeiată
excepția de neconstituționalitate a dispozițiilor art. 116 din Codul
de procedură penală, statuând că dispozițiile legale criticate
reglementează ăposibilitatea administrării de către organul de
urmărire penală a [...] expertizei prin care se constată elemente
de fapt ce pot servi ca probe concludente, pertinente și utile
rezolvării procesului penal. Or, aceasta nu reprezintă și nici nu
poate fi considerată o încălcare a dreptului la apărare. Este
obligația constituțională a tuturor participanților la înfăptuirea
actului de justiție de a se supune principiului aflării adevărului”.
În același timp Curtea a observat că nu se poate pune semnul
egalității între ăcererea pentru administrarea unei probe”, pe care
o poate face oricare dintre părți, cu ăadministrarea probei”, care
se face numai de către organul de urmărire penală ori de
instanța de judecată.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză și pentru dispozițiile art. 115
din Codul de procedură penală.
În ceea ce privește excepția de neconstituționalitate a
dispozițiilor art. 120 alin. 2 din Codul de procedură penală,
Curtea constată că acestea nu contravin prevederilor din Legea
fundamentală, ci, dimpotrivă, prin instituirea obligației de a
aduce la cunoștința părților și a expertului obiectul expertizei și
întrebările la care expertul trebuie să răspundă și a obligației de
a pune în vedere acestora că au dreptul să formuleze observații
cu privire la aceste întrebări ori că au dreptul de a cere
modificarea sau completarea lor, se dă expresie dreptului la
apărare și dreptului la un proces echitabil, justiția aplicându-se
fără discriminare tuturor celor aflați în ipoteza normei legale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 911, art. 112, art. 113, art. 115, art. 116 și art. 120 alin. 2 din
Codul de procedură penală, excepție ridicată de Adrian Grigoruță, Mihail Alexandru Colțatu și Constantin Ionescu în Dosarul
nr. 4.817/86/2007 al Tribunalului Suceava — Secția penală.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 577/19.VIII.2009
CURTEA CONSTITUȚIONALĂ

D E C I Z I A Nr. 1.046
din 14 iulie 2009

referitoare la excepția de neconstituționalitate a prevederilor art. 5 alin. (1) teza întâi din titlul XIII
al Legii nr. 247/2005 privind reforma în domeniile proprietății și justiției,
precum și unele măsuri adiacente
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 5 alin. (1) din titlul XIII al Legii nr. 247/2005
privind reforma în domeniile proprietății și justiției, precum și
unele măsuri adiacente, excepție ridicată de Societatea
Comercială Horticolă Dunărea — S.A. din comuna Vădeni,
județul Brăila, în Dosarul nr. 5.066/196/2007 al Tribunalului
Brăila — Secția civilă.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzei și arată că, la
dosar, partea Cristian Dănuț Mihai a depusă note scrise prin
care solicită respingerea excepției de neconstituționalitate.
Totodată, arată că apărătorul autorului excepției a depus
cerere de acordare a unui nou termen de judecată, întrucât se
află în imposibilitate de prezentare.
Reprezentantul Ministerului Public, având cuvântul, solicită
respingerea cererii de acordare a unui nou termen de judecată,
întrucât avocatul nu a făcut dovada imposibilității de prezentare.
Curtea, deliberând, respinge cererea formulată de apărătorul
autorului excepției.
Cauza este în stare de judecată.
Doamna Stela Tomescu, delegat al apărătorului autorului
excepției, depune la dosar concluzii scrise prin care se solicită
admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, arată că nu au intervenit elemente noi, de natură
a determina reconsiderarea jurisprudenței Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 14 ianuarie 2009, pronunțată în Dosarul
nr. 5.066/196/2007, Tribunalul Brăila — Secția civilă a sesizat
Curtea Constituțională cu excepția de neconstituționalitate
a prevederilor art. 5 alin. (1) din titlul XIII al Legii nr. 247/2005
privind reforma în domeniile proprietății și justiției, precum
și unele măsuri adiacente. Excepția a fost ridicată de
Societatea Comercială Horticolă Dunărea — S.A. din comuna
Vădeni, județul Brăila, în cadrul recursului formulat de aceasta
împotriva Sentinței civile nr. 4.556 din 15 iulie 2008, pronunțată
de Judecătoria Brăila într-o cauză de fond funciar.
În motivarea excepției de neconstituționalitate autorul
acesteia susține, în esență, că înlăturarea căii de atac a apelului
în procesele funciare contravine art. 16 alin. (1) din Constituție,
deși acest din urmă text garantează egalitatea de tratament a

cetățenilor în fața legii. Totodată, consideră că textul de lege
criticat este contrar dispozițiilor art. 6 din Convenția pentru
apărarea drepturilor omului și a libertăților fundamentale, fiind
încălcat dreptul la un proces echitabil, în condițiile în care părțile
sunt lipsite de un grad de jurisdicție, cel al apelului. De
asemenea, susține că se încalcă și dispozițiile constituționale în
materia proprietății, deoarece măsura adoptată prin legea
specială, de a înlătura calea de atac a apelului, nu este
proporțională cu situația care a determinat-o, aducând atingere
existenței acestui dreptului.
Tribunalul Brăila — Secția civilă apreciază că excepția de
neconstituționalitate este neîntemeiată. În acest sens, invocă
dispozițiile constituționale ale art. 126 alin. (2) și ale art. 129,
arătând că legiuitorul are dreptul de a institui reguli speciale de
procedură în considerarea unor situații deosebite.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 5 alin. (1)
din titlul XIII al Legii nr. 247/2005 privind reforma în domeniile
proprietății și justiției, precum și unele măsuri adiacente sunt
constituționale. În acest sens, face referire la deciziile Curții
Constituționale nr. 139/2006 și nr. 416/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 5 alin. (1) din titlul XIII al Legii nr. 247/2005
privind reforma în domeniile proprietății și justiției, precum și
unele măsuri adiacente. Astfel cum rezultă din motivarea
excepției, autorul critică doar art. 5 alin. (1) teza întâi din titlul XIII
al Legii nr. 247/2005 privind reforma în domeniile proprietății și
justiției, precum și unele măsuri adiacente.
În consecință, obiect al excepției de neconstituționalitate îl
constituie prevederile art. 5 alin. (1) teza întâi din titlul XIII
ăAccelerarea judecăților în materia restituirii proprietăților
funciare” al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, care au următorul conținut: ăHotărârile pronunțate
de instanțele judecătorești în procesele funciare în primă
instanță sunt supuse numai recursului.”

MONITORUL OFICIAL AL ROMÂNIEI, PARTEA I, Nr. 577/19.VIII.2009
Autorul excepției invocă încălcarea atât a dispozițiilor
constituționale cuprinse în art. 16 referitoare la egalitatea
cetățenilor în fața legii și a autorităților publice, fără privilegii și
fără discriminări, și art. 44 privind dreptul de proprietate privată,
cât și a dispozițiilor art. 6 relative la dreptul la un proces echitabil
din Convenția pentru apărarea drepturilor omului și a libertăților
fundamentale și art. 1 din primul Protocol adițional la Convenția
pentru apărarea drepturilor omului și a libertăților fundamentale,
referitoare la protecția proprietății.
Examinând excepția de neconstituționalitate, Curtea
constată următoarele:
Textul de lege criticat a mai fost suspus controlului de
constituționalitate, prin Decizia nr. 1.342 din 9 decembrie 2008,
publicată în Monitorul Oficial al României, Partea I, nr. 886 din
29 decembrie 2008, Curtea Constituțională statuând că acesta
este constituțional. În acest sens, Curtea a reținut că prevederile
criticate sunt norme de procedură potrivit cărora hotărârile
pronunțate de instanțele judecătorești, în procesele funciare, în
primă instanță, sunt supuse numai recursului.

9

Curtea a constatat că Legea fundamentală nu cuprinde
dispoziții referitoare la obligativitatea existenței tuturor căilor de
atac, ci prevede principial în art. 129 că, ăîmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”, art. 126 alin. (2) din Constituție
statuând că procedura de judecată și competența instanțelor
judecătorești sunt prevăzute prin lege, iar, potrivit jurisprudenței
sale constante, accesul liber la justiție nu înseamnă accesul, în
toate cazurile, la toate structurile judecătorești și la toate căile de
atac. Așa fiind, Curtea a reținut că prevederile art. 5 alin. (1) teza
întâi din titlul XIII al Legii nr. 247/2005 nu încalcă dispozițiile
art. 6 din Convenția pentru apărarea drepturilor omului și a
libertăților fundamentale. De asemenea, Curtea a constatat că
textul de lege criticat nu instituie privilegii sau discriminări pe
considerente arbitrare, așa încât nu a reținut nici încălcarea
dispozițiilor art. 16 din Constituție. Cât privește invocarea
dispozițiilor art. 44 din Constituție și ale art. 1 din primul Protocol
adițional la Convenția pentru apărarea drepturilor omului și a
libertăților fundamentale, Curtea a constatat că acestea nu au
incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 alin. (1) teza întâi din titlul XIII al Legii nr. 247/2005 privind
reforma în domeniile proprietății și justiției, precum și unele măsuri adiacente, excepție ridicată de Societatea Comercială Horticolă
Dunărea — S.A. din comuna Vădeni, județul Brăila, în Dosarul nr. 5.066/196/2007 al Tribunalului Brăila — Secția civilă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.047
din 14 iulie 2009

referitoare la excepția de neconstituționalitate a prevederilor art. 2 alin. (1) din Ordonanța
de urgență a Guvernului nr. 68/2008 privind vânzarea spațiilor proprietate privată a statului
sau a unităților administrativ-teritoriale cu destinația de cabinete medicale, precum și a spațiilor
în care se desfășoară activități conexe actului medical
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 2 din Ordonanța de urgență a Guvernului
nr. 68/2008 privind vânzarea spațiilor proprietate privată a
statului sau a unităților administrativ-teritoriale cu destinația de

cabinete medicale, precum și a spațiilor în care se desfășoară
activități conexe actului medical, excepție ridicată de Cabinetul
medical individual dr. Zaharia Svetlana-Gabriela, de Cabinetul
medical individual dr. Miron Semiramida, de Cabinetul medical
individual dr. Seftean Bravu Margareta, de Cabinetul medical
individual dr. Constantinescu Raluca Georgiana, de Cabinetul
medical individual dr. Dănilă Alexandra-Maria, de Cabinetul
medical individual dr. Brumă Sergiu, de Cabinetul medical
individual dr. Bucur Ioan, de Cabinetul medical individual
dr. Iordache Cătălina, de Cabinetul medical individual dr. Palea
Ana Carina, de Cabinetul medical individual dr. Lazăr Geanina
Nicoleta și de Societatea Comercială ăViora Dental” — S.R.L.
în Dosarul nr. 5.975/110/2008 al Tribunalului Bacău — Secția
comercială și contencios administrativ.

10

MONITORUL OFICIAL AL ROMÂNIEI, PARTEA I, Nr. 577/19.VIII.2009

La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzei și arată că autorii
excepției, Cabinetul medical individual dr. Zaharia SvetlanaGabriela, Cabinetul medical individual dr. Seftean Bravu
Margareta, Cabinetul medical individual dr. Constantinescu
Raluca Georgiana, Cabinetul medical individual dr. Brumă
Sergiu, Cabinetul medical individual dr. Bucur Ioan, Cabinetul
medical individual dr. Iordache Cătălina, Cabinetul medical
individual dr. Palea Ana Carina și Cabinetul medical individual
dr. Lazăr Geanina Nicoleta, au depus la dosar cerere de
acordare a unui nou termen de judecată, întrucât apărătorul
acestora se află în concediul legal de odihnă.
Reprezentantul Ministerului Public, având cuvântul, solicită
respingerea cererii de acordare a unui nou termen de judecată,
întrucât avocatul, având cunoștință de termenul de judecată,
avea posibilitatea să asigure substituirea sa în dosar.
Curtea, deliberând, respinge cererea formulată de apărătorul
autorilor excepției.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2009, pronunțată în Dosarul
nr. 5.975/110/2008, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a prevederilor art. 2 din
Ordonanța de urgență a Guvernului nr. 68/2008 privind
vânzarea spațiilor proprietate privată a statului sau a
unităților administrativ-teritoriale cu destinația de cabinete
medicale, precum și a spațiilor în care se desfășoară
activități conexe actului medical. Excepția a fost ridicată de
Cabinetul medical individual dr. Zaharia Svetlana-Gabriela, de
Cabinetul medical individual dr. Miron Semiramida, de Cabinetul
medical individual dr. Seftean Bravu Margareta, de Cabinetul
medical individual dr. Constantinescu Raluca Georgiana, de
Cabinetul medical individual dr. Dănilă Alexandra-Maria, de
Cabinetul medical individual dr. Brumă Sergiu, de Cabinetul
medical individual dr. Bucur Ioan, de Cabinetul medical
individual dr. Iordache Cătălina, de Cabinetul medical individual
dr. Palea Ana Carina, de Cabinetul medical individual dr. Lazăr
Geanina Nicoleta și de Societatea Comercială ăViora Dental” —
S.R.L. într-o cauză ce are ca obiect o acțiune prin care autorii
excepției solicită să se pronunțe o hotărâre care să oblige pârâta
să încheie contracte de vânzare-cumpărare cu aceștia, în baza
Ordonanței de urgență a Guvernului nr. 68/2008.
În motivarea excepției de neconstituționalitate autorii
acesteia susțin, în esență, că textul de lege criticat instituie o
discriminare nu numai între ei și alte categorii de medici, dar și
între aceștia și ceilalți cetățeni ai României. Arată că privatizarea
asistenței medicale ambulatorii de specialitate, respectiv
stomatologia, are drept componentă intrinsecă deținerea în
proprietate a spațiilor unde există cabinetele. De asemenea,
arată că imobilele în care își desfășoară activitatea se găsesc la
o distanță de aproximativ 100 m de obiectivul declarat
monument istoric, iar nu în incinta acestuia. Consideră că o
astfel de prevedere discriminatorie este de natură să diminueze
sfera garanțiilor legale acordate dreptului lor de proprietate.
Arată că, în forma inițială, înainte de adoptare, textul de lege
criticat prevedea că vânzarea acestor spații se poate face cu
avizul conform al Ministerului Culturii și Cultelor.
Tribunalul Bacău — Secția comercială și contencios
administrativ consideră că prevederile de lege criticate sunt
neconstituționale. În acest sens, apreciază că prin vânzarea
spațiilor medicale în cauză nu este afectat în niciun mod
monumentul istoric, deoarece respectivele spații comerciale nu
se află în incinta acestuia. Reține că autorii excepției sunt

discriminați față de alte cadre medicale care au putut cumpăra
spațiul medical în care își desfășoară activitatea.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 2 din
Ordonanța de urgență a Guvernului nr. 68/2008 sunt
constituționale. În acest sens, arată că principiul egalității în fața
legii nu exclude, ci, dimpotrivă, presupune un tratament juridic
identic numai în situații egale, iar situațiile în mod obiectiv diferite
justifică un tratament juridic diferit. Totodată, arată că legiuitorul
poate stabili reguli speciale de procedură, precum și modalități
de exercitare a drepturilor procesuale pentru situații deosebite,
astfel încât liberul acces la justiție să nu fie afectat. De
asemenea, legiuitorul este îndreptățit să stabilească conținutul
și limitele dreptului de proprietate, în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 2 din Ordonanța de urgență a Guvernului
nr. 68/2008. Astfel cum rezultă din motivarea excepției, autorii
acesteia critică însă doar art. 2 alin. (1) din Ordonanța de
urgență a Guvernului nr. 68/2008.
În consecință, obiect al excepției de neconstituționalitate îl
constituie prevederile art. 2 alin. (1) din Ordonanța de urgență a
Guvernului nr. 68/2008 privind vânzarea spațiilor proprietate
privată a statului sau a unităților administrativ-teritoriale cu
destinația de cabinete medicale, precum și a spațiilor în care se
desfășoară activități conexe actului medical, publicată în
Monitorul Oficial al României, Partea I, nr. 428 din 6 iunie 2008,
care au următorul conținut: ăDispozițiile prezentei ordonanțe de
urgență nu sunt aplicabile spațiilor medicale situate în imobilele
aflate în zona de protecție a unui monument istoric.”
Autorii excepției invocă încălcarea atât a dispozițiilor
constituționale cuprinse în art. 16 referitoare la egalitatea în
drepturi, ale art. 21 privind accesul liber la justiție și ale art. 44
privind dreptul de proprietate privată, cât și ăarticolele din
Declarația Universală a Drepturilor Omului privitoare la
nediscriminare și garantarea drepturilor”.
Examinând excepția de neconstituționalitate, Curtea
constată că normele legale criticate nu operează nicio distincție
între subiectele de drept supuse incidenței lor, susținerea
pretinsului său caracter discriminatoriu fiind lipsită de temei,
jurisprudența Curții Constituționale stabilind, în deplin acord cu
aceea a Curții Europene a Drepturilor Omului (Marckx împotriva
Belgiei, 1979, Rassmussen împotriva Danemarcei, 1984), că
egalitatea nu înseamnă uniformitate și că pot fi instituite
tratamente juridice distincte pentru anumite categorii de
persoane sau grupuri dacă există o justificare obiectivă și
rezonabilă. De altfel, însăși Carta socială europeană, revizuită,
ratificată de România, care consacră în partea a V-a, la art. E,
nediscriminarea, stabilește în anexa privind Câmpul de aplicare
a Cartei, în privința persoanelor protejate, că ăo diferență de

MONITORUL OFICIAL AL ROMÂNIEI, PARTEA I, Nr. 577/19.VIII.2009
tratament pe un motiv obiectiv și rezonabil nu este considerată
ca discriminatorie”. În cauză, motivul obiectiv și rezonabil îl
constituie amplasarea spațiilor medicale ăîn zona de protecție a
unui monument istoric”, măsurile de protejare a monumentelor
istorice realizându-se, potrivit Legii nr. 422/2001 privind
protejarea monumentelor istorice, în interes public. Astfel,
conform art. 9 din Legea nr. 422/2001, pentru fiecare monument
istoric se instituie zona sa de protecție, în raza căreia se pot
institui servituți de utilitate publică și reglementări speciale de
construire prin planurile și regulamentele de urbanism aprobate
și avizate conform legii. De asemenea, potrivit art. 11 și 24 din
același act normativ, orice intervenție asupra imobilelor din zona
de protecție a monumentelor istorice se face numai în condițiile
stabilite prin această lege, pe baza avizului Ministerului Culturii
și Cultelor sau, după caz, al serviciilor publice deconcentrate ale
Ministerului Culturii și Cultelor și a celorlalte avize, potrivit
dispozițiilor legale în vigoare.
În ceea ce privește invocarea dispozițiilor constituționale ale
art. 44 referitoare la garantarea dreptului de proprietate privată,

11

Curtea reține că, potrivit jurisprudenței sale, precum și a Curții
Europene a Drepturilor Omului (Cauza Fernandez-Molina
Gonzales ș.a. contra Spaniei din 18 octombrie 2002), dispozițiile
privind garantarea și ocrotirea proprietății se aplică numai
titularilor dreptului de proprietate; or, în prezenta cauză, autorii
excepției nu și-au stabilit calitatea de proprietar, ci tind să o
stabilească prin acțiunea formulată pe rolul Tribunalului Bacău —
Secția comercială și contencios administrativ.
Totodată, în prezenta cauză, Curtea nu poate reține nici
încălcarea dreptului de acces liber la justiție, de vreme ce autorii
și-au exercitat acest drept prin formularea acțiunii având ca
obiect obligarea pârâtei la încheierea unor contracte de vânzarecumpărare a spațiilor cu destinația de cabinete medicale.
Împrejurarea că instanța de judecată se va pronunța luând în
considerare prevederile imperative ale Ordonanței de urgență a
Guvernului nr. 68/2008 nu poate fi reținută ca o încălcare a
dispozițiilor constituționale privind liberul acces la justiție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 alin. (1) din Ordonanța de urgență a Guvernului nr. 68/2008
privind vânzarea spațiilor proprietate privată a statului sau a unităților administrativ-teritoriale cu destinația de cabinete medicale,
precum și a spațiilor în care se desfășoară activități conexe actului medical, excepție ridicată de Cabinetul medical individual
dr. Zaharia Svetlana-Gabriela, de Cabinetul medical individual dr. Miron Semiramida, de Cabinetul medical individual dr. Seftean
Bravu Margareta, de Cabinetul medical individual dr. Constantinescu Raluca Georgiana, de Cabinetul medical individual dr. Dănilă
Alexandra-Maria, de Cabinetul medical individual dr. Brumă Sergiu, de Cabinetul medical individual dr. Bucur Ioan, de Cabinetul
medical individual dr. Iordache Cătălina, de Cabinetul medical individual dr. Palea Ana Carina, de Cabinetul medical individual
dr. Lazăr Geanina Nicoleta și de Societatea Comercială ăViora Dental” — S.R.L. în Dosarul nr. 5.975/110/2008 al Tribunalului
Bacău — Secția comercială și contencios administrativ.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 1.049
din 14 iulie 2009

referitoare la excepția de neconstituționalitate a prevederilor art. 60 alin. 3 din Codul familiei
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 60 alin. 3 din Codul familiei, excepție ridicată
de Ildico Bucur în Dosarul nr. 5.489/117/2005 (nr. în format vechi
5.597/2005) al Tribunalului Cluj — Secția civilă.
La apelul nominal se constată lipsa părților, față de care
procedura de citare a fost legal îndeplinită.

Magistratul-asistent referă asupra cauzei și arată că, la
dosar, partea Cristina Ana Șepși a depus note scrise prin care
solicită respingerea excepției de neconstituționalitate.
Totodată, arată că apărătorul autorului excepției a comunicat
la dosar o adresă prin care solicită acordarea unui nou termen
de judecată, întrucât în această perioadă efectuează concediul
legal de odihnă în afara țării.
Reprezentantul Ministerului Public, având cuvântul, solicită
respingerea cererii de acordare a unui nou termen de judecată,
întrucât avocatul, având cunoștință de termenul de judecată,
avea posibilitatea să asigure substituirea sa în dosar.
Curtea, deliberând, respinge cererea formulată de apărătorul
autorilor excepției.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

12

MONITORUL OFICIAL AL ROMÂNIEI, PARTEA I, Nr. 577/19.VIII.2009

În acest sens, face referire la Decizia Curții Constituționale
nr. 326/2008.
C U R T E A,

având în vedere actele și lucrările dosarului, constată
următoarele:
Prin Încheierea din 14 octombrie 2008, pronunțată în Dosarul
nr. 5.489/117/2005 (nr. în format vechi 5.597/2005), Tribunalul
Cluj — Secția civilă a sesizat Curtea Constituțională cu
excepția de neconstituționalitate a prevederilor art. 60
alin. 3 din Codul familiei. Excepția a fost ridicată de Ildico
Bucur într-o cauză ce are ca obiect o acțiune civilă pentru
stabilirea paternității.
În motivarea excepției de neconstituționalitate autorul
acesteia susține, în esență, că prevederile de lege criticate
permit introducerea unei acțiuni în stabilirea paternității oricând,
afectând astfel de o manieră lipsită de proporționalitate dreptul
la viața privată și de familie al presupusului tată sau al
succesorilor acestuia. Totodată, consideră că, în egală măsură,
textul de lege criticat permite un abuz de drept al persoanei care
solicită stabilirea paternității.
Tribunalul Cluj — Secția civilă apreciază că excepția de
neconstituționalitate este neîntemeiată. În acest sens, arată că
art. 60 alin. 3 din Codul familiei instituie o măsură menită să
asigure egalitatea în drepturi a copiilor născuți din căsătorie cu
aceia născuți în afara căsătoriei. Apărarea drepturilor copilului,
astfel cum a fost reglementată prin textul de lege criticat, nu este
disproporționată față de necesitatea asigurării exercitării
dreptului la viața privată al prezumtivului tată. Arată că, pentru a
nu prelungi situația incertă a copilului din afara căsătoriei, textul
de lege criticat prevede termenul de un an de la data încetării
conviețuirii ori a întreținerii în care se poate introduce acțiunea
în stabilirea paternității.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 60 alin. 3
din Codul familiei sunt constituționale. Arată că acestea
reglementează condițiile de exercitare a acțiunii de stabilire a
paternității copilului din afara căsătoriei, iar termenul instituit are
ca rațiune apărarea interesului superior al copilului și
necesitatea de a nu lipsi copilul de întreținerea la care este
îndreptățit din partea tatălui. În acest sens, face referire la
Decizia Curții Constituționale nr. 326/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate

la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 60 alin. 3 din Codul familiei, republicat în
Buletinul Oficial nr. 13 din 18 aprilie 1956, cu următorul conținut:
ăÎn cazul în care mama a conviețuit cu pretinsul tată ori dacă
acesta din urmă a prestat copilului întreținere, termenul de un an
va curge de la încetarea conviețuirii ori a întreținerii.”
Autorul
excepției
invocă
încălcarea
dispozițiilor
constituționale ale art. 20 referitoare la tratatele internaționale
privind drepturile omului, ale art. 26 privind viața intimă, familială
și privată, ale art. 53 relative la restrângerea exercițiului unor
drepturi sau al unor libertăți și ale art. 57 referitoare la
exercitarea drepturilor și a libertăților cu bună-credință. Totodată,
consideră că sunt încălcate și dispozițiile art. 8 din Convenția
pentru apărarea drepturilor omului și a libertăților fundamentale,
referitoare la respectarea vieții private și de familie.
Examinând excepția de neconstituționalitate, Curtea observă
că prevederile criticate au mai fost supuse controlului de
constituționalitate, prin Decizia nr. 326 din 13 martie 2008,
publicată în Monitorul Oficial al României, Partea I, nr. 250 din
31 martie 2008, constatându-se că acestea sunt constituționale.
Astfel, Curtea a reținut că art. 60 alin. 3 din Codul familiei
prevede faptul că, în cazul în care mama a conviețuit cu
pretinsul tată ori dacă acesta din urmă a prestat copilului
întreținere, termenul de un an pentru formularea acțiunii de
stabilire a paternității din afara căsătoriei va curge de la data
încetării conviețuirii ori a întreținerii. Ca regulă, termenul de
prescripție de un an pentru stabilirea paternității din afara
căsătoriei începe să curgă de la nașterea copilului. Prin
derogare, conviețuirea pretinsului tată cu mama sau prestarea
întreținerii întrerup cursul prescripției, începând să curgă un nou
termen de un an de la data încetării acestora. Cu privire la
reglementarea unor astfel de situații derogatorii privind termenul
de prescripție pentru formularea acțiunii în stabilirea paternității
copilului din afara căsătoriei, Curtea a reținut că acestea au ca
finalitate respectarea și promovarea, cu prioritate, a interesului
superior al copilului.
Totodată, reținând că prevederile criticate asigură stabilitatea
raporturilor juridice civile, Curtea a constatat că acestea sunt
conforme atât cu dispozițiile constituționale ale art. 57 privind
exercitarea drepturilor și libertăților cu bună-credință, cât și cu
dispozițiile art. 26 din Constituție, textul criticat dând expresie
prevederilor constituționale privind respectarea vieții intime,
familiale și private.
În prezenta cauză, pentru aceleași considerente, Curtea
reține conformitatea prevederilor criticate și cu celelalte dispoziții
constituționale și din Convenția pentru apărarea drepturilor
omului și a libertăților fundamentele, invocate de autor.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1— 3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 60 alin. 3 din Codul familiei, excepție ridicată de Ildico Bucur
în Dosarul nr. 5.489/117/2005 (nr. în format vechi 5.597/2005) al Tribunalului Cluj — Secția civilă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 577/19.VIII.2009

13

CURTEA CONSTITUȚIONALĂ

D E C I Z I A Nr. 1.052
din 14 iulie 2009

referitoare la excepția de neconstituționalitate a prevederilor art. 7 alin. 1 și 4 și art. 10
din Legea nr. 85/1992 privind vânzarea de locuințe și spații cu altă destinație construite
din fondurile statului și din fondurile unităților economice sau bugetare de stat
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 7 alin. 1 și 4 și art. 10 din Legea nr. 85/1992
privind vânzarea de locuințe și spații cu altă destinație construite
din fondurile statului și din fondurile unităților economice sau
bugetare de stat, excepție ridicată de Societatea Comercială
ăArteca Jilava” — S.A. din comuna Jilava, județul Ilfov, în
Dosarul nr. 1.923/1.748/2007 al Tribunalului București — Secția
a IV-a civilă.
La apelul nominal răspunde, personal și asistat, partea
Aurelian Florea, celelalte părți fiind reprezentate de apărător
ales. Lipsește autorul excepției, față de care procedura de citare
a fost legal îndeplinită.
Magistratul-asistent referă asupra cauzei și arată că, la
dosar, atât autorul, cât și celelalte părți au depus concluzii scrise,
prin care se solicită admiterea excepției de neconstituționalitate,
respectiv respingerea acesteia.
Cauza este în stare de judecată.
Avocatul prezent solicită respingerea excepției de
neconstituționalitate pentru motivele expuse, pe larg, în
concluziile scrise depuse la dosarul cauzei.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
întrucât nu au intervenit elemente noi de natură a determina o
reconsiderare a jurisprudenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 8 ianuarie 2009, pronunțată în Dosarul
nr. 1.923/1.748/2007, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 7 alin. 1 și 4 și
art. 10 din Legea nr. 85/1992 privind vânzarea de locuințe și
spații cu altă destinație construite din fondurile statului și
din fondurile unităților economice sau bugetare de stat.
Excepția a fost ridicată de Societatea Comercială ăArteca
Jilava” — S.A. din comuna Jilava, județul Ilfov, într-o cauză civilă
ce are ca obiect o obligație de a face, respectiv pronunțarea unei
hotărâri care să țină loc de contract de vânzare-cumpărare.
În motivarea excepției de neconstituționalitate autorul
acesteia susține, în esență, că prevederile de lege criticate,
reglementând obligația de înstrăinare a imobilelor reclamate în
cauză, instituie un tratament discriminator și inechitabil în raport
cu alte persoane care sunt proprietare ale unor bunuri ce nu
intră sub incidența Legii nr. 85/1992. Totodată, făcând referire
la jurisprudența Curții Europene a Drepturilor Omului, susține
că trebuie să existe un just echilibru între respectarea drepturilor
individuale și asigurarea interesului general al societății. În acest
sens, arată că respectarea dreptului de proprietate impune plata
către proprietarul deposedat a unei indemnizații reprezentând
valoarea reală a bunului. Or, în cazul imobilelor ce fac obiectul
Legii nr. 85/1992, vânzarea acestora se face cu mult sub prețul

pieței. În acest mod, consideră că se aduce atingere dreptului de
proprietate privată, textele de lege criticate fiind contrare
dispozițiilor constituționale și din actele internaționale care îl
consacră. Arată că obligația de asigurare a unui nivel de trai
decent, precum și asigurarea condițiilor necesare pentru
creșterea calității vieții aparțin statului, iar nu subiectelor de drept
privat. Totodată, susține că, datorită schimbării unor împrejurări
economico-sociale, în special aderarea la Uniunea Europeană,
Curtea Constituțională trebuie să revină asupra jurisprudenței
sale cu privire la textele de lege criticate.
Tribunalul București — Secția a IV-a civilă consideră că
excepția de neconstituționalitate este neîntemeiată. În acest
sens, face referire la bogata jurisprudență a Curții
Constituționale în această materie.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 7 alin. (1)
și (4) și art. 10 din Legea nr. 85/1992 sunt constituționale. În
acest sens, face referire la deciziile Curții Constituționale
nr. 633/2008 și nr. 716/2008. Totodată, apreciază că dispozițiile
constituționale ale art. 47 și 56 nu au incidență în prezenta
cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 7 alin. 1 și 4 și art. 10 din Legea nr. 85/1992
privind vânzarea de locuințe și spații cu altă destinație construite
din fondurile statului și din fondurile unităților economice sau
bugetare de stat, republicată în Monitorul Oficial al României,
Partea I, nr. 264 din 15 iulie 1998, potrivit cărora:
— Art. 7 alin. 1 și 4 din Legea nr. 85/1992: ăLocuințele
construite din fondurile unităților economice sau bugetare de
stat, până la data intrării în vigoare a prezentei legi, altele decât
locuințele de intervenție, vor fi vândute titularilor contractelor de
închiriere, la cererea acestora, cu plata integrală sau în rate a
prețului, în condițiile Decretului-lege nr. 61/1990 și ale prezentei
legi. [...]
Evaluarea și vânzarea locuințelor prevăzute la alin. 1 și 2 și
la art. 1 alin. 1, pentru care nu s-au încheiat contracte de
vânzare-cumpărare până la data intrării în vigoare a prezentei
legi, se vor face în condițiile Decretului-lege nr. 61/1990 și ale
prezentei legi, completate cu prevederile referitoare la
coeficienții de uzură din Decretul nr. 93/1977, la un preț indexat
în funcție de creșterea salariului minim brut pe țară la data
cumpărării, față de cel existent la data intrării în vigoare a Legii
nr. 85/1992. [...]”;
— Art. 10 din Legea nr. 85/1992: ăÎn cazul în care într-o
clădire sunt mai multe locuințe și spații cu altă destinație, odată

14

MONITORUL OFICIAL AL ROMÂNIEI, PARTEA I, Nr. 577/19.VIII.2009

cu dreptul de proprietate asupra acestora se dobândește și
dreptul de proprietate pe cote-părți de construcții și instalații,
precum și asupra dotărilor care, prin natura lor, nu se pot folosi
decât în comun.
Dreptul de proprietate prevăzut la alin. 1 se dobândește
indiferent de tronsonul, scara sau etajul la care sunt situate
locuința și spațiul cu altă destinație.
Dreptul de proprietate prevăzut la alin. 1 se dobândește și
asupra terenului aferent clădirii, așa cum a fost determinat prin
autorizația de construire sau prin fișele tehnice de măsurători
ale terenului aferent clădirii.
Pentru persoanele care dobândesc locuințele în condițiile
Decretului-lege nr. 61/1990 și ale prezentei legi, atribuirea
terenului se face în condițiile art. 36 alin. 2 din Legea
nr. 18/1991.
Persoanele care nu pot dobândi dreptul de proprietate
asupra terenurilor în România vor primi, sub formă de
concesiune, cotele de terenuri aferente, pe toată durata
existenței clădirii.
Dreptul de proprietate prevăzut la alin. 1, 3 și 4 se determină
pe cote, proporțional cu suprafața construită a locuințelor și a
spațiilor cu altă destinație.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi,
ale art. 20 referitoare la tratatele internaționale privind drepturile
omului, ale art. 44 alin. (1), (2) teza întâi, (3), (4), (8) și (9) privind
dreptul de proprietate privată, ale art. 47 referitoare la nivelul de
trai, ale art. 49 referitoare la protecția copiilor și a tinerilor, ale art. 50
privind protecția persoanelor cu handicap, ale art. 56 alin. (3)
privind contribuțiile financiare și ale art. 135 alin. (2) lit. f) privind
obligația statului de a asigura condițiile necesare pentru
creșterea calității vieții. Totodată, consideră că sunt încălcate și
dispozițiile art. 14 din Convenția pentru apărarea drepturilor
omului și a libertăților fundamentale, referitoare la interzicerea
discriminării, ale art. 1 din Primul Protocol adițional la Convenție,
privind garantarea proprietății, și ale art. 1 din Protocolul nr. 12
la Convenție, privind interzicerea generală a discriminării.

Examinând excepția de neconstituționalitate, Curtea reține
că asupra constituționalității prevederilor criticate s-a mai
pronunțat, de exemplu, prin deciziile nr. 368 din 20 martie 2008,
publicată în Monitorul Oficial al României, Partea I, nr. 272 din
7 aprilie 2008, și nr. 1.024 din 13 noiembrie 2007, publicată în
Monitorul Oficial al României, Partea I, nr. 9 din 7 ianuarie 2008,
constatând netemeinicia criticilor formulate.
Curtea a statuat, în esență, că prin Legea nr. 85/1992 a fost
consacrată o normă de justiție socială, întrucât dă posibilitatea
chiriașilor să cumpere locuințele la construirea cărora au
contribuit direct sau indirect în vechiul sistem statal-juridic. În
cazul privatizării unităților din ale căror fonduri au fost construite
locuințele ce au făcut obiectul vânzării-cumpărării, obligația de
vânzare către chiriași, prevăzută de dispozițiile Legii nr. 85/1992,
este o obligație in rem (locuința construită din fondurile unității
economice sau bugetare), iar nu o obligație in personam, care
ar fi avut în considerare societatea comercială ce a luat naștere
pe calea privatizării.
Curtea a constatat că textele de lege criticate nu prevăd o
expropriere și nici o naționalizare, de asemenea, nu instituie o
confiscare, ci o transmitere în proprietatea deținătorilor de
locuințe, foști chiriași ai acestora, a locuințelor și terenurilor
aferente acestor locuințe dobândite prin cumpărare de la
unitățile economice sau bugetare de stat.
În ceea ce privește critica potrivit căreia textele de lege
supuse controlului obligă să se vândă locuințele la un preț
inferior valorii de circulație pe piața liberă, Curtea a reținut că
acest aspect nu constituie o problemă de constituționalitate, ci
una de opțiune legislativă. Legiuitorul a înțeles să stabilească
prețul de vânzare într-un cuantum care să permită chiriașilor să
își poată exercita efectiv dreptul la cumpărarea locuințelor, în
sens contrar dreptul acestora devenind iluzoriu.
Considerentele și soluția deciziilor menționate își păstrează
valabilitatea și în prezenta cauză, întrucât nu au intervenit
elemente noi, de natură a determina reconsiderarea
jurisprudenței Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. 1 și 4 și art. 10 din Legea nr. 85/1992 privind vânzarea
de locuințe și spații cu altă destinație construite din fondurile statului și din fondurile unităților economice sau bugetare de stat,
excepție ridicată de Societatea Comercială ăArteca Jilava” — S.A. din comuna Jilava, județul Ilfov, în Dosarul nr. 1.923/1.748/2007
al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 1.053
din 14 iulie 2009

referitoare la excepția de neconstituționalitate a prevederilor art. I pct. 13 din titlul I al Legii
nr. 247/2005 privind reforma în domeniile proprietății și justiției, precum și unele măsuri adiacente,
art. 8 alin. (1) din Legea nr. 10/2001 privind regimul juridic al unor imobile preluate în mod abuziv în
perioada 6 martie 1945—22 decembrie 1989 și art. 36 alin. (5) din Legea fondului funciar nr. 18/1991
Ioan Vida
Nicolae Cochinescu
Aspazia Cojocaru

— președinte
— judecător
— judecător

Acsinte Gaspar
Petre Lăzăroiu
Tudorel Toader

— judecător
— judecător
— judecător

MONITORUL OFICIAL AL ROMÂNIEI, PARTEA I, Nr. 577/19.VIII.2009
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 13 din Legea nr. 247/2005 privind reforma în
domeniile proprietății și justiției, precum și unele măsuri
adiacente, art. 8 alin. (1) din Legea nr. 10/2001 privind regimul
juridic al unor imobile preluate în mod abuziv în perioada 6
martie 1945—22 decembrie 1989 și art. 36 alin. (5) din Legea
fondului funciar nr. 18/1991, excepție ridicată de Dumitru Catană
în Dosarul nr. 1.445/183/2008 al Tribunalului Dolj — Secția
civilă.
La apelul nominal răspunde avocatul Dan Ștefan
Coșoveanu, apărător al autorului excepției, lipsă fiind celelalte
părți, față de care procedura de citare a fost legal îndeplinită.
Magistratul-asistent referă asupra cauzei și arată că la dosar
au fost depuse note scrise de către Comisia locală pentru
aplicarea Legii nr. 247/2005 de pe lângă Primăria Băilești, prin
care solicită respingerea excepției de neconstituționalitate.
Cauza este în stare de judecată.
Apărătorul autorului solicită admiterea excepției de
neconstituționalitate, reiterând motivele cuprinse în notele scrise
aflate la dosarul cauzei.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2009, pronunțată în Dosarul
nr. 1.445/183/2008, Tribunalul Dolj — Secția civilă a sesizat
Curtea Constituțională cu excepția de neconstituționalitate
a prevederilor art. 13 din Legea nr. 247/2005 privind reforma
în domeniile proprietății și justiției, precum și unele măsuri
adiacente, art. 8 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989 și art. 36
alin. (5) din Legea fondului funciar nr. 18/1991. Excepția a
fost ridicată de Dumitru Catană într-o cauză civilă având ca
obiect fond funciar.
În motivarea excepției de neconstituționalitate autorul
acesteia susține neconstituționalitatea textelor de lege criticate
prin raportare la dispozițiile constituționale ale art. 16, 44 și 46,
arătând că legiuitorul a prevăzut posibilitatea reconstituirii
dreptului de proprietate numai în cazul în care terenul este liber
de construcții și neafectat de lucrări de investiții, în caz contrar
nefiind reglementată acordarea de terenuri în compensare sau
de despăgubiri. Astfel, invocă neconstituționalitatea textului de
lege criticat, prin lipsa reglementării pentru foștii proprietari ai
terenurilor preluate de stat de a beneficia de terenuri în
compensare sau de despăgubiri, în cazul în care dreptul lor de
proprietate nu mai poate fi reconstituit pe vechiul amplasament,
deoarece este afectat de construcții sau de lucrări de interes
public.
Tribunalul Dolj — Secția civilă apreciază că excepția de
neconstituționalitate este neîntemeiată. În acest sens, face
referire la jurisprudența Curții Constituționale cu privire la textele
de lege criticate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale. În acest sens, arată că acestea se
aplică tuturor celor aflați în situația prevăzută în ipoteza normei
legale, fără nicio discriminare pe considerente arbitrare.
Totodată, arată că modul de reglementare și sfera persoanelor
îndreptățite la constituirea dreptului de proprietate privată
reprezintă opțiunea legiuitorului, în deplină conformitate cu
dispozițiile constituționale, potrivit cărora conținutul și limitele

15

dreptului de proprietate se stabilesc de lege. Consideră că
dispozițiile constituționale ale art. 20 nu sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 13 din Legea nr. 247/2005 privind reforma în
domeniile proprietății și justiției, precum și unele măsuri
adiacente, art. 8 alin. (1) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989 și art. 36 alin. (5) din Legea
fondului funciar nr. 18/1991.
Analizând excepția, Curtea constată însă că obiect al
acesteia îl constituie prevederile art. I pct. 13 din titlul I
ăModificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989” al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 653 din 22 iulie 2005, art. 8 alin. (1) din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
republicată în Monitorul Oficial al României, Partea I, nr. 798 din
2 septembrie 2005, și art. 36 alin. (5) din Legea fondului funciar
nr. 18/1991, republicată în Monitorul Oficial al României, Partea I,
nr. 1 din 5 ianuarie 1998, având următorul conținut:
— Art. I pct. 13 din titlul I al Legii nr. 247/2005: ăArticolul 8 se
modifică și va avea următorul cuprins:
«Art. 8. — (1) Nu intră sub incidența prezentei legi terenurile
situate în extravilanul localităților la data preluării abuzive sau la
data notificării, precum și cele al căror regim juridic este
reglementat prin Legea fondului funciar nr. 18/1991, republicată,
cu modificările și completările ulterioare, și prin Legea nr. 1/2000
pentru reconstituirea dreptului de proprietate asupra terenurilor
agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, cu
modificările și completările ulterioare.
(2) Regimul juridic al imobilelor care au aparținut cultelor
religioase preluate de stat este reglementat prin Ordonanța de
urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din România,
aprobată cu completări prin Legea nr. 501/2002, cu modificările
ulterioare.»”;
— Art. 8 alin. (1) din Legea nr. 10/2001: ăNu intră sub
incidența prezentei legi terenurile situate în extravilanul
localităților la data preluării abuzive sau la data notificării,
precum și cele al căror regim juridic este reglementat prin Legea
fondului funciar nr. 18/1991, republicată, cu modificările și
completările ulterioare, și prin Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, cu modificările și
completările ulterioare.”;
— Art. 36 alin. (5) din Legea nr. 18/1991: ăTerenurile fără
construcții, neafectate de lucrări de investiții aprobate, potrivit
legii, din intravilanul localităților, aflate în administrarea consiliilor
locale, considerate proprietate de stat prin aplicarea dispozițiilor
Decretului nr. 712/1966 și a altor acte normative speciale, se
restituie foștilor proprietari sau moștenitorilor acestora, după
caz, la cerere.”

16

MONITORUL OFICIAL AL ROMÂNIEI, PARTEA I, Nr. 577/19.VIII.2009

Autorul excepției invocă dispozițiile constituționale ale art. 16
privind egalitatea în drepturi, ale art. 20 referitoare la tratatele
internaționale privind drepturile omului, ale art. 44 privind dreptul
de proprietate privată și ale art. 46 privind dreptul la moștenire.
Totodată, consideră că textele de lege criticate sunt contrare și
dispozițiilor Convenției pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată următoarele:
Art. I pct. 13 din titlul I ăModificarea și completarea Legii
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989” al
Legii nr. 247/2005 conține prevederi privind modificarea art. 8
din Legea nr. 10/2001. Critica de neconstituționalitate privește
art. 8 alin. (1) din Legea nr. 10/2001, astfel încât Curtea constată
că acestea au mai făcut obiect al controlului de
constituționalitate, prin raportare la aceleași dispoziții
constituționale.
Astfel, prin Decizia nr. 217 din 28 februarie 2008, publicată în
Monitorul Oficial al României, Partea I, nr. 209 din 18 martie
2008, prin Decizia nr. 614 din 15 noiembrie 2005, publicată în
Monitorul Oficial al României, Partea I, nr. 1.134 din
15 decembrie 2005, și prin Decizia nr. 43 din 4 februarie 2003,
publicată în Monitorul Oficial al României, Partea I, nr. 251 din
11 aprilie 2003, Curtea a statuat că soluția de restituire a unor
asemenea categorii de terenuri este rezultatul opțiunii
legiuitorului și are la bază exercitarea dreptului pe care statul îl
are de a decide asupra modului de reparare a injustițiilor și
abuzurilor din legislația trecută cu privire la proprietatea funciară
și a constatat că textul criticat nu contravine art. 16 alin. (1) din
Constituție.
În ceea ce privește pretinsa încălcare a dispozițiilor art. 46
din Constituție, Curtea a constatat, în aceleași decizii, că textul
de lege criticat exclude de sub incidența Legii nr. 10/2001

terenurile situate în extravilan la data preluării abuzive sau la
data notificării, precum și cele al căror regim juridic este
reglementat prin legi speciale, prin aceasta necontravenind sub
niciun aspect dreptului constituțional la moștenire.
Nici susținerea potrivit căreia aceste prevederi ar contraveni
principiului constituțional al ocrotirii și garantării proprietății nu
poate fi primită, deoarece, așa cum a statuat Curtea în
jurisprudența sa, dispozițiile constituționale privind garantarea
și ocrotirea dreptului de proprietate privată se aplică numai după
constituirea sau reconstituirea dreptului de proprietate.
Aceste considerente își mențin valabilitatea și în prezența
cauză, neintervenind elemente noi, de natură a determina
schimbarea jurisprudenței Curții Constituționale.
În ceea ce privește prevederile art. 36 alin. (5) din Legea
nr. 18/1991, Curtea reține că prin Decizia nr. 192 din 13 martie
2007, publicată în Monitorul Oficial al României, Partea I, nr. 271
din 24 aprilie 2007, a constatat că acestea sunt conforme atât cu
dispozițiile constituționale privind egalitatea în drepturi, cât și cu
art. 44 din Legea fundamentală, privind garantarea și ocrotirea
proprietății private.
Soluția acestei decizii este valabilă și în prezenta cauză,
întrucât nu au intervenit elemente noi de natură a determina o
reconsiderare a jurisprudenței Curții.
În ceea ce privește invocarea dispozițiilor din Convenția
pentru apărarea drepturilor omului și a libertăților fundamentale,
Curtea constată că autorul nu formulează o motivare din care să
rezulte în ce constă contrarietatea față de prevederile
Convenției, ci doar invocă încălcarea ei. Or, potrivit art. 10
alin. (2) din Legea nr. 47/1992, sesizările adresate instanței de
contencios constituțional trebuie motivate și, ca atare, Curtea
nu se poate substitui autorului excepției în ceea ce privește
formularea unor motive de neconstituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. I pct. 13 din titlul I al Legii nr. 247/2005 privind reforma în
domeniile proprietății și justiției, precum și unele măsuri adiacente, art. 8 alin. (1) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—22 decembrie 1989 și art. 36 alin. (5) din Legea fondului funciar
nr. 18/1991, excepție ridicată de Dumitru Catană în Dosarul nr. 1.445/183/2008 al Tribunalului Dolj – Secția civilă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 577/19.VIII.2009 conține 16 pagini.

Prețul: 3,20 lei

&JUYDGY|432994]
ISSN 1453—4495

