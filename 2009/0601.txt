PARTEA I

Anul 177 (XXI) — Nr. 601

Luni, 31 august 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ALE GUVERNULUI ROMÂNIEI

18.
23.
24.

26.

— Ordonanță privind organizarea și finanțarea
rezidențiatului ............................................................

2–6

— Ordonanță privind activitatea de acreditare a
organismelor de evaluare a conformității ..................

7–8

— Ordonanță privind gestionarea financiară a fondurilor
externe nerambursabile aferente Mecanismului
financiar al Spațiului Economic European..................

9–13

— Ordonanță privind înființarea, organizarea și
funcționarea Centrului de Investigații și Analiză pentru
Siguranța Aviației Civile..............................................

14–15

2

MONITORUL OFICIAL AL ROMÂNIEI, PARTEA I, Nr. 601/31.VIII.2009

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind organizarea și finanțarea rezidențiatului
În temeiul art. 108 din Constituția României, republicată, și al art. 1, pct. V.1 din Legea nr. 253/2009 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Rezidențiatul
SECȚIUNEA 1
Dispoziții generale

Art. 1. — (1) Rezidențiatul reprezintă forma specifică de
învățământ postuniversitar pentru absolvenții licențiați ai
facultăților de medicină, medicină dentară și farmacie, care
asigură pregătirea necesară obținerii uneia dintre specialitățile
cuprinse în Nomenclatorul specialităților medicale, medicodentare și farmaceutice pentru rețeaua de asistență medicală.
(2) Specialitățile și durata pregătirii prin rezidențiat se
stabilesc prin ordin al ministrului sănătății.
Art. 2. — (1) Rezidențiatul se organizează în următoarele
forme: pe locuri, pe posturi și prin selecție pentru medicină de
familie și are o durată cuprinsă între 3 și 7 ani, în funcție de
specialitate.
(2) Pregătirea în rezidențiat reprezintă un proces continuu
de pregătire teoretică și practică, fiind normată ca activitate
didactică doar activitatea de pregătire în rezidențiat efectuată
de către cadrele didactice universitare, în conformitate cu
numărul orelor de curs și de aplicații din curriculumul aprobat.
(3) Cifra de școlarizare a rezidenților se aprobă anual prin
ordin comun al ministrului sănătății și al ministrului educației,
cercetării și inovării.
Art. 3. — (1) Ministerul Sănătății organizează admiterea în
rezidențiatul pe locuri și pe posturi, prin concurs național, iar
admiterea în rezidențiatul în medicină de familie, prin test de
selecție, pe baza unei metodologii aprobate prin ordin comun al
ministrului sănătății și al ministrului educației, cercetării și
inovării.
(2) Rezultatele concursului național de rezidențiat pe locuri și
pe posturi, precum și rezultatele selecției pentru rezidențiatul în
medicină de familie se confirmă prin ordin al ministrului sănătății,
iar cei care promovează concursul sau selecția, după caz, devin
rezidenți în specialitatea respectivă.
(3) Începând cu sesiunea de rezidențiat 2010, absolvenții
facultăților de medicină au acces la pregătirea în vederea

obținerii specialității medicină de familie, prin selecție, în baza
unei metodologii aprobate prin ordin al ministrului sănătății.
Art. 4. — (1) Pentru înscrierea la concursul de rezidențiat pe
locuri și posturi, precum și pentru selecția în rezidențiatul de
medicină de familie se percepe o taxă, al cărei cuantum se
stabilește prin ordin al ministrului sănătății.
(2) Sumele încasate din plata taxelor se fac venit la bugetul
Centrului Național de Perfecționare în Domeniul Sanitar
București și se utilizează pentru acoperirea cheltuielilor de
personal și materiale necesare susținerii concursului de
rezidențiat sau selecției, iar sumele rămase disponibile se
reportează în anul următor și se utilizează cu aceeași destinație.
(3) Centrul Național de Perfecționare în Domeniul Sanitar
București poate utiliza colaboratori în condițiile legii.
Art. 5. — (1) Preparatorii universitari și asistenții universitari
medici, medici dentiști și farmaciști, confirmați în urma
concursului național de rezidențiat, efectuează pregătirea în
rezidențiat în afara normei de bază didactice.
(2) Admiterea la rezidențiat a cadrelor didactice din
învățământul universitar din domeniul sănătate se face în
aceleași condiții ca pentru orice absolvent al învățământului
universitar medical.
Art. 6. — (1) Niciun medic, medic dentist sau farmacist nu
poate fi în același timp rezident în mai multe specialități sau în
forme de rezidențiat distincte.
(2) Calitatea de rezident încetează în următoarele situații:
a) la data finalizării programului de pregătire în rezidențiat,
certificată de către coordonatorul sau directorul de program de
rezidențiat, în baza Carnetului de rezident și a Caietului de
monitorizare a pregătirii rezidentului;
b) pe durata pregătirii, pentru oricare dintre cazurile de
încetare a contractului individual de muncă prevăzute de lege;
c) prin renunțare expresă, formulată în scris către Ministerul
Sănătății;
d) în caz de incompatibilitate;
e) alte cazuri prevăzute de lege.
(3) Prin incompatibilitate, în sensul prevăzut la alin. (2) lit. d),
se înțelege situația în care un rezident, pe parcursul pregătirii,
susține un alt concurs de rezidențiat.

MONITORUL OFICIAL AL ROMÂNIEI, PARTEA I, Nr. 601/31.VIII.2009
(4) Rezidentul care se află într-o situație de incompatibilitate
are obligația de a aduce la cunoștința Ministerului Sănătății
această situație, în scris, în termen de 15 zile de la data apariției
acesteia sau, după caz, de la data intrării în vigoare a prezentei
ordonanțe.
(5) În termen de 15 zile de la expirarea termenului prevăzut
la alin. (4), rezidentul trebuie să opteze pentru pregătirea într-o
singură specialitate.
(6) În cazul în care rezidentul aflat în stare de
incompatibilitate nu își exprimă opțiunea potrivit alin. (5), iar
starea de incompatibilitate continuă să existe, se consideră de
drept că acesta a renunțat la calitatea de rezident dobândită
anterior apariției stării de incompatibilitate, acest fapt fiind
constatat de Ministerul Sănătății.
Art. 7. — Pe perioada pregătirii în rezidențiat, medicii
rezidenți nu au acces la alte forme de învățământ postuniversitar
medical uman de specialitate.
Art. 8. — (1) Întreaga activitate de pregătire prin rezidențiat
se desfășoară sub autoritatea Ministerului Sănătății și a
Ministerului Educației, Cercetării și Inovării și în colaborare cu
Colegiul Medicilor din România, Colegiul Medicilor Dentiști din
România și Colegiul Farmaciștilor din România, după caz.
(2) Centrul Național de Perfecționare în Domeniul Sanitar
București are rolul de a gestiona la nivel național activitatea de
pregătire în rezidențiat, prin înființarea Registrului matricol
național al rezidenților și prin asigurarea logisticii necesare
organizării și desfășurării concursului național de rezidențiat.
Art. 9. — (1) Pregătirea în rezidențiat se desfășoară în mod
descentralizat, regional, la nivelul centrelor universitare cu
facultăți de medicină, medicină dentară și farmacie acreditate,
prin departamentele de învățământ postuniversitar medical,
medico-dentar și farmaceutic.
(2) Instituțiile de învățământ superior cu facultăți de medicină,
medicină dentară și farmacie acreditate propun Centrului
Național de Perfecționare în Domeniul Sanitar București
coordonatorii de program de rezidențiat, directorii de program,
precum și responsabilii de formare.
(3) Nominalizarea coordonatorilor prevăzuți la alin. (2) se
face prin ordin comun al ministrului sănătății și al ministrului
educației, cercetării și inovării.
(4) Pentru îndeplinirea unor sarcini, activități și
responsabilități suplimentare funcției de bază, directorii de
program pot beneficia, în conformitate cu prevederile legale, de
plata unei indemnizații.
Art. 10. — (1) Pregătirea în rezidențiat se desfășoară, pentru
fiecare specialitate, conform unui curriculum național de
pregătire și unui barem de manopere, proceduri, tehnici
diagnostice și terapeutice, obligatorii și unice pe țară.
(2) Regulamentul de efectuare a pregătirii prin rezidențiat se
aprobă prin ordin comun al ministrului sănătății și al ministrului
educației, cercetării și inovării.

3

(3) Curriculumurile sunt propuse de instituțiile de învățământ
superior cu facultăți de medicină, medicină dentară și farmacie
acreditate, avizate de comisiile consultative de specialitate ale
Ministerului Sănătății, de Centrul Național de Perfecționare în
Domeniul Sanitar București și aprobate prin ordin comun al
ministrului sănătății și al ministrului educației, cercetării și
inovării, cu consultarea Colegiului Medicilor din România,
Colegiului Medicilor Dentiști din România și Colegiului
Farmaciștilor din România.
(4) Curriculumurile aprobate se transmit tuturor instituțiilor de
învățământ și unităților sanitare acreditate să desfășoare
pregătirea în rezidențiat și se aplică integral tuturor rezidenților
aflați în pregătire, în limita duratei prevăzute de Nomenclatorul
specialităților medicale, medico-dentare și farmaceutice pentru
rețeaua de asistență medicală.
(5) Activitatea de pregătire teoretică și practică, reprezentată
de baremul de manopere, proceduri, tehnici diagnostice și
terapeutice, este consemnată în două documente cu caracter
obligatoriu, netransmisibile, denumite Carnetul de rezident și
Caietul de monitorizare a pregătirii rezidentului.
Art. 11. — Pe perioada pregătirii, rezidenții pot închiria un loc
de cazare în căminele universitare, spațiile de cazare anexate
spitalelor universitare ori clinice acreditate din centrul unde au
fost repartizați sau detașați ori în cămine de rezidenți, în
condițiile legii.
Art. 12. — (1) Rezidenții efectuează pregătirea de
specialitate în unități sanitare publice acreditate, inclusiv în
cabinete medicale individuale de medicină de familie, precum
și în unități sanitare ale ministerelor cu rețea sanitară proprie.
(2) Unitățile de pregătire se nominalizează de Ministerul
Sănătății, în baza propunerilor universităților de medicină și
farmacie acreditate și în funcție de capacitățile de pregătire ale
acestora.
(3) Criteriile și procedurile de acreditare și reacreditare a
acestor unități se aprobă prin ordin comun al ministrului sănătății
și al ministrului educației, cercetării și inovării.
Art. 13. — (1) Cheltuielile de personal aferente rezidenților se
suportă în totalitate de la bugetul de stat, în limita duratei
maxime prevăzute pentru specialitatea pentru care optează.
(2) Drepturile prevăzute la alin. (1) se acordă prin unitățile
sanitare cu care rezidenții pe locuri, respectiv pe post au
încheiat contract individual de muncă pe durată determinată, în
baza documentelor doveditoare privind frecventarea stagiilor,
emise de unitatea la care se efectuează pregătirea.
(3) Începând cu anul III de pregătire în specialitate, rezidenții
pot fi incluși în linia de gardă, în afara programului normal de
lucru, pe răspunderea și sub supravegherea medicului titular de
gardă care deține calitatea de îndrumător sau responsabil de
formare, după caz.
(4) Rezidenții care efectuează gărzi în afara programului
normal de lucru sunt salarizați pentru această activitate de către

4

MONITORUL OFICIAL AL ROMÂNIEI, PARTEA I, Nr. 601/31.VIII.2009

unitatea sanitară unde efectuează garda, cu respectarea
prevederilor legale.
Art. 14. — Pentru fiecare dintre specialitățile prevăzute de
Nomenclatorul specialităților medicale, medico-dentare și
farmaceutice pentru rețeaua de asistență medicală, comisiile de
specialitate ale Ministerului Sănătății, cu avizul Colegiului
Medicilor, Colegiului Medicilor Dentiști și, respectiv, Colegiului
Farmaciștilor, după caz, elaborează Fișa postului rezidentului,
cu caracter și conținut general obligatorii, care să cuprindă
drepturile, obligațiile și limitele de competență ale acestuia.
Art. 15. — (1) Instituțiile de învățământ superior cu facultăți
de medicină, medicină dentară și farmacie eliberează diplome
care certifică absolvirea stagiilor de pregătire în specialitate.
(2) Etapa ulterioară încheierii pregătirii în rezidențiat o
constituie examenul pentru obținerea titlului de medic, medic
dentist și, respectiv, farmacist specialist, cuprinzând o probă
scrisă și probe clinice sau practice.
(3) Examenul se organizează de Ministerul Sănătății în
centrele universitare cu facultăți de medicină generală, medicină
dentară și farmacie acreditate, în care s-a efectuat pregătirea, și
se susține în fața unei comisii de specialiști propuse de
universitățile de medicină și farmacie acreditate, cu avizul
colegiilor profesionale și numite prin ordin al ministrului sănătății.
(4) La examen se pot prezenta doar medicii, medicii dentiști
sau farmaciștii care au efectuat integral programul de pregătire
și au obținut diploma eliberată de instituțiile de învățământ
superior cu facultăți de medicină, medicină dentară și farmacie.
(5) Prin excepție de la prevederile alin. (4), la examen se pot
prezenta și rezidenți aflați în ultimele 6 luni dinaintea finalizării
integrale a pregătirii, pe baza propunerii coordonatorului sau
directorului de program de rezidențiat și numai cu aprobarea
ministrului sănătății, cu obligația finalizării de către aceștia a
programului de pregătire.
(6) Examenul poate fi susținut în termen de maximum 5 ani
de la data încheierii programului de pregătire.
(7) După promovarea examenului, ministrul sănătății
confirmă prin ordin titlul de medic specialist, de medic dentist
specialist sau de farmacist specialist, după caz.
(8) Metodologia desfășurării probelor examenului pentru
obținerea titlului de medic, medic dentist și, respectiv, farmacist
specialist se aprobă prin ordin al ministrului sănătății și al
ministrului educației, cercetării și inovării.
SECȚIUNEA a 2-a
Rezidențiatul pe locuri

Art. 16. — (1) Admiterea în rezidențiatul pe locuri se face
prin concurs național organizat de Ministerul Sănătății la nivelul
instituțiilor de învățământ superior medical cu facultăți de
medicină, medicină dentară și farmacie acreditate, în sesiune
unică, în trimestrul IV al fiecărui an.

(2) Concursul se organizează pe domeniile medicină,
medicină dentară și farmacie, în baza unei metodologii aprobate
prin ordin al ministrului sănătății.
(3) Medicii, medicii dentiști și farmaciștii care promovează
concursul organizat pentru rezidențiatul pe locuri și aleg loc în
specialitate sunt confirmați prin ordin al ministrului sănătății,
devenind rezidenți în specialitatea respectivă, cu pregătire în
centrul universitar ales.
Art. 17. — (1) Rezidențiatul pe locuri se organizează pentru
un număr de locuri în acord cu necesitățile din teritoriu.
(2) Medicii, medicii dentiști și farmaciștii confirmați în
rezidențiat încheie un contract individual de muncă pe perioadă
determinată, egală cu durata rezidențiatului în specialitatea
aleasă, cu unitatea sanitară la care au fost repartizate locurile
pentru rezidențiat.
SECȚIUNEA a 3-a
Rezidențiatul pe post

Art. 18. — (1) Rezidențiatul pe post se organizează în
trimestrul IV al fiecărui an, în funcție de numărul de posturi
solicitate de unitățile sanitare publice din rețeaua Ministerului
Sănătății, precum și de ministerele cu rețea sanitară proprie în
specialitățile prevăzute de Nomenclatorul specialităților
medicale, medico-dentare și farmaceutice pentru rețeaua de
asistență medicală.
(2) Rezidențiatul pe post se poate organiza numai pentru
unități sanitare publice din zone deficitare din punctul de vedere
al asigurării asistenței medicale. Pentru reședința de județ se
nominalizează numai specialitățile și unitățile sanitare care
funcționează cu 75% sau mai puțin din numărul de personal
normat pe locuri de muncă în unitatea sanitară respectivă,
stabilit pentru medici, medici dentiști sau farmaciști. Pentru
celelalte unități din județ se nominalizează numai specialitățile și
unitățile sanitare care funcționează cu 75% sau mai puțin din
numărul de personal normat pe locurile de muncă din localitatea
respectivă, stabilit pentru medici, medici dentiști sau farmaciști.
(3) Unitățile și specialitățile pentru care se organizează
rezidențiat pe post se aprobă anual prin ordin al ministrului
sănătății.
(4) Pentru spitalele clinice cu secții clinice universitare,
institute sau centre medicale clinice, precum și pentru spitalele
regionale nu se organizează rezidențiat pe post.
(5) Prin excepție de la prevederile alin. (2) și (4), se poate
organiza rezidențiat pe post pentru specialitățile deficitare, care
sunt stabilite prin ordin al ministrului sănătății.
(6) Rezidenții care ocupă prin concurs posturile pentru care
se organizează rezidențiat în condițiile prevăzute la alin. (1)—(3)
încheie contract individual de muncă pe perioadă nedeterminată
cu unitatea sanitară publică care a publicat postul respectiv, în
condițiile prevăzute de legislația în vigoare.

MONITORUL OFICIAL AL ROMÂNIEI, PARTEA I, Nr. 601/31.VIII.2009
(7) Medicii, medicii dentiști și farmaciștii care promovează
concursul de rezidențiat pe post încheie un contract individual
de muncă cu unitatea sanitară publică care a publicat postul
respectiv, înainte de începerea pregătirii în rezidențiat. Prin
acest contract se prevede obligația de a lucra la unitatea
sanitară publică cu care a încheiat contractul individual de
muncă un număr de ani egal cu durata corespunzătoare
pregătirii în rezidențiat.
(8) Obligația prevăzută la alin. (7) se stabilește prin act
adițional la contractul individual de muncă, în temeiul
prevederilor art. 193 alin. (2) din Legea nr. 53/2003 — Codul
muncii, cu modificările și completările ulterioare. Nerespectarea
de către salariat a obligației asumate îl obligă pe acesta la
suportarea tuturor cheltuielilor ocazionate de pregătirea sa
profesională, respectiv a cheltuielilor de personal pe perioada
pregătirii în rezidențiat, precum și la restituirea primei de
instalare, proporțional cu perioada nelucrată din perioada
stabilită, conform actului adițional la contractul individual de
muncă.
(9) Prevederile alin. (7) nu se aplică în cazul în care prin
reorganizare este desființată unitatea sanitară în care se află
postul în care este confirmat ca rezident.
(10) Prevederile alin. (7) se aplică și în cazul restructurării
unităților sanitare prin reducerea numărului de posturi.
CAPITOLUL II
A doua specialitate
Art. 19. — (1) Posesorii certificatului de specialist pot efectua
pregătire pentru obținerea celei de-a doua specialități în regim
cu taxă, prin următoarele modalități:
a) prin susținerea unui nou concurs de rezidențiat, cu
respectarea prevederilor legale;
b) prin înscrierea la programul de pregătire în a doua
specialitate, pentru oricare dintre specialitățile prevăzute de
Nomenclatorul specialităților medicale, medico-dentare și
farmaceutice pentru rețeaua de asistență medicală, conform
facultății absolvite.
(2) Cuantumul taxei se stabilește prin ordin comun al
ministrului sănătății și al ministrului educației, cercetării și inovării
la propunerea Centrului Național de Perfecționare în Domeniul
Sanitar București și se aplică în mod corespunzător ambelor
modalități de obținere a celei de-a doua specialități, prevăzute la
alin. (1).
(3) Dispozițiile referitoare la Regulamentul de efectuare a
pregătirii prin rezidențiat, prevăzut la art. 10 alin. (2), se aplică
în mod corespunzător ambelor modalități de obținere a celei
de-a doua specialități, prevăzute la alin. (1).
Art. 20. — (1) Programul de pregătire în a doua specialitate
se efectuează cu frecvență și are durată totală, curriculum de
pregătire și barem de manopere, proceduri, tehnici diagnostice
și terapeutice identice cu cele prevăzute pentru programul de

5

pregătire prin rezidențiat. Programul asigură același nivel și
aceeași calitate a pregătirii de specialitate ca și programul de
rezidențiat în specialitatea respectivă.
(2) Prin excepție de la alin. (1), stagiile de pregătire efectuate
în prima specialitate, similare ca durată și conținut, care se
regăsesc în curriculumul de pregătire al celei de-a doua
specialități, se echivalează. Echivalarea se face de către
instituțiile de învățământ superior care organizează pregătirea în
rezidențiat.
Art. 21. — Posesorii certificatului de specialist în specialități
asimilate efectuează pregătire în specialitatea de asimilare, fără
concurs de rezidențiat și fără taxă.
CAPITOLUL III
Drept de liberă practică
Art. 22. — (1) Începând cu promoția 2005 de absolvenți
licențiați ai facultăților de medicină, dobândirea dreptului de
liberă practică se face după promovarea examenului de medic
specialist.
(2) Medicii rezidenți care nu finalizează stagiul de rezidențiat
în specialitatea obținută prin concurs pot continua pregătirea în
specialitatea medicină de familie. Prezentarea la examenul de
medic specialist se face, după caz, la finele completării pregătirii
în specialitatea medicină de familie sau după parcurgerea
integrală a curriculumului de pregătire în această specialitate.
(3) Medicii confirmați specialiști în altă specialitate decât
specialitatea medicină de familie, aflați în situație de reconversie
profesională, pot obține certificatul de medic specialist medicină
de familie după efectuarea unui stagiu de pregătire de minimum
6 luni în unități sanitare acreditate pentru pregătirea în
rezidențiatul de medicină de familie și după promovarea
examenului de medic specialist organizat de Ministerul
Sănătății.
(4) În vederea aplicării prevederilor alin. (3), Ministerul
Sănătății și Colegiul Medicilor din România analizează în ce
măsură formarea de specialist, precum și experiența
profesională însușită pot înlocui formarea prin rezidențiat în
specialitatea medicină de familie și stabilesc durata stagiului de
pregătire în specialitatea medicină de familie care urmează a fi
efectuat.
(5) Durata și conținutul pregătirii în specialitatea medicină de
familie, prevăzute la alin. (2)—(4), se stabilesc potrivit
prevederilor art. 10 alin. (3). Prezentarea la examenul de medic
specialist se aprobă de către Ministerul Sănătății.
Art. 23. — Absolvenții facultăților de medicină care au
finalizat pregătirea în rezidențiat, dar nu au promovat examenul
de specialitate pot fi încadrați cu contract individual de muncă în
cabinete medicale individuale, sub îndrumarea unui medic cu
drept de liberă practică, beneficiind de încadrarea pe funcția de
medic și de salarizarea corespunzătoare ultimului an de

6

MONITORUL OFICIAL AL ROMÂNIEI, PARTEA I, Nr. 601/31.VIII.2009

rezidențiat, în funcție de specialitatea în care au fost confirmați
medici rezidenți.
CAPITOLUL IV
Dispoziții tranzitorii și finale
Art. 24. — (1) Absolvenții facultăților de medicină, medicină
dentară și farmacie licențiați anterior promoției 2005 dobândesc
drept de liberă practică după finalizarea stagiaturii cu durată de
un an.
(2) Pe perioada stagiaturii, drepturile de personal pentru
absolvenții facultăților de medicină, medicină dentară și farmacie
licențiați anterior promoției 2005 se suportă de la bugetul de stat.
(3) Activitatea practică desfășurată de medicii, medicii
dentiști și farmaciștii din promoții anterioare anului 2005 în afara
granițelor României poate fi echivalată de Ministerul Sănătății
cu stagiatura cu durată de un an, cu avizul, după caz, al
Colegiului Medicilor din România, al Colegiul Medicilor Dentiști
din România și, respectiv, al Colegiului Farmaciștilor din
România.
Art. 25. — Începând cu promoția 2005, absolvenții licențiați
ai facultăților de medicină dentară și farmacie obțin dreptul de
liberă practică odată cu dobândirea licenței.
Art. 26. — (1) Înscrierea la concursurile de rezidențiat se
poate face și imediat după promovarea examenului de licență
sau/și înaintea finalizării anului de stagiatură, în vederea
asigurării posibilității obținerii specializărilor la vârste mai
apropiate de tendințele actuale ale standardelor internaționale.
(2) Absolvenții licențiați ai facultăților de medicină, medicină
dentară și farmacie anterior promoției 2005, care devin rezidenți
în condițiile prevăzute la alin. (1), dobândesc dreptul de liberă
practică după un an de rezidențiat, conform prevederilor legale
anterioare.
Art. 27. — (1) Pentru rezidenții aflați în pregătire, forma
rezidențiat pe post, se menține obligația prevăzută în actele
adiționale la contractele individuale de muncă, respectiv de a
lucra la unitatea sanitară publică cu care au încheiat contractul

individual de muncă cel puțin un număr de ani egal cu durata
corespunzătoare pregătirii în rezidențiat.
(2) Rezidenții pe post își desfășoară și finalizează pregătirea
potrivit dispozițiilor prezentei ordonanțe.
Art. 28. — Specialiștii care au efectuat programul de
pregătire prin rezidențiat, forma pe post, pot obține a doua
specialitate după îndeplinirea condiției din actul adițional
încheiat la contractul de muncă.
Art. 29. — (1) Medicii, medicii dentiști și farmaciștii cetățeni
ai unui alt stat decât statele membre ale Uniunii Europene,
statele aparținând Spațiului Economic European sau
Confederației Elvețiene pot efectua specializare în rezidențiat
prin Ministerul Educației, Cercetării și Inovării, cu respectarea
prevederilor legale, în una dintre specialitățile prevăzute în
Nomenclatorul specialităților medicale, medico-dentare și
farmaceutice pentru rețeaua de asistență medicală.
(2) Specializarea se face cu respectarea duratei și
curriculumului de pregătire prevăzute pentru rezidențiatul în
specialitatea respectivă în România.
(3) Examenul de specialitate se organizează de către
Ministerul Sănătății, la sfârșitul specializării, cu respectarea
condițiilor prevăzute pentru finalizarea rezidențiatului, în sesiune
comună.
Art. 30. — (1) Dispozițiile prezentei ordonanțe nu afectează
drepturile câștigate de medici, medici dentiști și farmaciști,
potrivit legislației anterioare.
(2) Normele metodologice de aplicare a prezentei ordonanțe
se aprobă prin ordin al ministrului sănătății, în termen de 6 luni
de la intrarea în vigoare a prezentului act normativ.
Art. 31. — Pe data intrării în vigoare a prezentei ordonanțe se
abrogă Ordonanța Guvernului nr. 12/2008 privind organizarea
și finanțarea rezidențiatului, publicată în Monitorul Oficial al
României, Partea I, nr. 81 din 1 februarie 2008, aprobată cu
modificări și completări prin Legea nr. 179/2008.
Art. 32. — Prezenta ordonanță intră în vigoare la 3 zile de la
data publicării în Monitorul Oficial al României, Partea I.

PRIM-MINISTRU

EMIL BOC
Contrasemnează:
Ministrul sănătății,
Ion Bazac
Ministrul muncii, familiei și protecției sociale,
Marian Sârbu
Ministrul educației, cercetării și inovării,
Ecaterina Andronescu
Ministrul finanțelor publice,
Gheorghe Pogea
București, 29 august 2009.
Nr. 18.

MONITORUL OFICIAL AL ROMÂNIEI, PARTEA I, Nr. 601/31.VIII.2009

7

GUVERNUL ROMÂNIEI

ORDONANȚĂ
privind activitatea de acreditare a organismelor de evaluare a conformității
Având în vedere Regulamentul (CE) nr. 765/2008 al Parlamentului European și al Consiliului din 9 iulie 2008 de stabilire
a cerințelor de acreditare și de supraveghere a pieței în ceea ce privește comercializarea produselor și de abrogare a
Regulamentului (CEE) nr. 339/93, ale cărui dispoziții sunt în vigoare de la data de 2 septembrie 2008 și se aplică în mod direct de
către statele membre de la data de 1 ianuarie 2010,
în temeiul art. 108 din Constituția României, republicată, și al art. 1 pct. I.13 din Legea nr. 253/2009 privind abilitarea
Guvernului de a emite ordonanțe,
Guvernul României adoptă următoarea ordonanță:
Art. 1. — Prezenta ordonanță stabilește cadrul legal pentru
organizarea activității de acreditare și măsurile necesare în
vederea aplicării dispozițiilor ce privesc acreditarea prevăzute
în Regulamentul (CE) nr. 765/2008 al Parlamentului European
și al Consiliului din 9 iulie 2008 de stabilire a cerințelor de
acreditare și de supraveghere a pieței în ceea ce privește
comercializarea produselor și de abrogare a Regulamentului
(CEE) nr. 339/93, publicat în Jurnalul Oficial al Uniunii Europene
seria L nr. 218 din 13 august 2008.
Art. 2. — (1) În sensul prezentei ordonanțe, termenul
ăacreditare” și expresiile ăorganism național de acreditare”,
ăevaluare a conformității” și ăorganism de evaluare a
conformității” au semnificația prevăzută în Regulamentul (CE)
nr. 765/2008 al Parlamentului European și al Consiliului.
(2) Prin expresia schemă de acreditare specifică se înțelege
setul de reguli și cerințe aplicabile organismului național de
acreditare și organismelor de evaluare a conformității, stabilite
în scopul atestării competenței acestora din urmă de a realiza
sarcinile specifice de evaluare prevăzute în legislația armonizată
la nivel comunitar sau în legislația națională, după caz.
Art. 3. — Activitatea de acreditare, ca activitate de autoritate
publică, se încredințează organismului național de acreditare
recunoscut prin hotărâre a Guvernului, la propunerea
Ministerului Economiei.
Art. 4. — Organismul național de acreditare este persoană
juridică de drept privat, de utilitate publică, având statut juridic de
asociație fără scop patrimonial, înființată conform prevederilor
Ordonanței Guvernului nr. 26/2000 cu privire la asociații și
fundații, aprobată cu modificări și completări prin Legea
nr. 246/2005, cu modificările ulterioare.
Art. 5. — (1) Asociația prevăzută la art. 4 trebuie să asigure
respectarea prevederilor aplicabile organismului național de
acreditare, stabilite prin regulamentul prevăzut la art. 1 și prin
prezenta ordonanță.
(2) Prin derogare de la prevederile art. 21 din Ordonanța
Guvernului nr. 26/2000, aprobată cu modificări și completări prin
Legea nr. 246/2005, cu modificările ulterioare, statutul asociației
și propunerile de modificare și de completare a acestuia se
avizează de către ministrul economiei.
Art. 6. — (1) Prin derogare de la prevederile art. 26 din
Ordonanța Guvernului nr. 26/2000, aprobată cu modificări și
completări prin Legea nr. 246/2005, cu modificările ulterioare,
conducerea structurii executive a asociației, responsabilă pentru
realizarea activității de acreditare, se asigură de către directorul
general, numit și revocat din funcție de către ministrul
economiei.
(2) Durata mandatului, criteriile de numire și situațiile de
revocare din funcție, precum și criteriile de incompatibilitate
pentru directorul general al structurii executive a asociației se
reglementează prin hotărâre a Guvernului, la inițiativa
Ministerului Economiei, în termen de 30 de zile de la intrarea în
vigoare a prezentei ordonanțe.
(3) Directorul general al structurii executive a asociației nu
poate participa la evaluarea organismelor de evaluare a

conformității și nici la luarea deciziei privind acreditarea
acestora.
Art. 7. — (1) Organismul național de acreditare prevăzut la
art. 3 este singurul organism care emite certificate de acreditare
pentru organismele de evaluare a conformității, indiferent dacă
acreditarea este solicitată cu titlu obligatoriu sau voluntar.
(2) Decizia organismului național de acreditare privind
restrângerea, suspendarea, retragerea sau neacordarea
acreditării, precum și absența acesteia poate fi contestată la
instanța competentă, de organismele de evaluare a
conformității, potrivit legislației aplicabile, dacă aceasta nu a fost
soluționată, în prealabil, de organismul național de acreditare,
potrivit procedurii acestuia.
Art. 8. — (1) În situația în care, în aplicarea legislației
armonizate la nivel comunitar sau a legislației naționale, o
autoritate cu funcție de reglementare decide să utilizeze
acreditarea în scopul verificării competenței organismelor de
evaluare a conformității și dacă se justifică necesar, organismul
național de acreditare dezvoltă scheme de acreditare specifice,
stabilite cu autoritatea respectivă.
(2) În cazul în care organismul național de acreditare nu
poate susține, din venituri proprii, cheltuielile aferente dezvoltării
schemelor de acreditare specifice prevăzute la alin. (1), fondurile
necesare pot fi asigurate de la bugetul statului, în limita
fondurilor disponibile, pe bază de contracte încheiate de
autoritățile cu funcție de reglementare interesate și organismul
național de acreditare.
Art. 9. — (1) Finanțarea activităților organismului național de
acreditare se asigură din venituri proprii ale acestuia.
(2) Veniturile proprii ale organismului național de acreditare
se realizează din tarife pentru activitățile de acreditare și alte
activități asociate acestora, stabilite în statutul asociației
prevăzute la art. 4, și din fonduri atrase, potrivit legii. Tarifele
pentru activitățile de acreditare se avizează de către ministrul
economiei.
(3) În completarea veniturilor proprii, organismul național de
acreditare poate beneficia de fonduri de la bugetul de stat pentru
plata cotizațiilor la organizațiile europene și internaționale,
precum și pentru plata obligațiilor ce decurg din participarea
acestuia la lucrările organizațiilor europene și internaționale de
acreditare, în limita sumelor aprobate prin legile bugetare anuale
cu această destinație Ministerului Economiei.
Art. 10. — Organismul național de acreditare supune
auditului statutar situațiile financiare anuale și publică aceste
situații, precum și raportul de audit aferent, în conformitate cu
prevederile Legii contabilității nr. 82/1991, republicată, și ale
reglementărilor contabile aplicabile.
Art. 11. — În calitate de coordonator al infrastructurii calității
conform prevederilor Legii nr. 608/2001 privind evaluarea
conformității produselor, republicată, Ministerul Economiei:
a) îndeplinește atribuțiile ce revin statului în aplicarea
prevederilor Regulamentului (CE) nr. 765/2008 al Parlamentului
European și al Consiliului în relația cu organismul național de
acreditare, statele membre, Comisia Europeană și organismul
recunoscut în temeiul art. 14 al aceluiași regulament;

8

MONITORUL OFICIAL AL ROMÂNIEI, PARTEA I, Nr. 601/31.VIII.2009

b) întreprinde măsurile necesare în vederea corelării
politicilor ce privesc acreditarea cu politicile comunitare în
domeniu;
c) se asigură și ia măsuri, atunci când este cazul, ca
organismul național de acreditare, prin politicile, strategia și
practicile sale, să răspundă cu competență, promptitudine și fără
a impune condiții oneroase sarcinilor și solicitărilor în legătură cu
acreditarea;
d) prin derogare de la prevederile art. 21 alin. (2) lit. c) din
Ordonanța Guvernului nr. 26/2000, aprobată cu modificări și
completări prin Legea nr. 246/2005, cu modificările ulterioare,
desemnează, prin ordin al ministrului, un reprezentant al său,
care are calitatea de vicepreședinte al organismului național de
acreditare și are drept de veto în luarea deciziilor organismului
național de acreditare, în situația în care acestea pot să aducă
atingere dispozițiilor legale aplicabile.
Art. 12. — (1) Marca națională de acreditare este o
reprezentare grafică conținând cuvântul ăRENAR” însoțit de
însemnele naționale, prin care se atestă că un organism de
evaluare a conformității este competent să efectueze sarcini
specifice din domeniul pentru care este acreditat. Marca
națională de acreditare este prevăzută în anexa care face parte
integrantă din prezenta ordonanță.
(2) Titularul mărcii naționale de acreditare este Ministerul
Economiei, iar marca națională de acreditare este înregistrată la
Oficiul de Stat pentru Invenții și Mărci și se administrează
conform prevederilor legislației aplicabile.

(3) Dreptul asupra mărcii naționale de acreditare se transmite
organismului național de acreditare de către Ministerul
Economiei, potrivit legii.
Art. 13. — În termen de 90 de zile de la data intrării în vigoare
a prezentei ordonanțe, Guvernul, la propunerea Ministerului
Economiei, va adopta hotărârea prevăzută la art. 3.
Art. 14. — Până la data intrării în vigoare a hotărârii
Guvernului prevăzute la art. 3, Asociația de Acreditare din
România își menține calitatea de organism național de
acreditare, dobândită potrivit prevederilor Ordinului ministrului
industriei și resurselor nr. 354/2003 privind recunoașterea
Asociației de acreditare din România — RENAR ca organism
național de acreditare.
Art. 15. — În aplicarea prevederilor Regulamentului (CE)
nr. 765/2008 al Parlamentului European și al Consiliului și ale
prezentei ordonanțe, ministrul economiei emite ordine și
instrucțiuni.
Art. 16. — Pe data intrării în vigoare a prezentei ordonanțe se
abrogă Ordonanța Guvernului nr. 38/1998 privind activitatea de
acreditare a laboratoarelor și organismelor pentru evaluarea
conformității, publicată în Monitorul Oficial al României, Partea I,
nr. 43 din 30 ianuarie 1998, aprobată cu modificări și completări
prin Legea nr. 245/2002, cu modificările și completările
ulterioare.
Art. 17. — Prezenta ordonanță intră în vigoare la 3 zile de la
data publicării în Monitorul Oficial al României, Partea I.

PRIM-MINISTRU

EMIL BOC
Contrasemnează:
p. Ministrul economiei,
Constantin Claudiu Stafie,
secretar de stat
Ministrul finanțelor publice,
Gheorghe Pogea
București, 29 august 2009.
Nr. 23.
ANEXĂ

M A R C A N A Ț I O N A L Ă D E A C R E D I T A R E ăR E N A R”

Marca națională de acreditare ăRENAR” constă dintr-o elipsă ce are raportul semiaxa orizontală/semiaxa verticală 2:1 și
care include în interiorul său cuvintele ăROMANIA” și ăRENAR”, precum și stema României.
Dimensiunile axei orizontale și verticale sunt de 95 mm, respectiv 47,5 mm, iar linia ce conturează elipsa are grosimea
de 1 mm.
Stema României are înălțimea și lățimea de 16,5 mm, respectiv de 12 mm și este situată la distanță egală față de cuvintele
ăROMANIA” și ăRENAR”.
Axa verticală este axa de simetrie pentru ăROMANIA”, stema României și ăRENAR”.
ăROMANIA” — font Times New Roman, corp 24.
ăRENAR” — font Times New Roman, corp 36.
Cuvintele ăROMANIA” și ăRENAR” urmează conturul elipsei la interior.
Marca are forma prezentată în figura*) următoare:
NOTĂ:

Marca este colorată după cum urmează:
— ăROMANIA”:
— literele ăRO” albastru;
— literele ăMAN” galben;
— literele ăIA” roșu;
— stema României: în culorile oficiale;
— ăRENAR”:
— literele ăRE” albastru;
— litera ăN” galben;
— literele ăAR” roșu;
— elipsa: negru.
În cazul în care marca trebuie să fie mărită sau micșorată, este necesar să se respecte proporțiile prezentate în figura de
mai sus.
*) Figura este reprodusă în facsimil.

MONITORUL OFICIAL AL ROMÂNIEI, PARTEA I, Nr. 601/31.VIII.2009

9

GUVERNUL ROMÂNIEI

ORDONANȚĂ
privind gestionarea financiară a fondurilor externe nerambursabile aferente Mecanismului financiar
al Spațiului Economic European
În temeiul art. 108 din Constituția României, republicată, și al art. 1 pct. I.7 din Legea nr. 253/2009 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — Prezenta ordonanță stabilește cadrul financiar
general pentru gestionarea asistenței financiare nerambursabile
alocate României în calitate de stat membru al Spațiului
Economic European, precum și a contribuției naționale aferente
acestei asistențe, în vederea asigurării unui management
financiar eficient al fondurilor aferente mecanismului financiar al
Spațiului Economic European, denumit în continuare
Mecanismul financiar SEE.
Art. 2. — (1) Termenii ăPunct național de contact”,
ăAutoritatea pentru coordonarea instrumentelor structurale”,
ăAutoritatea de certificare și plată”, ăOficiul de Plăți și
Contractare PHARE”, ăOficiul mecanismului financiar” și
ăComitetul mecanismului financiar” au înțelesurile prevăzute în
Ordinul ministrului economiei și finanțelor nr. 2.363/2007 privind
publicarea
Memorandumului
de
înțelegere
pentru
implementarea mecanismului financiar SEE 2004—2009 dintre
guvernele Islandei, Principatului Liechtenstein, Guvernul
Norvegiei și Guvernul României.
(2) Termenii ăneregulă”, ăcreanțe bugetare rezultate din
nereguli”, ăautorități cu competențe în gestionarea fondurilor
comunitare” au înțelesurile prevăzute în Ordonanța Guvernului
nr. 79/2003 privind controlul și recuperarea fondurilor
comunitare, precum și a fondurilor de cofinanțare aferente
utilizate necorespunzător, aprobată cu modificări prin Legea
nr. 529/2003, cu modificările și completările ulterioare.
(3) În sensul prezentei ordonanțe, termenii și expresiile de
mai jos au următoarele semnificații:
a) acord — acord încheiat între Comitetul mecanismului
financiar și administratorul Fondului pentru ONG-uri privind
furnizarea unei finanțări externe nerambursabile prevăzute la
art. 5 alin. (1) lit. b), pentru acoperirea costurilor eligibile
efectuate pentru implementarea unui proiect, conform ratei de
finanțare, cu respectarea termenelor și condițiilor stabilite;
b) acord de grant — acord încheiat între Comitetul
mecanismului financiar și Punctul național de contact, pentru
fiecare proiect aprobat, privind furnizarea unei finanțări externe
nerambursabile prevăzute la art. 5 alin (1) lit. a), c) și d), pentru
acoperirea costurilor eligibile efectuate pentru implementarea
unui proiect, conform ratei de finanțare, cu respectarea
termenelor și condițiilor stabilite;
c) administratorul Fondului pentru ONG-uri — entitatea care
asigură gestionarea financiară și implementarea proiectelor

finanțate prin Fondul pentru ONG-uri din cadrul Mecanismului
financiar SEE;
d) administratorul fondului de burse — entitatea care asigură
gestionarea financiară și implementarea proiectelor finanțate
prin Fondul pentru sprijinirea cooperării dintre școli/burse de
școlarizare din cadrul Mecanismului financiar SEE, având atât
calitatea de intermediar, cât și cea de promotor de proiect în
conformitate cu prevederile acordului de grant;
e) avans — sumele transferate din fonduri externe
nerambursabile aferente Mecanismului financiar SEE către
promotorii de proiecte, alții decât cei prevăzuți la art. 6 alin. (1)
lit. a), în stadiul inițial pentru susținerea începerii derulării
proiectelor, în condițiile prevăzute în Memorandumul de
înțelegere pentru implementarea mecanismului financiar SEE
2004—2009 dintre guvernele Islandei, Principatului
Liechtenstein, Guvernul Norvegiei și Guvernul României și în
contractul de implementare, în vederea asigurării derulării
corespunzătoare a proiectelor finanțate în cadrul Mecanismului
financiar SEE;
f) cheltuieli eligibile — cheltuielile efectuate de către
promotorii de proiecte și partenerii acestora, după caz, aferente
proiectelor aprobate în cadrul Mecanismului financiar SEE, care
pot fi finanțate atât din fondurile externe nerambursabile
aferente Mecanismului financiar SEE, cât și din contribuția
proprie, conform regulilor de eligibilitate a cheltuielilor aplicabile
în cadrul Mecanismului financiar SEE;
g) contract de implementare — acord tripartit încheiat între
Autoritatea pentru coordonarea instrumentelor structurale,
Oficiul de Plăți și Contractare PHARE și promotorii de proiecte,
prin care sunt stabilite termenele și condițiile de implementare a
proiectelor finanțate în cadrul Mecanismului financiar SEE;
h) contribuția proprie — totalul fondurilor cheltuite de
promotorii de proiecte și de partenerii acestora, după caz, pentru
implementarea proiectelor finanțate în cadrul Mecanismului
financiar SEE, format din sumele aferente finanțării cheltuielilor
eligibile și a altor cheltuieli decât cele eligibile;
i) partener — persoană juridică publică sau privată,
înregistrată fiscal în România sau în oricare dintre statele
membre ale Spațiului Economic European, care participă alături
de promotorii de proiecte la inițierea, finanțarea și
implementarea proiectului;
j) promotor de proiect — persoană juridică publică sau
privată, înregistrată fiscal în România, care semnează contractul
de implementare în calitate de beneficiar al finanțării externe

10

MONITORUL OFICIAL AL ROMÂNIEI, PARTEA I, Nr. 601/31.VIII.2009

nerambursabile și își asumă pe deplin responsabilitatea legală
privind gestionarea financiară a asistenței externe
nerambursabile primite în cadrul Mecanismului financiar SEE,
precum și pentru implementarea proiectului;
k) raport intermediar al proiectului — format standard de
raportare completat de către promotorul de proiecte, care
cuprinde informații privind progresul tehnic și financiar al
proiectului;
l) reguli și proceduri — ansamblul regulilor și procedurilor
aplicabile în cadrul Mecanismului financiar SEE, în concordanță
cu art. 8 al Protocolului 38a al Acordului Spațiului Economic
European;
m) state donatoare — statele din cadrul Asociației Europene
a Liberului Schimb (Norvegia, Islanda și Liechtenstein) care
asigură asistența nerambursabilă acordată României prin
Mecanismul financiar SEE;
n) valoarea totală a proiectului — totalul cheltuielilor
necesare implementării proiectului, format din contravaloarea
contribuției din fonduri externe nerambursabile și contribuția
proprie.
CAPITOLUL II
Managementul financiar al fondurilor externe
nerambursabile acordate prin Mecanismul financiar SEE
Art. 3. — Fondurile aferente Mecanismului financiar SEE se
alocă conform prevederilor addendumului la Protocolul 38a al
Acordului Spațiului Economic European și se utilizează în baza
prevederilor Regulilor și procedurilor, cu modificările și
completările ulterioare, precum și a prevederilor Ordinului
ministrului economiei și finanțelor nr. 2.363/2007.
Art. 4. — (1) Ministerul Finanțelor Publice poartă întreaga
responsabilitate și asigură gestionarea fondurilor externe
nerambursabile acordate prin Mecanismul financiar SEE, pentru
tipurile de asistență financiară nerambursabilă prevăzute la
art. 5 alin. (1) lit. a), c) și d), prin conturi deschise la Banca
Națională a României și/sau la Trezoreria Statului.
(2) Prin derogare de la prevederile art. 47 alin. (4) din Legea
nr. 500/2002 privind finanțele publice, cu modificările ulterioare,
se autorizează Ministerul Finanțelor Publice să efectueze, pe
parcursul întregului an, redistribuiri de credite bugetare și credite
de angajament între ordonatorii principali de credite ai bugetului
de stat, bugetului asigurărilor sociale de stat și ai bugetelor
fondurilor speciale, în funcție de stadiul implementării proiectelor
acestora finanțate în cadrul Mecanismului financiar SEE la
nivelul fiecărui ordonator de credite, precum și în funcție de
modificările determinate de realocările de fonduri externe
nerambursabile aferente Mecanismului financiar SEE efectuate
în conformitate cu regulile și procedurile Mecanismului financiar
SEE.
(3) Pentru tipurile de asistență financiară nerambursabilă
prevăzute la art. 5 alin. (1) lit. a), c) și d), tipurile de conturi
aferente derulării proiectelor finanțate prin Mecanismul financiar
SEE se stabilesc prin ordin al ministrului finanțelor publice.
(4) Administratorul fondului pentru ONG-uri asigură
gestionarea fondurilor externe nerambursabile acordate prin
Mecanismul financiar SEE, pentru tipul de asistență financiară

nerambursabilă prevăzut la art. 5 alin. (1) lit. b), prin conturi
deschise la bănci comerciale sau la Trezoreria Statului.
(5) Pentru derularea operațiunilor financiare realizate între
Ministerul Finanțelor Publice, prin Oficiul de Plăți și Contractare
PHARE, și promotorii de proiecte prevăzuți la art. 6 alin. (1)
lit. b), d) și e), promotorii de proiecte utilizează un cont de
disponibilități dedicat exclusiv primirii avansului și efectuării de
cheltuieli aferente proiectelor din aceste sume, inclusiv acordării
de avansuri către contractori și/sau transferului de sume către
parteneri, în cazul proiectelor implementate în parteneriat.
(6) În cazul în care contul menționat la alin. (5) este deschis
la Trezoreria Statului, sumele primite ca avans aferente acelor
tipuri de cheltuieli care nu pot fi efectuate din acest cont, potrivit
reglementărilor în vigoare, pot fi transferate de către promotorii
de proiecte în conturi deschise la bănci comerciale, cu condiția
efectuării cheltuielilor respective în termen de 5 zile lucrătoare
de la data efectuării transferului.
(7) Dobânda acumulată în contul de disponibilități menționat
la alin. (5) aferentă avansului rămas disponibil în cont se
raportează Oficiului de Plăți și Contractare PHARE și se deduce
de către acesta din sumele rambursate promotorilor de proiecte
până la plata finală inclusiv.
(8) Sumele aferente derulării proiectelor finanțate prin
Mecanismul financiar SEE, existente în contul de disponibilități
al promotorilor de proiecte menționat la alin. (5), nu sunt supuse
executării silite pe perioada de valabilitate a contractelor de
implementare SEE, cu excepția creanțelor bugetare rezultate
din aplicarea prevederilor Ordonanței Guvernului nr. 79/2003,
aprobată cu modificări prin Legea nr. 529/2003, cu modificările
și completările ulterioare.
CAPITOLUL III
Fondurile externe nerambursabile acordate prin
Mecanismul financiar SEE
Art. 5. — (1) Mecanismul financiar SEE finanțează
următoarele tipuri de asistență financiară nerambursabilă, așa
cum sunt definite prin Ordinul ministrului economiei și finanțelor
nr. 2.363/2007:
a) proiecte individuale;
b) Fondul pentru ONG-uri;
c) Fondul pentru sprijinirea cooperării între școli/burse de
școlarizare;
d) Asistență tehnică pentru Ministerul Finanțelor Publice, în
calitate de Punct național de contact.
(2) Sumele aferente tipurilor de asistență financiară
nerambursabilă acordate de Oficiul mecanismului financiar în
cadrul Mecanismului financiar SEE, prevăzute la alin. (1) lit. a),
c) și d), se primesc de Autoritatea de certificare și plată și se
transferă Oficiului de Plăți și Contractare PHARE în vederea
rambursării cheltuielilor eligibile în:
a) conturile de venituri ale bugetelor din care au fost finanțate
proiectele respective, în cazul promotorilor de proiecte prevăzuți
la art. 6 alin. (1) lit. a) și c);
b) conturile de disponibilități prin care se gestionează
bugetele de venituri și cheltuieli ale promotorilor de proiecte
prevăzuți la art. 6 alin. (1) lit. b), d) și e).

MONITORUL OFICIAL AL ROMÂNIEI, PARTEA I, Nr. 601/31.VIII.2009
(3) Transferul sumelor de la Autoritatea de certificare și plată
către Oficiul de Plăți și Contractare PHARE, precum și plățile
efectuate de Oficiul de Plăți și Contractare PHARE în conturile
promotorilor de proiecte, deschise la bănci comerciale și/sau în
sistemul Trezoreriei Statului, se efectuează în lei, în cazul
tipurilor de asistență financiară nerambursabilă prevăzute la
alin. (1) lit. a), c) și d).
(4) Sumele aferente tipului de asistență financiară
nerambursabilă acordată în cadrul Mecanismului financiar SEE,
prevăzut la alin. (1) lit. b), se transferă în euro direct de către
Oficiul mecanismului financiar în contul administratorului
Fondului pentru ONG-uri și se utilizează conform acordului
încheiat între Comitetul mecanismului financiar și administratorul
Fondului pentru ONG-uri.
(5) Pentru derularea operațiunilor financiare aferente
proiectelor finanțate în cadrul Mecanismului financiar SEE,
instituțiile publice, indiferent de sistemul de finanțare și de
subordonare, în calitate de promotori de proiecte, au obligația să
deschidă conturi în sistemul Trezoreriei Statului, conform
prevederilor legale în vigoare. Celelalte categorii de promotori
de proiecte pot opta pentru deschiderea acestor conturi în
sistemul Trezoreriei Statului sau în bănci comerciale.
CAPITOLUL IV
Fonduri naționale aferente Mecanismului financiar SEE
Art. 6. — (1) Sumele necesare finanțării valorii totale a
proiectelor finanțate în cadrul Mecanismului financiar SEE se
cuprind integral, după caz, în:
a) bugetele promotorilor de proiecte care sunt finanțați
integral din bugetul de stat, bugetul asigurărilor sociale de stat
sau bugetele fondurilor speciale, cu respectarea prevederilor
art. 8;
b) bugetele promotorilor de proiecte care sunt instituții
publice finanțate integral din venituri proprii și/sau finanțate
parțial de la bugetul de stat, bugetul asigurărilor sociale de stat
sau bugetele fondurilor speciale;
c) bugetele promotorilor de proiecte care au calitatea de
ordonatori de credite ai bugetului local atât pentru proiectele
proprii, cât și pentru proiectele ai căror promotori sunt entități
finanțate integral din bugetele acestora;
d) bugetele promotorilor de proiecte care sunt entități publice
locale finanțate integral din venituri proprii și/sau finanțate parțial
de la bugetele locale;
e) bugetele promotorilor de proiecte, alții decât cei prevăzuți
la lit. a)—d).
(2) Prin exceptare de la prevederile alin. (1), promotorii de
proiecte care implementează proiecte în parteneriat, precum și
partenerii acestora cuprind în bugetul propriu numai sumele
necesare finanțării valorii totale a activităților pe care le
desfășoară în cadrul parteneriatului.
(3) Pe parcursul execuției bugetare, pentru asigurarea
resurselor de finanțare a proiectelor prevăzute conform alin. (1)
lit. c), promotorii de proiecte care au calitatea de ordonatori de
credite ai bugetului local pot contracta, în condițiile legii, finanțări
rambursabile sau pot utiliza disponibilitățile fondului de rulment,
prin derogare de la prevederile art. 58 alin. (3) și ale art. 61

11

alin. (1) din Legea nr. 273/2006 privind finanțele publice locale,
cu modificările și completările ulterioare.
(4) În bugetul Ministerului Finanțelor Publice se cuprind:
a) sumele necesare finanțării valorii totale a proiectului de
asistență tehnică pentru Ministerul Finanțelor Publice, în calitate
de Punct național de contact;
b) sumele necesare finanțării cheltuielilor aferente
transferului de fonduri din conturile Oficiului de Plăți și
Contractare PHARE în conturile promotorilor de proiect;
c) sumele necesare pentru finanțarea diferențelor
nefavorabile de curs valutar aferente operațiunilor efectuate de
Autoritatea de certificare și plată;
d) sumele necesare plății din conturile Oficiului de Plăți și
Contractare PHARE a creanțelor bugetare ale bugetului
Mecanismului financiar SEE, ca urmare a unor nereguli sau
corecții financiare, inclusiv a majorărilor de întârziere ca urmare
a imposibilității recuperării sau, după caz, a nerecuperării la timp
de la promotorii de proiecte, în cazul tipurilor de asistență
financiară nerambursabilă prevăzute la art. 5 alin. (1) lit. a), c)
și d);
e) sumele necesare pentru finanțarea cheltuielilor declarate
eligibile de Autoritatea de certificare și plată și care nu sunt
considerate eligibile de Oficiul mecanismului financiar, altele
decât cele prevăzute la lit. d).
Art. 7. — (1) După certificarea cheltuielilor eligibile de către
Autoritatea de certificare și plată, conform prevederilor legale
aplicabile Mecanismului financiar SEE, și primirea de la Oficiul
mecanismului financiar a fondurilor externe nerambursabile,
sumele aferente cuvenite a fi rambursate promotorilor de
proiecte prevăzuți la art. 6 alin. (1) lit. a) și c), conform
contractelor de implementare, se virează de către Oficiul de Plăți
și Contractare PHARE în conturile de venituri ale bugetelor din
care au fost finanțate proiectele respective.
(2) După certificarea cheltuielilor eligibile de către Autoritatea
de certificare și plată, conform prevederilor legale aplicabile
Mecanismului financiar SEE, și primirea de la Oficiul
mecanismului financiar a fondurilor externe nerambursabile,
sumele aferente cuvenite a fi rambursate promotorilor de
proiecte prevăzuți la art. 6 alin. (1) lit. b), d) și e), conform
contractelor de implementare, se virează de către Oficiul de Plăți
și Contractare PHARE în conturile de disponibilități prin care se
gestionează bugetele de venituri și cheltuieli ale acestora.
Art. 8. — (1) Propunerile de credite de angajament și de
credite bugetare pentru asigurarea sumelor necesare
implementării corespunzătoare a proiectelor pentru promotorii
de proiecte prevăzuți la art. 6 alin. (1) lit. a), b), c) și d) se
stabilesc de către aceștia pe baza fișelor de fundamentare ale
proiectelor propuse la finanțare/finanțate în cadrul Mecanismului
financiar SEE.
(2) În cazul promotorilor de proiecte prevăzuți la art. 6
alin. (1) lit. a), fișele de fundamentare prevăzute la alin. (1)
trebuie să fie avizate de principiu de către Punctul național de
contact, atât pentru propunerile de proiecte, cât și pentru
proiectele aflate în implementare.
(3) Avizul de principiu al Punctului național de contact se
acordă pe baza informațiilor din fișa de fundamentare a

12

MONITORUL OFICIAL AL ROMÂNIEI, PARTEA I, Nr. 601/31.VIII.2009

proiectului propus la finanțare și se referă la eligibilitatea
activităților din cadrul proiectului și la respectarea prevederilor
contractelor de implementare, fără a reprezenta un angajament
al acestuia de a accepta la finanțare proiectul respectiv.
(4) Propunerile de credite de angajament și propunerile de
credite bugetare prevăzute la alin. (1) se includ anual la titlul din
clasificația bugetară referitor la proiecte cu finanțare din fonduri
externe nerambursabile postaderare.
(5) Fondurile cuprinse în bugetele ordonatorilor de credite,
conform prevederilor alin. (4), sunt exclusiv destinate proiectelor
finanțate în cadrul Mecanismului financiar SEE și nu pot fi
utilizate pentru finanțarea altor naturi de cheltuieli prin
redistribuire cu ocazia rectificărilor bugetare și/sau prin virări de
credite ori prin cedarea la Fondul de rezervă bugetară la
dispoziția Guvernului, prevăzut în bugetul de stat.
(6) Din fondurile prevăzute la alin. (4) se pot efectua cheltuieli
curente și de capital pentru derularea corespunzătoare a
proiectelor finanțate în cadrul Mecanismului financiar SEE.
(7) Se autorizează ordonatorii de credite prevăzuți la art. 6
alin. (1) lit. a) să efectueze, pe parcursul exercițiului bugetar,
fără a depăși însă data de 31 octombrie, redistribuiri de fonduri
între proiectele finanțate/propuse la finanțare în cadrul titlului din
clasificația bugetară referitor la proiecte cu finanțare din fonduri
externe nerambursabile postaderare, precum și virări de credite
de la alte titluri ori capitole de cheltuieli, astfel încât să se asigure
implementarea corespunzătoare a proiectelor finanțate în cadrul
Mecanismului financiar SEE. Aceste modificări vor fi comunicate
lunar Ministerului Finanțelor Publice.
Art. 9. — Disponibilitățile din fondurile externe nerambursabile
și fondurile publice naționale destinate finanțării Mecanismului
financiar SEE, rămase la sfârșitul anului bugetar în conturile
Autorității de certificare și plată, Oficiului de Plăți și Contractare
PHARE, precum și ale promotorilor de proiecte aprobate spre
finanțare în cadrul Mecanismului financiar SEE, se reportează în
anul următor cu aceeași destinație.
CAPITOLUL V
Avansul
Art. 10. — (1) Avansul este acordat promotorilor de proiecte,
în limita stabilită prin contractul de implementare/acord numai
în cazul în care acesta a fost solicitat și justificat în cadrul
proiectului și aprobat de Oficiul mecanismului financiar, conform
acordului de grant și Regulilor și procedurilor, cu modificările și
completările ulterioare.
(2) Sumele acordate ca avans pentru proiectele finanțate în
cadrul Mecanismului financiar SEE se deduc din valoarea
cererilor de rambursare transmise de promotorii de proiecte,
conform condițiilor predefinite și selectate de promotorii de
proiecte, în concordanță cu prevederile contractului de
implementare și cu Regulile și procedurile, cu modificările și
completările ulterioare.
(3) Promotorii de proiecte pot acorda din avansul primit sume
partenerilor și contractorilor, după caz, în condițiile stabilite de
Oficiul de Plăți și Contractare PHARE prin contractele de
implementare.

(4) Dacă niciun raport intermediar al proiectului nu a fost
depus la Oficiul de Plăți și Contractare PHARE de promotorul de
proiecte în termen de maximum 6 luni de la primirea avansului,
acesta se restituie Oficiului de Plăți și Contractare PHARE în
termen de 10 zile lucrătoare de la expirarea termenului maxim
de depunere.
(5) Sumele recuperate potrivit prevederilor alin. (4) din
avansul acordat se restituie Oficiului mecanismului financiar de
către Autoritatea de certificare și plată, după primirea acestora
de la Oficiul de Plăți și Contractare PHARE.
(6) Avansul acordat promotorilor de proiecte prevăzuți la
art. 6 alin. (1) lit. c) rămas neutilizat la finele exercițiului bugetar
se reflectă în excedentul bugetului local și, respectiv, în fondul
de rulment și va fi utilizat în anul următor cu aceeași destinație,
prin derogare de la prevederile art. 58 alin. (3) din Legea
nr. 273/2006, cu modificările și completările ulterioare.
Art. 11. — În cazul Fondului pentru ONG-uri, modul de
utilizare a avansului se stabilește conform acordului încheiat
între Comitetul mecanismului financiar și administratorul
Fondului pentru ONG-uri.
CAPITOLUL VI
Angajarea, lichidarea și ordonanțarea cheltuielilor
efectuate în cadrul Mecanismului financiar SEE
Art. 12. — (1) Proiectele implementate în cadrul
Mecanismului financiar SEE sunt considerate acțiuni
multianuale.
(2) Angajamentele legale, inclusiv contractele de achiziții
publice, aferente proiectelor implementate în cadrul
Mecanismului financiar SEE pot fi anuale sau multianuale.
Art. 13. — (1) Ministerul Finanțelor Publice stabilește
creditele de angajament și creditele bugetare necesare
implementării Mecanismului financiar SEE, având în vedere
addendumul la Protocolul 38a al Acordului SEE, și se reflectă în
anexa la bugetul Ministerului Finanțelor Publice, în calitate de
Punct național de contact în cadrul Mecanismului financiar SEE,
pentru tipurile de asistență financiară nerambursabilă prevăzute
la art. 5 alin. (1) lit. a), c) și d).
(2) Ministerul Finanțelor Publice, prin Oficiul de Plăți și
Contractare PHARE, efectuează angajarea cheltuielilor din
fonduri externe nerambursabile aferente Mecanismului financiar
SEE în baza creditelor de angajament, lichidarea, precum și
ordonanțarea și plata acestora în baza creditelor bugetare,
stabilite conform alin. (1).
(3) Oficiul de Plăți și Contractare PHARE are
responsabilitatea efectuării reconcilierii contabile între conturile
contabile proprii și cele ale promotorilor de proiecte pentru
operațiunile gestionate în cadrul Mecanismului financiar SEE,
cel puțin o dată pe an.
CAPITOLUL VII
Păstrarea documentelor, control, audit, nereguli
Art. 14. — (1) Controlul financiar preventiv și auditul intern al
fondurilor derulate în cadrul Mecanismului financiar SEE se
exercită la nivelul promotorilor de proiecte prevăzuți la art. 6
alin. (1) lit. a)—d), al Oficiului de Plăți și Contractare PHARE și

MONITORUL OFICIAL AL ROMÂNIEI, PARTEA I, Nr. 601/31.VIII.2009
al Autorității de certificare și plată, în conformitate cu legislația în
vigoare.
(2) Prin derogare de la prevederile art. 2 lit. k) și ale art. 8
alin (3) lit. b) din Ordonanța Guvernului nr. 119/1999 privind
controlul intern și controlul financiar preventiv, republicată, cu
modificările și completările ulterioare, controlul financiar
preventiv delegat nu se exercită prin acordarea de viză asupra
proiectelor de operațiuni inițiate la nivelul Oficiului de Plăți și
Contractare PHARE/Autorității de certificare și plată/Autorității
pentru coordonarea instrumentelor structurale/administratorului
fondului de burse în vederea gestionării financiare a proiectelor
finanțate în cadrul Mecanismului financiar SEE, cu excepția
proiectelor de operațiuni privind proiectele pentru care Ministerul
Finanțelor Publice are calitatea de promotor de proiecte.
Art. 15. — (1) Promotorii de proiecte au obligația asigurării
îndosarierii și păstrării în bune condiții a tuturor documentelor
aferente proiectelor, conform Regulilor și procedurilor, cu
modificările și completările ulterioare, și a contractului de
implementare.
(2) Promotorii de proiecte au obligația de a asigura accesul
neîngrădit al autorităților naționale și internaționale cu atribuții
de verificare, control și audit, al serviciilor Oficiului mecanismului
financiar, al serviciilor Consiliului de auditori al Asociației
Europene a Liberului Schimb, în limitele competențelor care le
revin, în cazul în care acestea efectuează verificări/controale/
audit la fața locului și solicită declarații, documente, informații.
(3) În cazul nerespectării prevederilor alin. (1) și (2),
promotorii de proiecte și partenerii acestora, după caz, sunt
obligați să restituie întreaga sumă primită aferentă proiectului,
reprezentând asistență financiară nerambursabilă din fonduri
externe, inclusiv majorările de întârziere aferente.
Art. 16. — (1) Oficiul de Plăți și Contractare PHARE este
responsabil pentru constatarea și recuperarea sumelor plătite
în mod necuvenit din asistența financiară nerambursabilă
prevăzută la art. 5 alin. (1) lit. a), c) și d).
(2) În scopul realizării activității de constatare, respectiv de
recuperare a creanțelor bugetare rezultate din nereguli, Oficiul
de Plăți și Contractare PHARE aplică prevederile Ordonanței
Guvernului nr. 79/2003, aprobată cu modificări prin Legea
nr. 529/2003, cu modificările și completările ulterioare.

(3) Neregulile identificate în cadrul asistenței financiare
nerambursabile prevăzute la art. 5 alin. (1) lit. a), c) și d) se
raportează în conformitate cu prevederile Ordinului ministrului
economiei și finanțelor nr. 2.363/2007.
(4) Pentru tipurile de asistență prevăzute la art. 5 alin. (1)
lit. b), administratorul Fondului pentru ONG-uri este responsabil
de recuperarea de la promotorii de proiecte a creanțelor
bugetare rezultate din nereguli în cadrul proiectelor finanțate în
cadrul Mecanismului financiar SEE, conform prevederilor
acordului semnat între Comitetul mecanismului financiar și
administratorul Fondului pentru ONG-uri.
CAPITOLUL VIII
Dispoziții finale
Art. 17. — (1) Promotorii de proiecte au obligația de a
transmite documentele aferente proiectului solicitate de către
Oficiul de Plăți și Contractare PHARE, la termenele și în
formatele standard stabilite prin contractul de implementare,
completate cu informații corecte, complete și de calitate
corespunzătoare.
(2) Oficiul de Plăți și Contractare PHARE transferă fondurile
externe nerambursabile primite în cadrul Mecanismului financiar
SEE către promotorii de proiecte numai pentru acele proiecte
pentru care au fost îndeplinite condițiile prevăzute la alin. (1).
(3) În situația în care Oficiul de Plăți și Contractare PHARE
aplică prevederile alin. (2), promotorii de proiecte sunt
răspunzători pentru întârzierile în efectuarea plăților cuvenite
partenerilor/contractorilor și pentru eventualele penalități
datorate acestora ca urmare a acestor întârzieri.
(4) Pe data intrării în vigoare a prezentei ordonanțe,
dispozițiile contrare acesteia cuprinse în Legea bugetului de stat
nr. 18/2009, cu modificările și completările ulterioare, nu sunt
aplicabile proiectelor/propunerilor de proiecte finanțate în cadrul
Mecanismului financiar SEE.
(5) În termen de 30 de zile de la data intrării în vigoare a
prezentei ordonanțe, prin ordin al ministrului finanțelor publice se
aprobă normele metodologice de aplicare.
Art. 18. — Prezenta ordonanță intră în vigoare la 3 zile de la
data publicării în Monitorul Oficial al României, Partea I.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
Viceprim-ministru,
ministrul administrației și internelor,
Dan Nica
p. Ministrul educației, cercetării și inovării,
Mihnea Cosmin Costoiu,
secretar de stat
București, 29 august 2009.
Nr. 24.

13

14

MONITORUL OFICIAL AL ROMÂNIEI, PARTEA I, Nr. 601/31.VIII.2009
GUVERNUL ROMÂNIEI

ORDONANȚĂ
privind înființarea, organizarea și funcționarea Centrului de Investigații și Analiză
pentru Siguranța Aviației Civile
În temeiul art. 108 din Constituția României, republicată, precum și al art. 1 pct. II.1 din Legea nr. 253/2009 privind abilitarea
Guvernului de a emite ordonanțe,
Guvernul României emite următoarea ordonanță.
Art. 1. — (1) Se înființează Centrul de Investigații și Analiză
pentru Siguranța Aviației Civile, denumit în continuare CIAS,
instituție publică cu personalitate juridică, aflată în subordinea
Ministerului Transporturilor și Infrastructurii, prin reorganizarea
Serviciului Investigații Transport Aerian, structură care
funcționează în cadrul Ministerului Transporturilor și
Infrastructurii și care se desființează.
(2) CIAS are sediul în municipiul București, bd. Dinicu
Golescu nr. 38, sectorul 1. Sediul poate fi schimbat prin hotărâre
a Guvernului.
Art. 2. — (1) CIAS este organismul tehnic permanent
specializat al Ministerului Transporturilor și Infrastructurii,
desemnat să organizeze, să conducă, să coordoneze, să
controleze și să execute investigația tehnică a evenimentelor de
aviație civilă în scopul determinării faptelor, cauzelor și
împrejurărilor care au dus la producerea acestora și emite
recomandări pentru siguranța zborului, potrivit prevederilor art. 2
alin. (2) din Ordonanța Guvernului nr. 51/1999 privind
investigația tehnică a accidentelor și incidentelor din aviația
civilă, aprobată cu modificări și completări prin Legea
nr. 794/2001.
(2) CIAS are ca obiectiv creșterea și menținerea siguranței
aeriene la un nivel ridicat prin emiterea de recomandări de
siguranță bazate pe informații rezultate din investigațiile tehnice
în vederea prevenirii producerii unor incidente și accidente
similare în aviația civilă.
(3) CIAS este independent în organizarea și luarea deciziilor
față de orice structură juridică, autoritate de reglementare sau de
siguranță aeriană, administrator de infrastructură de transport
aerian, operator aerian, precum și față de orice parte ale cărei
interese ar putea intra în conflict cu sarcinile încredințate.
(4) CIAS desfășoară investigații tehnice independent de orice
anchetă judiciară și nu are drept scop stabilirea vinovăției sau a
răspunderii juridice.
Art. 3. — În vederea efectuării investigației tehnice,
conducătorul investigației și membrii comisiei de investigație
tehnică colaborează cu organele judiciare în situațiile în care
acest lucru este necesar, potrivit legii, și au următoarele drepturi:
a) acces liber la locul producerii accidentului sau incidentului,
la aeronavă, la conținutul și resturile acesteia;
b) inventarierea probelor și controlul îndepărtării
componentelor și încărcăturii aeronavei;
c) acces imediat la înregistratoarele de zbor și la conținutul
acestora, precum și la orice fel de alte înregistrări;
d) acces imediat la rezultatele examinării victimelor și ale
analizelor efectuate pe probele prelevate de la acestea;

e) acces imediat la rezultatele testelor efectuate asupra
persoanelor implicate în operarea aeronavei sau asupra
probelor prelevate de la acestea;
f) audierea martorilor;
g) acces liber la orice informații necesare investigației
tehnice, deținute de proprietarul, operatorul sau de producătorul
aeronavei și de către autoritățile responsabile pentru aviația
civilă, traficul aerian și exploatarea aeroportuară.
Art. 4. — Se desemnează CIAS, ca organism național de
investigații tehnice ale accidentelor și incidentelor grave din
aviația civilă, pentru reprezentarea Ministerului Transporturilor
și Infrastructurii în relația cu organismele interne și internaționale
similare și conexe pentru domeniul său de activitate.
Art. 5. — Pentru îndeplinirea obiectivelor, CIAS poate încheia
contracte cu parteneri din țară și din străinătate.
Art. 6. — (1) Finanțarea cheltuielilor curente și de capital ale
CIAS, precum investigația tehnică a accidentelor și incidentelor
de aviație, se asigură din venituri proprii.
(2) În situații deosebite — catastrofe aeriene — Guvernul
poate aloca CIAS fonduri de la bugetul de stat, prin bugetul
Ministerului Transporturilor și Infrastructurii, pentru investigații
tehnice ale evenimentului.
(3) Sursele proprii CIAS se constituie din încasarea unei cote
de 75% din tariful pentru supravegherea menținerii obiectivelor
necesare siguranței pasagerilor pe aeroporturile internaționale,
aplicat de Autoritatea Aeronautică Civilă Română.
(4) În vederea acoperirii cheltuielilor necesare înființării și
organizării CIAS, Autoritatea Aeronautică Civilă Română virează
în contul CIAS o cotă de 75% din sumele colectate începând cu
luna iulie 2009.
(5) Modalitatea de transfer al acestor sume se stabilește pe
bază de protocol încheiat între Autoritatea Aeronautică Civilă
Română și CIAS în termen de 10 zile de la data intrării în vigoare
a prezentei ordonanțe. Sursele proprii de finanțare nu au impact
asupra bugetului de stat și nu implică mărirea taxelor deja
existente.
(6) În vederea dezvoltării și modernizării rapide impuse de
standardele internaționale CIAS poate utiliza fondurile deținute,
conform legii.
Art. 7. — CIAS are următoarele atribuții principale:
a) organizează, conduce, coordonează și execută activitatea
de investigație tehnică a accidentelor și incidentelor din aviația
civilă potrivit prevederilor legale în vigoare și recomandă
măsurile necesare pentru prevenirea acestora;
b) elaborează și dezvoltă reglementările naționale privind
investigația tehnică a evenimentelor de aviație civilă în
conformitate cu anexa nr. 13 la Convenția privind aviația civilă
internațională, semnată la Chicago la 7 decembrie 1944,

MONITORUL OFICIAL AL ROMÂNIEI, PARTEA I, Nr. 601/31.VIII.2009
Directiva 94/56/CE a Consiliului din 21 noiembrie 1994 de
stabilire a principiilor fundamentale care reglementează
anchetarea accidentelor și incidentelor survenite în aviația civilă
și Directiva 2003/42 a Parlamentului European și a Consiliului
din 13 iunie 2003 privind raportarea evenimentelor în aviația
civilă, cu modificările și completările ulterioare, și alte norme
europene aplicabile;
c) numește membrii comisiei de investigație tehnică,
conducătorul investigației și/sau reprezentantul acreditat, după
caz;
d) informează statele implicate, în conformitate cu
prevederile anexei nr. 13 la Convenția privind aviația civilă
internațională, asupra oricărui accident și incident grav produs
pe teritoriul României, solicitând participarea, după caz, a
reprezentanților acestora la investigațiile tehnice în conformitate
cu reglementările interne și internaționale;
e) cooperează cu alte organisme similare și instituții pentru
efectuarea de analize, expertize tehnice, teste și altele
asemenea, în scopul determinării cauzelor producerii
evenimentelor;
f) întocmește rapoarte preliminare și finale asupra
rezultatelor investigației tehnice a accidentelor și incidentelor
grave de aviație civilă și le transmite părților implicate, celor cu
responsabilități pe linia siguranței aeriene și celor interesați;
g) emite recomandări de siguranța zborului, în scopul
prevenirii producerii evenimentelor aeronautice similare, și
urmărește modul de implementare a acestora;
h) face public, după caz, raportul final al investigației tehnice,
de regulă în termen de 12 luni de la producerea evenimentului;
i) comunică Organizației Aviației Civile Internaționale
(OACI/ICAO), Conferinței Europene a Aviației Civile (ECAC),
Agenției Europene pentru Siguranța Aeriană (EASA) și statelor
contractante datele și informațiile privitoare la investigațiile
tehnice aeronautice, conform obligațiilor precizate de
standardele internaționale recunoscute și asumate de România;
j) gestionează, evaluează, analizează și arhivează, în
conformitate cu cerințele internaționale și europene, raportările
obligatorii și raportările voluntare privind evenimentele din
domeniul aviației civile;
k) elaborează studii și analize privind siguranța aeriană și
difuzează semestrial buletine informative privind evenimentele
din domeniul aviației civile;
l) îndeplinește orice alte atribuții stabilite prin acte normative
pentru domeniul său de activitate.
Art. 8. — CIAS este împuternicit să elaboreze programul de
perfecționare a pregătirii de specialitate a personalului propriu.

Art. 9. — CIAS cooperează cu organismele de investigație
tehnică a evenimentelor de aviație și instituții de profil din alte
state, în scopul finalizării investigațiilor tehnice, după caz,
elaborării unor metode comune de investigare, realizării unor
principii comune pentru urmărirea recomandărilor de siguranță
și pentru adaptarea la evoluția progresului tehnic și științific.
Art. 10. — Guvernul poate aproba și alte atribuții pentru
CIAS.
Art. 11. — (1) Conducerea CIAS este asigurată de către un
consiliu de conducere format din 5—7 persoane, al cărui
președinte este directorul general.
(2) Directorul general și ceilalți membri ai consiliului de
conducere sunt numiți și revocați prin ordin al ministrului
transporturilor și infrastructurii.
(3) Salarizarea directorului general și indemnizațiile
membrilor consiliului de conducere al CIAS se stabilesc prin
ordin al ministrului transporturilor și infrastructurii.
Art. 12. — (1) Personalul salariat care își desfășoară
activitatea în cadrul Serviciului Investigații Transport Aerian este
preluat în cadrul CIAS începând cu data înființării acestuia.
(2) Personalul CIAS este angajat cu contract individual de
muncă pe durată nedeterminată, iar salarizarea acestuia se face
potrivit reglementărilor stabilite pentru instituțiile publice finanțate
integral din venituri proprii.
(3) În îndeplinirea atribuțiilor sale, CIAS poate să utilizeze
colaboratori externi, specialiști în domeniu, în calitate de experți,
remunerați în condițiile legii.
Art. 13. — (1) Regulamentul de organizare și funcționare al
CIAS se aprobă prin hotărâre a Guvernului în termen de 60 de
zile de la publicarea în Monitorul Oficial al României, Partea I, a
prezentei ordonanțe.
(2) Regulamentul de organizare și funcționare prevăzut la
alin. (1) va cuprinde și regimul de incompatibilități și condițiile
de numire și revocare a membrilor consiliului de conducere și a
directorului general al CIAS.
Art. 14. — În anexa nr. 2 la Hotărârea Guvernului nr. 76/2009
privind organizarea și funcționarea Ministerului Transporturilor
și Infrastructurii, publicată în Monitorul Oficial al României,
Partea I, nr. 89 din 13 februarie 2009, cu modificările ulterioare,
la litera D ăUnitățile care funcționează în subordinea Ministerului
Transporturilor și Infrastructurii”, după numărul curent 5 se
introduce un nou număr curent, numărul curent 6, cu următorul
cuprins:
ă6. — Centrul de Investigații și Analiză pentru Siguranța
Aviației Civile — CIAS — Venituri proprii — București”.
Art. 15. — Prezenta ordonanță intră în vigoare la 3 zile de la
data publicării în Monitorul Oficial al României, Partea I.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 29 august 2009.
Nr. 26.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 601/31.VIII.2009 conține 16 pagini.

Prețul: 3,20 lei

&JUYDGY|433236]
ISSN 1453—4495

