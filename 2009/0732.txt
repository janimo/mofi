Anul 177 (XXI) — Nr. 732

PARTEA I

LEGI, DECRETE, HOTĂRÂRI ȘI ALTE ACTE

Miercuri, 28 octombrie 2009

SUMAR

Nr.

Pagina
HOTĂRÂRI ALE CAMEREI DEPUTAȚILOR

49.
50.

— Hotărâre pentru alegerea unui vicepreședinte al
Camerei Deputaților ..................................................

2

— Hotărâre privind modificarea anexei la Hotărârea
Camerei Deputaților nr. 43/2008 pentru aprobarea
componenței nominale a comisiilor permanente ale
Camerei Deputaților ..................................................

2

HOTĂRÂRI ALE CURȚII CONSTITUȚIONALE
Hotărârea nr. 10 din 26 octombrie 2009 referitoare la
contestația privind respingerea înregistrării candidaturii
domnului Nicolae-Doru Popescu la alegerile pentru
Președintele României din anul 2009 ........................
Hotărâre nr. 11 din 26 octombrie 2009 privind contestarea
înregistrării candidaturii domnului Kelemen Hunor la
alegerile pentru Președintele României din anul
2009 ..........................................................................
Hotărârea nr. 12 din 26 octombrie 2009 referitoare la
contestația privind respingerea înregistrării candidaturii
domnului Nicolae Toteanu la alegerile pentru
Președintele României din anul 2009 ........................

3–4

4–5

5–6

HOTĂRÂRI ALE GUVERNULUI ROMÂNIEI
1.239. — Hotărâre privind trecerea din domeniul public al
statului în domeniul privat al acestuia a unor construcții
aflate în administrarea Penitenciarului Arad ..............
1.241. — Hotărâre privind modificarea anexei la Hotărârea
Guvernului nr. 503/2006 pentru aprobarea indicatorilor
tehnico-economici ai obiectivului de investiții
ăFluidizarea traficului pe DN 1 între km 8+100 și
km 17+100 și centura rutieră în zona de nord a

Nr.

Pagina

municipiului București — Obiect 7 — Completarea
centurii rutiere a municipiului București prin construcția
sectorului cuprins între DN 7— DN 1 A” ....................
1.242. — Hotărâre privind modificarea anexei la Hotărârea
Guvernului nr. 344/2008 pentru aprobarea indicatorilor
tehnico-economici ai obiectivului de investiții ăLărgire la
4 benzi — Centura București Sud între A2
(km 23+600) și A1 (km 55+520)”................................
1.250. — Hotărâre privind aprobarea bugetului de venituri și
cheltuieli modificat pe anul 2009 al Societății Naționale
ăAeroportul Internațional București Băneasa — Aurel
Vlaicu” — S.A., aflată sub autoritatea Ministerului
Transporturilor și Infrastructurii ..................................

8

8

9–13

ACTE ALE CONSILIULUI SUPERIOR
AL MAGISTRATURII
1.788. — Hotărâre pentru completarea Regulamentului de
ordine interioară al instanțelor judecătorești, aprobat
prin Hotărârea Plenului Consiliului Superior al
Magistraturii nr. 387/2005 ..........................................
1.789. — Hotărâre pentru completarea Regulamentului
privind organizarea și desfășurarea concursului pentru
ocuparea posturilor vacante de magistrat-asistent la
Înalta Curte de Casație și Justiție, aprobat prin
Hotărârea Plenului Consiliului Superior al Magistraturii
nr. 293/2007 ..............................................................

14–15

ACTE ALE BIROULUI ELECTORAL CENTRAL
— Hotărâre pentru interpretarea dispozițiilor art. 194
alin. (1) din Legea nr. 370/2004 pentru alegerea
Președintelui României, cu modificările și completările
ulterioare, privind obligativitatea existenței unei urne
de vot speciale la fiecare local al secțiilor de votare ....

15

7
2.

14

2

MONITORUL OFICIAL AL ROMÂNIEI, PARTEA I, Nr. 732/28.X.2009

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
pentru alegerea unui vicepreședinte al Camerei Deputaților
În temeiul prevederilor art. 23 alin. (3) și al art. 28 alin. (2) din Regulamentul
Camerei Deputaților, aprobat prin Hotărârea Camerei Deputaților nr. 8/1994,
republicat, cu modificările ulterioare,
Camera Deputaților adoptă prezenta hotărâre.
Articol unic. — Domnul deputat Ludovic Orban, aparținând Grupului
parlamentar al PNL, se alege în funcția de vicepreședinte al Camerei Deputaților,
în locul devenit vacant ca urmare a demisiei din această funcție a domnului
Bogdan Olteanu.
Această hotărâre a fost adoptată de Camera Deputaților în ședința din data
de 27 octombrie 2009.
p. PREȘEDINTELE CAMEREI DEPUTAȚILOR,

IOAN OLTEAN
București, 27 octombrie 2009.
Nr. 49.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea anexei la Hotărârea Camerei Deputaților nr. 43/2008
pentru aprobarea componenței nominale a comisiilor permanente ale Camerei Deputaților
În temeiul art. 42 și al art. 60 alin. (1) din Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Anexa la Hotărârea Camerei Deputaților protecție socială la Comisia pentru buget, finanțe și bănci, în
nr. 43/2008 pentru aprobarea componenței nominale a calitate de membru;
comisiilor permanente ale Camerei Deputaților, publicată în
— domnul deputat Orban Ludovic, aparținând Grupului
Monitorul Oficial al României, Partea I, nr. 875 din 23 decembrie
parlamentar al PNL, trece de la Comisia pentru administrație
2008, cu modificările ulterioare, se modifică după cum urmează:
— domnul deputat Coroamă Gheorghe, aparținând Grupului publică, amenajarea teritoriului și echilibru ecologic la Comisia
parlamentar al PD-L, trece de la Comisia juridică, de disciplină pentru muncă și protecție socială, în calitate de membru;
— domnul deputat Pieptea Cornel, aparținând Grupului
și imunități la Comisia pentru agricultură, silvicultură, industrie
alimentară și servicii specifice, în calitate de membru;
parlamentar al PNL, trece de la Comisia pentru industrii și
— domnul deputat Ponta Victor-Viorel, aparținând Grupului servicii la Comisia pentru administrație publică, amenajarea
parlamentar al PSD+PC, trece de la Comisia pentru drepturile teritoriului și echilibru ecologic, în calitate de membru;
omului, culte și problemele minorităților naționale la Comisia
— domnul deputat Țaga Claudiu, aparținând Grupului
juridică, de disciplină și imunități, în calitate de membru, în locul
parlamentar al PNL, trece de la Comisia pentru sănătate și
domnului deputat Tița-Nicolescu Gabriel;
— domnul deputat Holban Titi, aparținând Grupului familie la Comisia pentru administrație publică, amenajarea
parlamentar al PNL, trece de la Comisia pentru muncă și teritoriului și echilibru ecologic, în calitate de membru.
Această hotărâre a fost adoptată de Camera Deputaților în ședința din data de 27 octombrie 2009, cu respectarea
prevederilor art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 27 octombrie 2009.
Nr. 50.

MONITORUL OFICIAL AL ROMÂNIEI, PARTEA I, Nr. 732/28.X.2009

3

HOTĂRÂRI ALE CURȚII CONSTITUȚIONALE
CURTEA CONSTITUȚIONALĂ

H O T Ă R Â R E A Nr. 10
din 26 octombrie 2009

referitoare la contestația privind respingerea înregistrării candidaturii
domnului Nicolae-Doru Popescu la alegerile pentru Președintele României din anul 2009
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

La data de 25 octombrie 2009 a fost înregistrată la Curtea
Constituțională contestația formulată de Partidul Popular și al
Protecției Sociale, prin reprezentanții săi Dinu Constantin —
secretar general și Gheorghe Vasile Cornel Ilie — președinte de
onoare și președinte al Comisiei juridice a partidului, împotriva
Deciziei Biroului Electoral Central nr. 32/D din 25 octombrie
2009 privind respingerea înregistrării candidaturii domnului
Nicolae-Doru Popescu la alegerile pentru Președintele
României din anul 2009.
Contestația
formează
obiectul
Dosarului
Curții
Constituționale nr. 7.899F/2009, la care au fost atașate decizia
contestată și un extras al poziției nr. 9 din Registrul partidelor
politice, transmise de Biroul Electoral Central cu Adresa
înregistrată la Curtea Constituțională cu nr. J5.944 din
25 octombrie 2009.
În temeiul dispozițiilor art. 52 din Legea nr. 47/1992 privind
organizarea și funcționarea Curții Constituționale și ale art. 30
alin. (1) din Legea nr. 370/2004 pentru alegerea Președintelui
României, contestațiile se soluționează fără înștiințarea părților,
cu participarea reprezentantului Ministerului Public, pe baza
sesizării și a celorlalte documente aflate la dosar.
În motivarea contestației, Partidul Popular și al Protecției
Sociale, prin reprezentanții săi, susține că cererea de
înregistrare a candidaturii domnului Nicolae-Doru Popescu este
semnată de secretarul general al partidului, domnul Dinu
Constantin, astfel că aceasta respectă condiția impusă de
dispozițiile art. 9 alin. (2) lit. a) din Legea nr. 370/2004, potrivit
cărora propunerile de candidatură se fac în scris și vor fi primite
numai dacă sunt semnate de conducerea partidului sau a
alianței politice ori de conducerile acestora, care au propus
candidatul.
Reprezentantul Ministerului Public pune concluzii de
respingere a contestației, arătând că în mod corect Biroul
Electoral Central a respins înregistrarea candidaturii domnului
Nicolae-Doru Popescu, întrucât aceasta nu îndeplinește
condițiile prevăzute de lege, propunerea sa de candidatură
nefiind semnată de conducerea partidului.
C U R T E A,

examinând contestația în raport cu prevederile Legii
nr. 370/2004 pentru alegerea Președintelui României, văzând
concluziile reprezentantului Ministerului Public, precum și
documentele aflate la dosar, reține următoarele:
Potrivit dispozițiilor art. 146 lit. f) din Constituție, ale art. 37 și
38 din Legea nr. 47/1992, precum și celor ale art. 112 alin. (1) și
(2) din Legea nr. 370/2004, Curtea Constituțională este
competentă să soluționeze contestația privind respingerea

înregistrării candidaturii domnului Nicolae-Doru Popescu pentru
funcția de Președinte al României.
Curtea constată că prin decizia contestată a Biroului
Electoral Central s-a reținut că, în condițiile în care dispozițiile
art. 9 alin. (2) lit. a) din Legea nr. 370/2004 prevăd că propunerile
de candidatură se fac în scris și vor fi semnate de conducerea
partidului sau a alianței politice ori de conducerile acestora,
întrucât domnul Dinu Constantin, care a semnat cererea privind
propunerea de candidatură a domnului Nicolae-Doru Popescu,
nu se regăsește în conducerea Partidului Popular și al Protecției
Sociale, așa cum aceasta apare la poziția nr. 9 din Registrul
partidelor politice aflat la Tribunalul Municipiului București, a fost
respinsă înregistrarea candidaturii domnului Nicolae-Doru
Popescu pentru funcția de Președinte al României.
Potrivit dispozițiilor art. 9 alin. (2) lit. a) din Legea
nr. 370/2004, ăPropunerile se fac în scris și vor fi primite numai
dacă: a) sunt semnate de conducerea partidului sau a alianței
politice ori de conducerile acestora, care au propus candidatul
sau, după caz, de candidatul independent;”.
În temeiul prevederilor art. 8 alin. (2) din Constituție, potrivit
cărora ăPartidele politice se constituie și își desfășoară
activitatea în condițiile legii [...]”, Curtea reține că Legea
partidelor politice nr. 14/2003 reglementează condițiile pe care
trebuie să le îndeplinească un partid politic pentru a lua ființă și
a-și desfășura activitatea în mod legal. Astfel, art. 25 alin. (2) din
lege prevede că orice modificare a statutului sau a programului
partidului politic se comunică Tribunalului București, în termen
de 30 de zile de la data adoptării, cu îndeplinirea prevederilor
legale, instanța urmând a o examina potrivit procedurii stabilite
de lege. În cazul în care modificările nu sunt comunicate sau
dacă instanța a respins cererea de încuviințare a modificării
statutului, iar partidul politic în cauză acționează în baza
statutului modificat, dispozițiile art. 26 din lege instituie
sancțiunea nerespectării prevederilor legale: Ministerul Public
va solicita Tribunalului București încetarea activității partidului
politic și radierea acestuia din Registrul partidelor politice, care
este instrumentul legal de evidență a partidelor politice din
România.
În ceea ce privește organele împuternicite să prezinte
candidaturi în alegerile locale, parlamentare și prezidențiale,
prevederile art. 10 lit. j) din Legea nr. 14/2003 stabilesc expres
că acestea trebuie prevăzute în mod obligatoriu în statutul
partidului politic. Respectând dispozițiile legale, Statutul
Partidului Popular și al Protecției Sociale prevede, la art. 53
pct. 14, atribuția Comitetului director de a stabili candidații
Partidului Popular și al Protecției Sociale care vor fi înscriși pe
listele electorale în vederea alegerii în organele centrale ale
puterii de stat, inclusiv Președinția României, și, la art. 55 pct. 7,
stabilește competența președintelui Partidului Popular și al
Protecției Sociale de a semna listele de candidați pentru
alegerile parlamentare hotărâte de Consiliul Național și a
candidatului pentru Președinție.
Așa fiind, examinând extrasul din Registrul partidelor politice,
Curtea reține că funcția de președinte al Partidului Popular și al
Protecției Sociale este deținută de domnul Dan Claudiu
Tănăsescu. Prin urmare, cererea privind înregistrarea
candidaturii domnului Nicolae-Doru Popescu nu întrunește

4

MONITORUL OFICIAL AL ROMÂNIEI, PARTEA I, Nr. 732/28.X.2009

condițiile prevăzute de lege și de statut, fiind semnată de domnul
Dinu Constantin, persoană care are calitatea de secretar
general al partidului.
Față de prevederile de lege citate și situația mai sus arătată,
așa cum rezultă din actele dosarului, Curtea Constituțională

constată că respingerea de către Biroul Electoral Central a
înregistrării candidaturii domnului Nicolae-Doru Popescu la
alegerile pentru Președintele României este legală, iar
contestația formulată împotriva deciziei privind respingerea
înregistrării candidaturii este nefondată.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B.a), al art. 37 și 38 din Legea
nr. 47/1992, precum și al art. 112 alin. (1) și (2) din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge contestația formulată de Partidul Popular și al Protecției Sociale, prin reprezentanții săi Dinu Constantin —
secretar general și Gheorghe Vasile Cornel Ilie — președinte de onoare și președinte al Comisiei juridice a partidului împotriva
Deciziei Biroului Electoral Central nr. 32/D din 25 octombrie 2009 privind respingerea înregistrării candidaturii domnului NicolaeDoru Popescu la alegerile pentru Președintele României din anul 2009.
Hotărârea este definitivă, se comunică Biroului Electoral Central și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

H O T Ă R Â R E A Nr. 11
din 26 octombrie 2009

privind contestarea înregistrării candidaturii domnului Kelemen Hunor
la alegerile pentru Președintele României din anul 2009
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

La data de 26 octombrie 2009 a fost înregistrată la Curtea
Constituțională contestația formulată de domnul Badea Romica
împotriva înregistrării candidaturii domnului Kelemen Hunor la
alegerile pentru Președintele României din anul 2009.
Contestația
formează
obiectul
Dosarului
Curții
Constituționale nr. 7.900F/2009.
În temeiul dispozițiilor art. 52 din Legea nr. 47/1992 privind
organizarea și funcționarea Curții Constituționale și ale art. 30
alin. (1) din Legea nr. 370/2004 pentru alegerea Președintelui
României, contestațiile se soluționează fără înștiințarea părților,
cu participarea reprezentantului Ministerului Public, pe baza
sesizării și a celorlalte documente aflate la dosar.
În motivarea contestației formulate de domnul Badea
Romica, se arată că propunerea de candidatură a domnului
Kelemen Hunor la funcția de Președinte al României ar trebui să
fie respinsă, întrucât în programul electoral al acestuia se afirmă
că: ăSintagma de stat național trebuie să dispară din Constituție.”
În opinia autorului contestației, prin această declarație se încalcă
prevederile constituționale ale art. 1 privind statul român și ale
art. 5 referitoare la cetățenie.

Totodată, domnul Badea Romica susține că admiterea
candidaturii la alegerile pentru Președintele României a
persoanelor care pun în discuție modificarea art. 1 din
Constituție periclitează noțiunea de stat și integritatea României.
În concluzie, contestatorul solicită Curții Constituționale să
dispună invalidarea candidaturii domnului Kelemen Hunor la
funcția de Președinte al României.
Reprezentantul Ministerului Public pune concluzii de
respingere a contestației, arătând că motivele invocate de
autorul contestației nu au legătură cu condițiile prevăzute de
lege pentru înregistrarea candidaturii.
C U R T E A,

examinând contestația în raport cu prevederile Legii
nr. 370/2004 pentru alegerea Președintelui României, văzând
concluziile reprezentantului Ministerului Public, precum și
documentele aflate la dosar, reține următoarele:
Potrivit dispozițiilor art. 146 lit. f) din Constituție, ale art. 37 și
38 din Legea nr. 47/1992, republicată în Monitorul Oficial al
României, Partea I, nr. 643 din 16 iulie 2004, precum și celor ale
art. 112 alin. (1) și (2) din Legea nr. 370/2004 pentru alegerea
Președintelui României, publicată în Monitorul Oficial al
României, Partea I, nr. 887 din 29 septembrie 2004, cu
modificările și completările ulterioare, Curtea Constituțională
este competentă să soluționeze contestația privind înregistrarea
candidaturii domnului Kelemen Hunor la alegerile pentru
Președintele României din anul 2009.
Examinând contestația, Curtea reține că argumentele pe
care aceasta se întemeiază constau în inadmisibilitatea admiterii

MONITORUL OFICIAL AL ROMÂNIEI, PARTEA I, Nr. 732/28.X.2009
candidaturii domnului Kelemen Hunor la alegerile prezidențiale
datorită declarațiilor cuprinse în programul său electoral, care, în
opinia autorului contestației, atentează la noțiunea de stat
național.
Curtea constată că, potrivit dispozițiilor art. 17 alin. (1) din
Legea nr. 370/2004 pentru alegerea Președintelui României, în
timpul campaniei electorale candidații și, după caz, partidele
politice, alianțele politice și alianțele electorale, organizațiile
cetățenilor aparținând minorităților naționale care i-au propus,
precum și cetățenii au dreptul să își exprime opiniile în mod
liber și fără nicio discriminare, prin mitinguri, adunări, marșuri,
precum și prin intermediul mass-mediei. De asemenea,
prevederile art. 18 din lege stabilesc că prin campania electorală
trebuie să se urmărească interesul general al electoratului de a
primi informații corecte, astfel încât să își poată exercita dreptul

5

de vot în cunoștință de cauză. Așa fiind, alegătorii, în ziua votării,
vor fi în măsură să aprecieze care dintre candidații propuși
pentru funcția de Președinte al României este potrivit să
acceadă la această înaltă funcție în stat.
În ceea ce privește conținutul programei electorale a
candidaților, examinarea acestuia excedează competenței Curții
Constituționale, controlul efectuat de instanța constituțională
limitându-se la a verifica dacă aceștia respectă condițiile expres
și limitativ prevăzute de lege pentru înregistrarea candidaturii lor
la funcția de Președinte al României.
Prin urmare, motivele invocate de autorul contestației nu
privesc nici încălcarea prevederilor constituționale și nici
încălcarea dispozițiilor Legii nr. 370/2004 pentru alegerea
Președintelui României.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B.a), al art. 37 și 38 din Legea
nr. 47/1992, precum și al art. 112 alin. (1) și (2) din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge contestația formulată de domnul Badea Romica împotriva înregistrării candidaturii domnului Kelemen Hunor la
alegerile pentru Președintele României din anul 2009.
Hotărârea este definitivă, se comunică Biroului Electoral Central și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

H O T Ă R Â R E A Nr. 12
din 26 octombrie 2009

referitoare la contestația privind respingerea înregistrării candidaturii domnului Nicolae Toteanu
la alegerile pentru Președintele României din anul 2009
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

La data de 26 octombrie 2009 a fost înregistrată la Curtea
Constituțională contestația formulată de domnul Nicolae Toteanu
împotriva Deciziei Biroului Electoral Central nr. 44/D din
25 octombrie 2009 privind respingerea înregistrării candidaturii
sale la alegerile pentru Președintele României din anul 2009.

Contestația
formează
obiectul
Dosarului
Curții
Constituționale nr. 7.901F/2009, la care a fost atașată
propunerea de candidatură a domnului Nicolae Toteanu
împreună cu decizia contestată, transmise de Biroul Electoral
Central cu Adresa înregistrată la Curtea Constituțională cu
nr. J 5.961 din 26 octombrie 2009.
În temeiul dispozițiilor art. 52 din Legea nr. 47/1992 privind
organizarea și funcționarea Curții Constituționale și ale art. 30
alin. (1) din Legea nr. 370/2004 pentru alegerea Președintelui
României, contestațiile se soluționează fără înștiințarea părților,
cu participarea reprezentantului Ministerului Public, pe baza
sesizării și a celorlalte documente aflate la dosar.
În motivarea contestației, domnul Nicolae Toteanu susține că
i s-a îngrădit nejustificat dreptul de a candida, sens în care
înțelege să-și dovedească legitimitatea unui astfel de demers
prin chemarea în judecată a Președintelui României, a Maiestății

6

MONITORUL OFICIAL AL ROMÂNIEI, PARTEA I, Nr. 732/28.X.2009

Sale, Regele Mihai I, a Curții Europene a Drepturilor Omului, a
Organizației Națiunilor Unite, precum și a altor autorități și
persoane fizice. Aceasta deoarece autorul contestației
consideră că poate astfel să dovedească existența unui conflict
de interese al celorlalți candidați admiși.
De asemenea, contestatorul consideră că în mod nelegal i-a
fost respinsă înregistrarea candidaturii, întrucât, pe de o parte,
nu i-au fost comunicate Decizia nr. 1/D din 6 octombrie 2009
privind documentele pe care trebuie să le conțină propunerile
de candidatură care vor fi depuse la Biroul Electoral Central la
alegerile pentru Președintele României din anul 2009 și Decizia
nr. 44/D din 25 octombrie 2009 privind respingerea înregistrării
candidaturii independente a domnului Nicolae Toteanu la
alegerile pentru Președintele României din anul 2009 și, pe de
altă parte, actele mai sus menționate nu au fost semnate de toți
membrii comisiei Biroului Electoral Central.
Reprezentantul Ministerului Public pune concluzii de
respingere a contestației, arătând că în mod corect Biroul
Electoral Central a respins înregistrarea candidaturii domnului
Nicolae Toteanu, întrucât aceasta nu îndeplinește condițiile
prevăzute de lege, propunerea sa de candidatură nefiind însoțită
de lista de susținători.
C U R T E A,

examinând contestația în raport cu prevederile Legii
nr. 370/2004 pentru alegerea Președintelui României, văzând
concluziile reprezentantului Ministerului Public, precum și
documentele aflate la dosar, reține următoarele:
Potrivit dispozițiilor art. 146 lit. f) din Constituție, ale art. 37 și
38 din Legea nr. 47/1992, precum și celor ale art. 112 alin. (1) și
(2) din Legea nr. 370/2004, Curtea Constituțională este
competentă să soluționeze contestația privind respingerea
înregistrării candidaturii domnului Nicolae Toteanu pentru funcția
de Președinte al României.
Curtea constată că prin decizia contestată a Biroului
Electoral Central s-a reținut că propunerea de candidatură a
domnului Nicolae Toteanu nu este însoțită de lista de susținători.
Potrivit dispozițiilor art. 3 alin. (2) din Legea nr. 370/2004,
ăcandidaturile propuse de partidele și de alianțele politice,
precum și candidaturile independente pot fi depuse numai dacă

sunt susținute de cel puțin 200.000 de alegători”, iar, în
conformitate cu dispozițiile art. 9 alin. (1) și alin. (2) lit. c) din
același act normativ, propunerile de candidați pentru alegerea
Președintelui României se fac în scris și vor fi primite numai
dacă ăsunt însoțite de declarația de acceptare a candidaturii,
scrisă, semnată și datată de candidat, de declarația de avere,
declarația de interese, de o declarație pe propria răspundere a
candidatului în sensul că a avut sau nu calitatea de lucrător al
Securității sau de colaborator al acesteia, precum și de lista
susținătorilor, al căror număr nu poate fi mai mic de 200.000 de
alegători.”
De asemenea, Curtea mai constată că absența comunicării
către contestator a deciziilor nr. 1/D din 6 octombrie 2009 și
nr. 44/D din 25 octombrie 2009 nu constituie o cauză de
nelegalitate a acestora. Deciziile menționate au fost afișate pe
pagina de internet a Biroului Electoral Central pentru a fi aduse
la cunoștința publică. În ceea ce privește Decizia nr. 1/D din
6 octombrie 2009, Curtea constată că a fost dată pentru
aplicarea unitară a prevederilor Legii nr. 370/2004 și nu poate
constitui obiect al contestației formulate în temeiul art. 112
alin. (1) din aceeași lege.
Referitor la nesemnarea de către toți membrii Biroului
Electoral Central a deciziei contestate, Curtea constată că o
asemenea critică este nefondată, deoarece actul a fost adoptat
cu votul majorității membrilor prezenți, respectând exigențele
art. 75 alin. (5) din Legea nr. 370/2004 pentru alegerea
Președintelui României, precum și pe cele ale art. 8 alin. (4) din
Regulamentul de organizare și funcționare a birourilor electorale
constituite pentru alegerea Președintelui României și a
aparatului de lucru al acestora, potrivit cărora ăLipsa
semnăturilor unor membri nu influențează valabilitatea actului,
dacă acesta a fost adoptat în condițiile alin. (1) și cu respectarea
dispozițiilor art. 3 alin. (1)”.
Față de prevederile de lege citate și situația mai sus arătată,
așa cum rezultă din actele dosarului, Curtea Constituțională
constată că respingerea de către Biroul Electoral Central a
înregistrării candidaturii domnului Nicolae Toteanu la alegerile
pentru Președintele României, este legală, iar contestația
formulată de acesta împotriva deciziei privind respingerea
înregistrării candidaturii este nefondată.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B.a), al art. 37 și 38 din Legea
nr. 47/1992, precum și al art. 112 alin. (1) și (2) din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge contestația formulată împotriva Deciziei Biroului Electoral Central nr. 44/D din 25 octombrie 2009 privind
respingerea înregistrării candidaturii domnului Nicolae Toteanu la alegerile pentru Președintele României din anul 2009.
Hotărârea este definitivă, se comunică Biroului Electoral Central și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 732/28.X.2009

7

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind trecerea din domeniul public al statului
în domeniul privat al acestuia a unor construcții aflate
în administrarea Penitenciarului Arad
În temeiul prevederilor art. 108 din Constituția României, republicată, ale
art. 10 alin. (2) și art. 20 alin. (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
precum și ale art. 2 din Ordonanța Guvernului nr. 112/2000 pentru reglementarea
procesului de scoatere din funcțiune, casare și valorificare a activelor corporale
care alcătuiesc domeniul public al statului și al unităților administrativ-teritoriale,
aprobată prin Legea nr. 246/2001,
Guvernul României adoptă prezenta hotărâre.
Art. 1. — (1) Se aprobă trecerea din domeniul public al statului în domeniul
privat al acestuia a unor construcții aflate în administrarea Penitenciarului Arad,
situate în municipiul Arad, str. Eftimie Murgu nr. 5—7, județul Arad, având datele
de identificare prevăzute în anexa care face parte integrantă din prezenta hotărâre.
(2) Trecerea în domeniul privat al statului a construcțiilor prevăzute la alin. (1)
se face în vederea scoaterii din funcțiune și demolării acestora.
(3) După scoaterea din funcțiune și demolarea construcțiilor prevăzute la
alin. (1), Penitenciarul Arad își va actualiza în mod corespunzător datele din
evidența cantitativ-valorică.
Art. 2. — Anexa nr. 11 la Hotărârea Guvernului nr. 1.705/2006 pentru
aprobarea inventarului centralizat al bunurilor din domeniul public al statului,
publicată în Monitorul Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare, se modifică în mod
corespunzător.
PRIM-MINISTRU

EMIL BOC
Contrasemnează:
p. Ministrul justiției și libertăților cetățenești,
Gabriel Tănăsescu,
secretar de stat
Ministrul finanțelor publice,
Gheorghe Pogea
București, 21 octombrie 2009.
Nr. 1.239.

ANEXĂ

D AT E L E D E I D E N T I F I C A R E

a construcțiilor aflate în administrarea Penitenciarului Arad, care trec din domeniul public al statului
în domeniul privat al acestuia
Adresa imobilului

Municipiul Arad, str. Eftimie Murgu,
nr. 5—7, județul Arad

Persoana juridică ce administrează imobilul

Penitenciarul Arad

Caracteristicile bunurilor care trec
în domeniul privat al statului

Barăci
Suprafață construită = 424,00 m2
Valoarea contabilă = 23.347 lei
Nr. M.F. 153942

8

MONITORUL OFICIAL AL ROMÂNIEI, PARTEA I, Nr. 732/28.X.2009
GUVERNUL ROMÂNIEI

HOTĂRÂRE
privind modificarea anexei la Hotărârea Guvernului nr. 503/2006 pentru aprobarea indicatorilor
tehnico-economici ai obiectivului de investiții ăFluidizarea traficului pe DN 1 între km 8+100
și km 17+100 și centura rutieră în zona de nord a municipiului București — Obiect 7 —
Completarea centurii rutiere a municipiului București prin construcția sectorului
cuprins între DN 7— DN 1 A”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările și completările ulterioare, și al art. 11 alin. (2) lit. e) din Ordonanța de urgență a Guvernului nr. 84/2003 pentru
înființarea Companiei Naționale de Autostrăzi și Drumuri Naționale din România — S.A. prin reorganizarea Regiei Autonome
ăAdministrația Națională a Drumurilor din România”, aprobată cu modificări și completări prin Legea nr. 47/2004, cu modificările
ulterioare,
Guvernul României adoptă prezenta hotărâre.
Articol unic. — Anexa la Hotărârea Guvernului nr. 503/2006
pentru aprobarea indicatorilor tehnico-economici ai obiectivului
de investiții ăFluidizarea traficului pe DN 1 între km 8+100 și
km 17+100 și centura rutieră în zona de nord a municipiului
București — Obiect 7 — Completarea centurii rutiere a

municipiului București prin construcția sectorului cuprins între
DN 7—DN 1 A”, publicată în Monitorul Oficial al României,
Partea I, nr. 360 din 21 aprilie 2006, cu modificările ulterioare,
se modifică și se înlocuiește cu anexa*) care face parte
integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea
București, 21 octombrie 2009.
Nr. 1.241.
*)Anexa nu se publică, fiind clasificată potrivit legii.

GUVERNUL ROMÂNIEI

HOTĂRÂRE
privind modificarea anexei la Hotărârea Guvernului nr. 344/2008 pentru aprobarea indicatorilor
tehnico-economici ai obiectivului de investiții ăLărgire la 4 benzi — Centura București Sud
între A2 (km 23+600) și A1 (km 55+520)”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările și completările ulterioare, și al art. 11 alin. (2) lit. e) din Ordonanța de urgență a Guvernului nr. 84/2003 pentru
înființarea Companiei Naționale de Autostrăzi și Drumuri Naționale din România — S.A. prin reorganizarea Regiei Autonome
ăAdministrația Națională a Drumurilor din România”, aprobată cu modificări și completări prin Legea nr. 47/2004, cu modificările
ulterioare,
Guvernul României adoptă prezenta hotărâre.
Articol unic. — Anexa la Hotărârea Guvernului nr. 344/2008 pentru
aprobarea indicatorilor tehnico-economici ai obiectivului de investiții
ăLărgire la 4 benzi — Centura București Sud între A2 (km 23+600) și

A1 (km 55+520)”, publicată în Monitorul Oficial al României, Partea I,
nr. 258 din 2 aprilie 2008, se modifică și se înlocuiește cu anexele
nr. I—III*), care fac parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea
București, 21 octombrie 2009.
Nr. 1.242.
*)Anexele nu se publică, fiind clasificate potrivit legii.

MONITORUL OFICIAL AL ROMÂNIEI, PARTEA I, Nr. 732/28.X.2009

9

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli modificat pe anul 2009
al Societății Naționale ăAeroportul Internațional București Băneasa — Aurel Vlaicu” — S.A.,
aflată sub autoritatea Ministerului Transporturilor și Infrastructurii
În temeiul art. 108 din Constituția României, republicată, al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, al Legii bugetului de stat pe anul 2009 nr. 18/2009, cu modificările și completările ulterioare,
în conformitate cu prevederile Ordonanței de urgență a Guvernului nr. 79/2008 privind măsuri economico-financiare la
nivelul unor operatori economici, aprobată cu modificări și completări prin Legea nr. 203/2009, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli modificat
pe anul 2009 al Societății Naționale ăAeroportul Internațional
București Băneasa — Aurel Vlaicu” — S.A., aflată sub
autoritatea Ministerului Transporturilor și Infrastructurii, prevăzut
în anexa care face parte integrantă din prezenta hotărâre.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli reprezintă limite
maxime, care nu pot fi depășite decât în cazuri justificate și
numai cu aprobarea Guvernului, la propunerea Ministerului
Transporturilor și Infrastructurii.
(2) În cazul în care în execuție se înregistrează depășiri sau
nerealizări ale veniturilor totale aprobate, operatorul economic

poate efectua cheltuieli totale proporțional cu gradul de realizare
a veniturilor totale.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenția se constată de către organele de control
financiar ale statului, împuternicite conform legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Gheorghe Pogea
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat

București, 21 octombrie 2009.
Nr. 1.250.

10

MONITORUL OFICIAL AL ROMÂNIEI, PARTEA I, Nr. 732/28.X.2009
ANEXĂ*)

MINISTERUL TRANSPORTURILOR ȘI INFRASTRUCTURII
Societatea Națională ăAeroportul Internațional București Băneasa — Aurel Vlaicu” — S.A., Șos. București—Ploiești nr. 40, sectorul 1, București

CUI: 3026110
Bugetul de venituri și cheltuieli pe anul 2009, modificat

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 732/28.X.2009

11

12

MONITORUL OFICIAL AL ROMÂNIEI, PARTEA I, Nr. 732/28.X.2009

MONITORUL OFICIAL AL ROMÂNIEI, PARTEA I, Nr. 732/28.X.2009

Notă
Indicator fizic = total mișcări aeronave.

13

14

MONITORUL OFICIAL AL ROMÂNIEI, PARTEA I, Nr. 732/28.X.2009

A C T E A L E C O N S I L I U L U I S U P E R I O R A L M A G I S T R AT U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru completarea Regulamentului de ordine interioară al instanțelor judecătorești,
aprobat prin Hotărârea Plenului Consiliului Superior al Magistraturii nr. 387/2005
În temeiul dispozițiilor art. 133 alin. (5) și (7) din Constituția României, republicată, și ale art. 23 alin. (1) din Legea
nr. 317/2004 privind Consiliul Superior al Magistraturii, republicată, cu modificările și completările ulterioare,
având în vedere dispozițiile art. 139 alin. (1) din Legea nr. 304/2004 privind organizarea judiciară, republicată, cu
modificările și completările ulterioare,
Plenul Consiliului Superior al Magistraturii h o t ă r ă ș t e:
Art. I. — Regulamentul de ordine interioară al instanțelor
judecătorești, aprobat prin Hotărârea Plenului Consiliului
Superior al Magistraturii nr. 387/2005, publicată în Monitorul
Oficial al României, Partea I, nr. 958 din 28 octombrie 2005, cu
modificările și completările ulterioare, se completează după cum
urmează:
1. La articolul 10 alineatul (1), după litera v) se introduce
o nouă literă, litera z), cu următorul cuprins:
ăz) organizează activitatea de arhivare electronică a
dosarelor la nivelul instanței;”.
2. La articolul 12 alineatul (1), după litera n) se introduce
o nouă literă, litera o), cu următorul cuprins:
ăo) organizează activitatea de arhivare electronică a
dosarelor la nivelul instanței;”.
3. La articolul 14 alineatul (1), după litera j) se introduce
o nouă literă, litera k), cu următorul cuprins:
ăk) organizează activitatea de arhivare electronică a
dosarelor la nivelul instanței;”.

4. La articolul 16 alineatul (1), după litera k) se introduce
o nouă literă, litera l), cu următorul cuprins:
ăl) organizează activitatea de arhivare electronică a dosarelor
la nivelul instanței;”.
5. La articolul 50 alineatul (1), după litera m) se introduce
o nouă literă, litera n), cu următorul cuprins:
ăn) supraveghează activitatea de arhivare electronică a
dosarelor;”.
6. La articolul 53 alineatul (1), după litera ț) se introduce
o nouă literă, litera u), cu următorul cuprins:
ău) supraveghează activitatea de arhivare electronică a
dosarelor;”.
7. La articolul 62 alineatul (1), după litera l) se introduce
o nouă literă, litera m), cu următorul cuprins:
ăm) realizează arhivarea electronică a dosarelor;”.
8. La articolul 67 alineatul (3), după litera f) se introduce
o nouă literă, litera g), cu următorul cuprins:
ăg) asigură funcționarea sistemelor de arhivare electronică a
dosarelor.”
Art. II. — Prezenta hotărâre se publică în Monitorul Oficial al
României, Partea I.

Președintele Consiliului Superior al Magistraturii,
judecător Viorel Virgil Andreieș
București, 15 octombrie 2009.
Nr. 1.788.
CONSILIUL SUPERIOR AL MAGISTRATURII
PLENUL

HOTĂRÂRE
pentru completarea Regulamentului privind organizarea și desfășurarea concursului
pentru ocuparea posturilor vacante de magistrat-asistent la Înalta Curte de Casație și Justiție,
aprobat prin Hotărârea Plenului Consiliului Superior al Magistraturii nr. 293/2007
În temeiul dispozițiilor art. 133 alin. (5) și (7) din Constituția României, republicată, și ale art. 38 alin. (1) din Legea
nr. 317/2004 privind Consiliul Superior al Magistraturii, republicată, cu modificările și completările ulterioare,
având în vedere dispozițiile art. 66 alin. (2) din Legea nr. 303/2004 privind statutul judecătorilor și procurorilor, republicată,
cu modificările și completările ulterioare,
Plenul Consiliului Superior al Magistraturii h o t ă r ă ș t e:
Art. I. — Regulamentul privind organizarea și desfășurarea
concursului pentru ocuparea posturilor vacante de magistratasistent la Înalta Curte de Casație și Justiție, aprobat prin
Hotărârea Plenului Consiliului Superior al Magistraturii
nr. 293/2007, publicată în Monitorul Oficial al României, Partea I,
nr. 288 din 2 mai 2007, cu modificările ulterioare, se
completează după cum urmează:

— La articolul 16, după alineatul (2) se introduce un nou
alineat, alineatul (3), cu următorul cuprins:
ă(3) Candidații care îndeplinesc condițiile prevăzute la art. 13
alin. (4), dar care nu au fost admiși ca urmare a lipsei posturilor
vacante, pot fi admiși în posturile de magistrat-asistent care se
vacantează la Înalta Curte de Casație și Justiție, pentru care au

MONITORUL OFICIAL AL ROMÂNIEI, PARTEA I, Nr. 732/28.X.2009
optat la înscriere, în termen de 6 luni de la data validării
rezultatelor concursului.”

15

Art. II. — Prezenta hotărâre se publică în Monitorul Oficial al
României, Partea I.

Președintele Consiliului Superior al Magistraturii,
judecător Viorel Virgil Andreieș
București, 15 octombrie 2009.
Nr. 1.789.

ACTE ALE BIROULUI ELECTORAL CENTRAL
BIROUL ELECTORAL CENTRAL
PENTRU ALEGEREA PREȘEDINTELUI ROMÂNIEI DIN ANUL 2009
ȘI PENTRU REFERENDUMUL NAȚIONAL DIN 22 NOIEMBRIE 2009

HOTĂRÂRE
pentru interpretarea dispozițiilor art. 194 alin. (1) din Legea nr. 370/2004
pentru alegerea Președintelui României, cu modificările și completările ulterioare,
privind obligativitatea existenței unei urne de vot speciale la fiecare local al secțiilor de votare
Având în vedere dispozițiile art. 72 alin. (1) și (2) din Legea nr. 370/2004 pentru alegerea Președintelui României, cu
modificările și completările ulterioare, privind delimitarea secțiilor de votare de către primari, respectiv stabilirea secțiilor de votare
speciale de către Guvern, precum și prevederile art. 73 alin. (1) din același act normativ privind organizarea secțiilor de votare din
străinătate prin ordin al ministrului afacerilor externe,
văzând prevederile art. 196 alin. (1) din Legea nr. 370/2004, cu modificările și completările ulterioare, potrivit cărora pentru
alegătorii netransportabili din motive de boală sau invaliditate, din țară, președintele biroului electoral al secției de votare poate
aproba, la cererea scrisă a acestora, depusă cel mai târziu în preziua votării, însoțită de copii ale unor acte medicale sau alte acte
oficiale din care să rezulte că persoanele respective sunt netransportabile, ca o echipă formată din cel puțin 2 membri ai biroului
electoral să se deplaseze cu o urnă specială și cu materialul necesar votării — ștampilă cu mențiunea VOTAT, buletine de vot și
timbre autocolante necesare pentru a se efectua votarea,
luând în considerare prevederile art. 196 alin. (1) din Legea nr. 370/2004, cu modificările și completările ulterioare, care
stabilesc că în raza unei secții de votare se utilizează o singură urnă specială și că urna specială se poate deplasa numai în raza
teritorială arondată la respectiva secție de votare,
ținând cont și de dispozițiile art. 195 alin. (4) din Legea nr. 370/2004, cu modificările și completările ulterioare, care stabilesc
că alegătorii care în ziua votării se află în altă comună, în alt oraș sau municipiu decât cel de domiciliu votează numai la secțiile
de votare speciale, precum și de prevederile art. 195 alin. (5) din același act normativ potrivit cărora alegătorii care în ziua votării
se află în străinătate votează la secțiile de votare organizate în străinătate,
constatând în urma interpretării sistematice a dispozițiilor art. 194 alin. (1) din Legea nr. 370/2004, cu modificările și
completările ulterioare, și a coroborării acestora cu prevederile sus-menționate că obligativitatea posedării de către fiecare local
al secțiilor de votare a unei urne de vot speciale se referă numai la localurile secțiilor de votare delimitate de către primari prin
dispoziție,
în temeiul prevederilor art. 78 alin. (2) și (4) din Legea nr. 370/2004, cu modificările și completările ulterioare,
Biroul Electoral Central h o t ă r ă ș t e:
Art. 1. — (1) Obligativitatea existenței unei urne de vot

(2) La secțiile de votare speciale stabilite de Guvern prin

speciale la fiecare local al secțiilor de votare, prevăzută de

hotărâre și la secțiile de votare organizate în străinătate prin

art.

194

alin. (1) din Legea nr. 370/2004 pentru alegerea

Președintelui României, cu modificările și completările
ulterioare, se referă numai la localurile secțiilor de votare
delimitate de către primari prin dispoziție.

ordin al ministrului afacerilor externe nu vor exista urne de vot
speciale.
Art. 2. — Prezenta hotărâre se publică în Monitorul Oficial al
României, Partea I.

Președintele Biroului Electoral Central,
judecător Ana Hermina Iancu
București, 26 octombrie 2009.
Nr. 2.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 732/28.X.2009 conține 16 pagini.

Prețul: 3,20 lei

&JUYDGY|434547]
ISSN 1453—4495

