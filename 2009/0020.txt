Anul 177 (XXI) — Nr. 20

PARTEA I

LEGI, DECRETE, HOTĂRÂRI ȘI ALTE ACTE

Vineri, 9 ianuarie 2009

SUMAR
Nr.

Pagina

Nr.
53.

DECIZII ALE CURȚII CONSTITUȚIONALE
Decizia nr. 1.258 din 25 noiembrie 2008 referitoare la excepția
de neconstituționalitate a dispozițiilor art. 88 alin. (1)
și (6) din Ordonanța de urgență a Guvernului
nr. 195/2002 privind circulația pe drumurile publice ........
Decizia nr. 1.259 din 25 noiembrie 2008 referitoare la excepția
de neconstituționalitate a dispozițiilor art. 2 și art. 6 din
Ordonanța Guvernului nr. 137/2000 privind prevenirea
și sancționarea tuturor formelor de discriminare ........

1–2

3–5

54.

55.

DECIZII ALE PRIMULUI-MINISTRU
51.

52.

— Decizie pentru numirea domnului comisar șef de
poliție Trifan Florea Tiberiu în funcția de șef al
Departamentului Schengen de la Ministerul
Administrației și Internelor ..........................................

5

— Decizie privind împuternicirea domnului chestor de
poliție Stoica Ion de a îndeplini atribuțiile funcției de
secretar general la Ministerul Administrației și
Internelor ....................................................................

6

56.

57.

Pagina
— Decizie privind împuternicirea domnului chestor de
poliție Cuhutencu Ion de a îndeplini atribuțiile funcției
de secretar general adjunct la Ministerul Administrației
și Internelor ................................................................
— Decizie privind împuternicirea domnului chestor de
poliție Tudor Dănuț de a îndeplini atribuțiile funcției de
secretar general adjunct la Ministerul Administrației și
Internelor ....................................................................
— Decizie privind împuternicirea domnului comisar șef
de poliție Țăgorean Petru de a îndeplini atribuțiile
funcției de secretar general adjunct la Ministerul
Administrației și Internelor ..........................................
— Decizie pentru numirea domnului chestor de poliție
Tobă Petre în funcția de inspector general al Poliției
Române......................................................................
— Decizie pentru numirea domnului chestor general
de poliție Ardelean Virgil în funcția de director general
al Direcției generale de informații și protecție internă,
asimilată funcției de secretar de stat din cadrul
Ministerului Administrației și Internelor ......................

6

7

7

8

8

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.258
din 25 noiembrie 2008

referitoare la excepția de neconstituționalitate a dispozițiilor art. 88 alin. (1) și (6)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 88 alin. (1) și (6) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Bogdan Alexandru Marin în Dosarul
nr. 1.616/303/2008 al Judecătoriei Sectorului 6 București —
Secția penală.
La apelul nominal se prezintă, pentru autorul excepției,
apărătorul ales Mariana Ștefan, cu împuternicire la dosar.
Cauza se află în stare de judecată.

2

MONITORUL OFICIAL AL ROMÂNIEI, PARTEA I, Nr. 20/9.I.2009

Apărătorul autorului excepției solicită admiterea acesteia,
pentru argumentele invocate în fața Judecătoriei Sectorului 6
București — Secția penală.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 14 aprilie 2008, pronunțată în Dosarul
nr. 1.616/303/2008, Judecătoria Sectorului 6 București —
Secția penală a sesizat Curtea Constituțională cu excepția
de neconstituționalitate a dispozițiilor art. 88 alin. (1) și (6)
din Ordonanța de urgență a Guvernului nr. 195/2002 privind
circulația pe drumurile publice. Excepția a fost ridicată de
Bogdan Alexandru Marin cu ocazia soluționării unei cauze
penale privind pe autorul excepției de neconstituționalitate, trimis
în judecată pentru săvârșirea infracțiunilor prevăzute de art. 78
alin. (2) și de art. 79 alin. (1) din Ordonanța de urgență a
Guvernului nr. 195/2002, cu aplicarea art. 33 lit. b) din Codul
penal.
În motivarea excepției de neconstituționalitate autorul
acesteia susține că textele de lege criticate încalcă egalitatea în
drepturi a cetățenilor, precum și dreptul la viață și la integritatea
fizică și psihică, întrucât recoltarea probelor biologice în
prezența unui reprezentant al poliției rutiere constituie un
tratament discriminatoriu și, totodată, degradant pentru pacient.
De asemenea, arată că, potrivit Legii nr. 46/2003 privind
drepturile pacientului, acesta are dreptul să refuze intervenția
medicală, ceea ce înseamnă că nimeni nu poate fi obligat să se
supună recoltării de probe biologice.
Judecătoria Sectorului 6 București — Secția penală
apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 88 alin. (1)
și (6) din Ordonanța de urgență a Guvernului nr. 195/2002 sunt
constituționale, întrucât textele de lege criticate nu contravin
prevederilor din Legea fundamentală invocate de autorul
excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și ale 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 88 alin. (1) și (6) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006. Prevederile art. 88 alin. (1) din Ordonanța de
urgență a Guvernului nr. 195/2002 au fost modificate prin Legea
nr. 6/2007 privind aprobarea Ordonanței de urgență a
Guvernului nr. 63/2006 pentru modificarea și completarea
Ordonanței de urgență a Guvernului nr. 195/2002 privind
circulația pe drumurile publice, publicată în Monitorul Oficial al
României, Partea I, nr. 30 din 17 ianuarie 2007. Textele criticate
au următorul cuprins: ă(1) Recoltarea probelor biologice se face
în unitățile de asistență medicală autorizate sau în instituții
medico-legale și se efectuează numai în prezența unui
reprezentant al poliției rutiere. [...] (6) Persoana care conduce
un autovehicul sau tramvai, testată cu un mijloc tehnic certificat
ca având o concentrație de peste 0,40 mg/l alcool pur în aerul
expirat, este obligată să se supună recoltării probelor biologice
sau testării cu un mijloc tehnic omologat și verificat metrologic.”
În susținerea neconstituționalității acestui text de lege,
autorul excepției invocă încălcarea dispozițiilor constituționale
ale art.16 privind egalitatea în drepturi și ale art. 22 referitoare
la dreptul la viață și la integritatea fizică și psihică.
Examinând excepția de neconstituționalitate, Curtea
constată următoarele:
Dispozițiile de lege criticate nu instituie niciun fel de
discriminare, aplicându-se în mod egal tuturor persoanelor aflate
în ipoteza normei juridice. De altfel, principiul egalității cetățenilor
nu înseamnă uniformitate, astfel că, dacă la situații egale trebuie
să corespundă un tratament egal, la situații diferite tratamentul
nu poate fi decât diferit. Totodată, atingerea adusă integrității
fizice prin recoltarea de probe biologice în vederea stabilirii
alcoolemiei este justificată de necesitatea ocrotirii vieții,
integrității corporale și a sănătății tuturor persoanelor
participante la traficul rutier. De altfel, Curtea Europeană a
Drepturilor Omului a decis că dreptul de a nu se autoincrimina
nu poate fi extins, în cadrul unei proceduri penale, la date ce pot
fi obținute de la acuzat prin recurgerea la puteri coercitive, date
care există independent de voința suspectului, cum ar fi
prelevarea unor probe biologice sau a unor țesuturi corporale în
scopul unei analize ADN (cauza Tirado Ortiz și Lozano Martin
împotriva Spaniei, 1999).

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art.1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 88 alin. (1) și (6) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Bogdan Alexandru Marin în Dosarul nr. 1.616/303/2008 al
Judecătoriei Sectorului 6 București — Secția penală.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 20/9.I.2009

3

CURTEA CONSTITUȚIONALĂ

D E C I Z I A Nr. 1.259
din 25 noiembrie 2008

referitoare la excepția de neconstituționalitate a dispozițiilor art. 2 și art. 6
din Ordonanța Guvernului nr. 137/2000 privind prevenirea și sancționarea tuturor formelor
de discriminare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Ion Tiucă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 și art. 6 din Ordonanța Guvernului
nr. 137/2000 privind prevenirea și sancționarea tuturor formelor
de discriminare, excepție ridicată de Ministerul Justiției în
Dosarul nr. 8.961/62/2007 al Curții de Apel Brașov — Secția
litigii de muncă și asigurări sociale și în Dosarul
nr. 2.494/88/2007 al Curții de Apel Constanța — Secția civilă,
pentru cauze cu minori și de familie, precum și pentru cauze
privind conflictele de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că autorul excepției
Ministerul Justiției a formulat concluzii scrise în sensul admiterii
criticilor de neconstituționalitate.
Curtea, având în vedere că excepțiile de neconstituționalitate
ridicate în dosarele nr. 1.270D/2008 și nr. 1.362D/2008 au obiect
parțial identic, pune în discuție, din oficiu, problema conexării
dosarelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 1.362D/2008 la Dosarul
nr. 1.270D/2008, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă în ceea ce privește art. 2 alin. (3) din Ordonanța
Guvernului nr. 137/2000, respectiv ca fiind neîntemeiată cu
privire la celelalte dispoziții de lege criticate, făcând trimitere în
acest sens la jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 7 mai 2008, pronunțată în Dosarul
nr. 8.961/62/2007, Curtea de Apel Brașov — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 2 și
art. 6 lit. c) din Ordonanța Guvernului nr. 137/2000 privind
prevenirea și sancționarea tuturor formelor de discriminare.
Excepția a fost ridicată de Ministerul Justiției cu ocazia
soluționării recursurilor declarate de Ministerul Economiei și
Finanțelor, Ministerul Justiției, Tribunalul Brașov și Curtea de
Apel Brașov împotriva Sentinței civile nr. 50 din 17 ianuarie
2008, pronunțată de Tribunalul Brașov, prin care s-a admis
acțiunea intentată de Mia Irina Ionel și alții — judecători —
împotriva Tribunalului Brașov, Curții de Apel Brașov, Ministerului
Economiei și Finanțelor și Ministerului Justiției și s-a dispus
obligarea pârâților la plata către reclamanți a creșterilor salariale
prevăzute de Ordonanța Guvernului nr. 10/2007 pentru alte

categorii profesionale decât magistrații, întemeindu-se, între
altele, pe dispozițiile Ordonanței Guvernului nr. 137/2000.
Prin Încheierea din 6 mai 2008, pronunțată în Dosarul
nr. 2.494/88/2007, Curtea de Apel Constanța — Secția civilă,
pentru cauze cu minori și de familie, precum și pentru
cauze privind conflictele de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 2 și art. 6 din
Ordonanța Guvernului nr. 137/2000 privind prevenirea și
sancționarea tuturor formelor de discriminare. Excepția a
fost ridicată de Ministerul Justiției cu ocazia soluționării
recursurilor declarate de Ministerul Economiei și Finanțelor și
Ministerul Justiției împotriva Sentinței civile nr. 2.281 din
7 decembrie 2007, pronunțată de Tribunalul Tulcea, prin care
s-a admis acțiunea intentată de Elena Bibu și alții — judecători —
împotriva Tribunalului Tulcea, Curții de Apel Constanța,
Ministerului Economiei și Finanțelor și Ministerului Justiției și s-a
dispus obligarea pârâților la plata către reclamanți a creșterilor
salariale prevăzute de Ordonanța Guvernului nr. 10/2007 pentru
alte categorii profesionale decât magistrații, întemeindu-se, între
altele, pe dispozițiile Ordonanței Guvernului nr. 137/2000.
În motivarea excepției de neconstituționalitate autorul
acesteia susține că prevederile art. 2 și art. 6 din Ordonanța
Guvernului nr. 137/2000 încalcă principiul separației puterilor în
stat și rolul Parlamentului de unică autoritatea legiuitoare a țării,
în măsura în care permit instanțelor de judecată să cenzureze
soluția aleasă de legiuitor în stabilirea retribuției unor categorii
profesionale și să stabilească alte drepturi salariale decât cele
prevăzute de lege.
Curtea de Apel Brașov — Secția litigii de muncă și
asigurări
sociale
consideră
că
excepția
de
neconstituționalitate este neîntemeiată, întrucât vizează modul
de interpretare și aplicare de către instanța de judecată a
textelor de lege criticate.
Curtea de Apel Constanța — Secția civilă, pentru cauze
cu minori și de familie, precum și pentru cauze privind
conflictele de muncă și asigurări sociale apreciază ca fiind
neîntemeiată critica de neconstituționalitate, întrucât prevederile
art. 2 și art. 6 din Ordonanța Guvernului nr. 137/2000 nu
contravin dispozițiilor constituționale invocate de autorul
excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, întrucât ceea ce a determinat
ridicarea excepției este modul de interpretare și aplicare a legii,
aspecte care excedează sferei de competență a Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,

4

MONITORUL OFICIAL AL ROMÂNIEI, PARTEA I, Nr. 20/9.I.2009

raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și art. 6 din Ordonanța Guvernului nr. 137/2000
privind prevenirea și sancționarea tuturor formelor de
discriminare, republicată în Monitorul Oficial al României,
Partea I, nr. 99 din 8 februarie 2007, având următorul cuprins:
— Art. 2:ă(1) Potrivit prezentei ordonanțe, prin discriminare se
înțelege orice deosebire, excludere, restricție sau preferință, pe
bază de rasă, naționalitate, etnie, limbă, religie, categorie
socială, convingeri, sex, orientare sexuală, vârstă, handicap,
boală cronică necontagioasă, infectare HIV, apartenență la o
categorie defavorizată, precum și orice alt criteriu care are ca
scop sau efect restrângerea, înlăturarea recunoașterii, folosinței
sau exercitării, în condiții de egalitate, a drepturilor omului și a
libertăților fundamentale sau a drepturilor recunoscute de lege,
în domeniul politic, economic, social și cultural sau în orice alte
domenii ale vieții publice.
(2) Dispoziția de a discrimina persoanele pe oricare dintre
temeiurile prevăzute la alin. (1) este considerată discriminare în
înțelesul prezentei ordonanțe.
(3) Sunt discriminatorii, potrivit prezentei ordonanțe,
prevederile, criteriile sau practicile aparent neutre care
dezavantajează anumite persoane, pe baza criteriilor prevăzute
la alin. (1), față de alte persoane, în afara cazului în care aceste
prevederi, criterii sau practici sunt justificate obiectiv de un scop
legitim, iar metodele de atingere a acelui scop sunt adecvate și
necesare.
(4) Orice comportament activ ori pasiv care, prin efectele pe
care le generează, favorizează sau defavorizează nejustificat
ori supune unui tratament injust sau degradant o persoană, un
grup de persoane sau o comunitate față de alte persoane,
grupuri de persoane sau comunități atrage răspunderea
contravențională conform prezentei ordonanțe, dacă nu intră
sub incidența legii penale.
(5) Constituie hărțuire și se sancționează contravențional
orice comportament pe criteriu de rasă, naționalitate, etnie,
limbă, religie, categorie socială, convingeri, gen, orientare
sexuală, apartenență la o categorie defavorizată, vârstă,
handicap, statut de refugiat ori azilant sau orice alt criteriu care
duce la crearea unui cadru intimidant, ostil, degradant ori
ofensiv.
(6) Orice deosebire, excludere, restricție sau preferință
bazată pe două sau mai multe criterii prevăzute la alin. (1)
constituie circumstanță agravantă la stabilirea răspunderii
contravenționale dacă una sau mai multe dintre componentele
acesteia nu intră sub incidența legii penale.
(7) Constituie victimizare și se sancționează contravențional
conform prezentei ordonanțe orice tratament advers, venit ca
reacție la o plângere sau acțiune în justiție cu privire la
încălcarea principiului tratamentului egal și al nediscriminării.
(8) Prevederile prezentei ordonanțe nu pot fi interpretate în
sensul restrângerii dreptului la libera exprimare, a dreptului la
opinie și a dreptului la informație.
(9) Măsurile luate de autoritățile publice sau de persoanele
juridice de drept privat în favoarea unei persoane, unui grup de
persoane sau a unei comunități, vizând asigurarea dezvoltării
lor firești și realizarea efectivă a egalității de șanse a acestora în
raport cu celelalte persoane, grupuri de persoane sau
comunități, precum și măsurile pozitive ce vizează protecția

grupurilor defavorizate nu constituie discriminare în sensul
prezentei ordonanțe.
(10) În înțelesul prezentei ordonanțe, eliminarea tuturor
formelor de discriminare se realizează prin:
a) prevenirea oricăror fapte de discriminare, prin instituirea
unor măsuri speciale, inclusiv a unor acțiuni afirmative, în
vederea protecției persoanelor defavorizate care nu se bucură
de egalitatea șanselor;
b) mediere prin soluționarea pe cale amiabilă a conflictelor
apărute în urma săvârșirii unor acte/fapte de discriminare;
c) sancționarea comportamentului discriminatoriu prevăzut
în dispozițiile alin. (1)—(7).
(11) Comportamentul discriminatoriu prevăzut la alin. (1)—(7)
atrage răspunderea civilă, contravențională sau penală, după
caz, în condițiile legii.”;
— Art. 6: ăConstituie contravenție, conform prezentei
ordonanțe, discriminarea unei persoane pentru motivul că
aparține unei anumite rase, naționalități, etnii, religii, categorii
sociale sau unei categorii defavorizate, respectiv din cauza
convingerilor, vârstei, sexului sau orientării sexuale a acesteia,
într-un raport de muncă și protecție socială, cu excepția cazurilor
prevăzute de lege, manifestată în următoarele domenii:
a) încheierea, suspendarea, modificarea sau încetarea
raportului de muncă;
b) stabilirea și modificarea atribuțiilor de serviciu, locului de
muncă sau a salariului;
c) acordarea altor drepturi sociale decât cele reprezentând
salariul;
d) formarea, perfecționarea, reconversia și promovarea
profesională;
e) aplicarea măsurilor disciplinare;
f) dreptul de aderare la sindicat și accesul la facilitățile
acordate de acesta;
g) orice alte condiții de prestare a muncii, potrivit legislației în
vigoare.”
În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art.1 alin. (4) referitoare la principiul separației puterilor în
stat și ale art. 61 alin. (1) privind rolul Parlamentului de unică
autoritatea legiuitoare a țării.
Examinând excepția de neconstituționalitate, Curtea
constată că textele de lege criticate au mai făcut obiectul
controlului instanței de contencios constituțional, prin raportare
la aceleași dispoziții din Legea fundamentală invocate și în
prezenta cauză și față de critici similare. Astfel, prin Decizia
nr. 819 din 3 iulie 2008, publicată în Monitorul Oficial al
României, Partea I, nr. 537 din 16 iulie 2008, Curtea a constatat
că prevederile art. 1, art. 2 alin. (3) și art. 27 alin. (1) din
Ordonanța Guvernului nr. 137/2000 sunt neconstituționale, în
măsura în care din acestea se desprinde înțelesul că instanțele
judecătorești au competența să anuleze ori să refuze aplicarea
unor acte normative cu putere de lege, considerând că sunt
discriminatorii, și să le înlocuiască cu norme create pe cale
judiciară sau cu prevederi cuprinse în alte acte normative. Cu
același prilej, Curtea a respins critica de neconstituționalitate a
prevederilor art. 2 alin. (1) și (2) și art. 6 din Ordonanța
Guvernului nr. 137/2000 față de dispozițiile art. 1 alin. (4) și
art. 61 alin. (1) din Legea fundamentală.
Astfel, având în vedere art. 29 alin. (3) din Legea nr. 47/1992,
potrivit căruia ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”, excepția de neconstituționalitate a
prevederilor art. 2 alin. (3) din Ordonanța Guvernului
nr. 137/2000 a devenit inadmisibilă.

MONITORUL OFICIAL AL ROMÂNIEI, PARTEA I, Nr. 20/9.I.2009
În ceea ce privește critica de neconstituționalitate a
dispozițiilor art. 2 alin. (1) și (2) și art. 6 din Ordonanța
Guvernului nr. 137/2000, întrucât nu au intervenit elemente noi,
de natură să justifice schimbarea jurisprudenței Curții, atât
considerentele, cât și soluția Deciziei nr. 819/2008 își păstrează

5

valabilitatea și în prezenta cauză. Pentru aceleași argumente,
nu poate fi reținută nici critica de neconstituționalitate cu privire
la alin. (4)—(11) ale art. 2 din Ordonanța Guvernului
nr. 137/2000.

Pentru considerentele expuse, în temeiul art. 146 lit.d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca devenită inadmisibilă, excepția de neconstituționalitate a dispozițiilor art. 2 alin. (3) din Ordonanța
Guvernului nr. 137/2000 privind prevenirea și sancționarea tuturor formelor de discriminare, excepție ridicată de Ministerul Justiției
în Dosarul nr. 8.961/62/2007 al Curții de Apel Brașov — Secția litigii de muncă și asigurări sociale și în Dosarul nr. 2.494/88/2007
al Curții de Apel Constanța — Secția civilă, pentru cauze cu minori și de familie, precum și pentru cauze privind conflictele de
muncă și asigurări sociale.
II. Respinge, ca fiind neîntemeiată, excepția de neconstituționalitate a dispozițiilor art. 2 alin. (1), (2), (4)—(11) și art. 6 din
Ordonanța Guvernului nr. 137/2000 privind prevenirea și sancționarea tuturor formelor de discriminare, excepție ridicată de același
autor în aceleași dosare.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului comisar șef de poliție
Trifan Florea Tiberiu în funcția de șef al Departamentului
Schengen de la Ministerul Administrației și Internelor
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 2 alin. (4) din Hotărârea Guvernului
nr. 416/2007 privind structura organizatorică și efectivele Ministerului Administrației
și Internelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul comisar
șef de poliție Trifan Florea Tiberiu se numește în funcția de șef al Departamentului
Schengen de la Ministerul Administrației și Internelor.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 9 ianuarie 2009.
Nr. 51.

6

MONITORUL OFICIAL AL ROMÂNIEI, PARTEA I, Nr. 20/9.I.2009
GUVERNUL ROMÂNIEI
PRIMUL-MINISTRU

DECIZIE
privind împuternicirea domnului chestor de poliție Stoica Ion
de a îndeplini atribuțiile funcției de secretar general
la Ministerul Administrației și Internelor
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 5 din Ordonanța Guvernului nr. 38/2003 și al art. 92 din Legea nr. 188/1999
privind statutul funcționarilor publici, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul chestor
de poliție Stoica Ion se împuternicește să îndeplinească atribuțiile funcției de
secretar general la Ministerul Administrației și Internelor, pe o perioadă de 6 (șase)
luni.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 9 ianuarie 2009.
Nr. 52.

GUVERNUL ROMÂNIEI
PRIMUL-MINISTRU

DECIZIE
privind împuternicirea domnului chestor de poliție
Cuhutencu Ion de a îndeplini atribuțiile funcției de secretar
general adjunct la Ministerul Administrației și Internelor
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 5 din Ordonanța Guvernului nr. 38/2003 și al art. 92 din Legea nr. 188/1999
privind statutul funcționarilor publici, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul chestor
de poliție Cuhutencu Ion se împuternicește să îndeplinească atribuțiile funcției de
secretar general adjunct la Ministerul Administrației și Internelor, pe o perioadă de
6 (șase) luni.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 9 ianuarie 2009.
Nr. 53.

MONITORUL OFICIAL AL ROMÂNIEI, PARTEA I, Nr. 20/9.I.2009
GUVERNUL ROMÂNIEI
PRIMUL-MINISTRU

DECIZIE
privind împuternicirea domnului chestor de poliție
Tudor Dănuț de a îndeplini atribuțiile funcției de secretar
general adjunct la Ministerul Administrației și Internelor
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 5 din Ordonanța Guvernului nr. 38/2003 și al art. 92 din Legea nr. 188/1999
privind statutul funcționarilor publici, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul chestor
de poliție Tudor Dănuț se împuternicește să îndeplinească atribuțiile funcției de
secretar general adjunct la Ministerul Administrației și Internelor, pe o perioadă de
6 (șase) luni.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 9 ianuarie 2009.
Nr. 54.

GUVERNUL ROMÂNIEI
PRIMUL-MINISTRU

DECIZIE
privind împuternicirea domnului comisar șef de poliție
Țăgorean Petru de a îndeplini atribuțiile funcției de secretar
general adjunct la Ministerul Administrației și Internelor
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 5 din Ordonanța Guvernului nr. 38/2003 și al art. 92 din Legea nr. 188/1999
privind statutul funcționarilor publici, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul comisar
șef de poliție Țăgorean Petru se împuternicește să îndeplinească atribuțiile funcției
de secretar general adjunct la Ministerul Administrației și Internelor, pe o perioadă
de 6 (șase) luni.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 9 ianuarie 2009.
Nr. 55.

7

8

MONITORUL OFICIAL AL ROMÂNIEI, PARTEA I, Nr. 20/9.I.2009
GUVERNUL ROMÂNIEI
PRIMUL-MINISTRU

DECIZIE
pentru numirea domnului chestor de poliție Tobă Petre
în funcția de inspector general al Poliției Române
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 8 alin. (1) din Legea nr. 218/2002 privind
organizarea și funcționarea Poliției Române, cu modificările și completările
ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul chestor
de poliție Tobă Petre se numește în funcția de inspector general al Poliției Române.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 9 ianuarie 2009.
Nr. 56.
GUVERNUL ROMÂNIEI
PRIMUL-MINISTRU

DECIZIE
pentru numirea domnului chestor general de poliție
Ardelean Virgil în funcția de director general
al Direcției generale de informații și protecție internă,
asimilată funcției de secretar de stat
din cadrul Ministerului Administrației și Internelor
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 2 alin. (4) din Hotărârea Guvernului
nr. 416/2007 privind structura organizatorică și efectivele Ministerului Administrației
și Internelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul chestor
general de poliție Ardelean Virgil se numește în funcția de director general al
Direcției generale de informații și protecție internă, asimilată funcției de secretar de
stat din cadrul Ministerului Administrației și Internelor.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 9 ianuarie 2009.
Nr. 57.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 20/9.I.2009 conține 8 pagini.

Prețul: 1,60 lei

&JUYDGY|323698]
ISSN 1453—4495

