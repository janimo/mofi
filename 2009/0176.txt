Anul 177 (XXI) — Nr. 176

PARTEA I

LEGI, DECRETE, HOTĂRÂRI ȘI ALTE ACTE

Vineri, 20 martie 2009

SUMAR

Pagina

Nr.
ORDONANȚE ȘI HOTĂRÂRI
ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 195 din 12 februarie 2009 referitoare la excepția de
neconstituționalitate a dispozițiilor art. 4 alin. (1) din
Ordonanța Guvernului nr. 15/2002 privind aplicarea
tarifului de utilizare și a tarifului de trecere pe rețeaua
de drumuri naționale din România ............................

Pagina

24.

2–3

Decizia nr. 196 din 12 februarie 2009 referitoare la excepția de
neconstituționalitate a dispozițiilor art. 49 alin. (1) și
art. 50 alin. (2) din Legea nr. 230/2007 privind
înființarea, organizarea și funcționarea asociațiilor de
proprietari ..................................................................

3–4

Decizia nr. 197 din 12 februarie 2009 referitoare la excepția de
neconstituționalitate a dispozițiilor art. 247 din Codul
de procedură civilă ....................................................

4–5

Decizia nr. 200 din 17 februarie 2009 referitoare la excepția de
neconstituționalitate a dispozițiilor art. 1085 alin. 3 din
Codul de procedură civilă ..........................................

270.

6–7

Decizia nr. 201 din 17 februarie 2009 referitoare la excepția de
neconstituționalitate a dispozițiilor art. 403 alin. 1 și
art. 399 alin. 1 și 3 din Codul de procedură civilă ......

7–8

Decizia nr. 202 din 17 februarie 2009 referitoare la excepția de
neconstituționalitate a dispozițiilor art. 399 alin. 3 din
Codul de procedură civilă ..........................................

8–9

281.

— Ordonanță de urgență privind stabilirea unor
competențe pentru ordonatorul principal de credite al
aparatului de lucru al Guvernului................................

10–11

— Hotărâre privind modificarea anexei nr. 3 la
Normele metodologice pentru aplicarea Legii
nr. 269/2004 privind acordarea unui ajutor financiar în
vederea stimulării achiziționării de calculatoare,
aprobate prin Hotărârea Guvernului nr. 1.294/2004....

11–12

— Hotărâre privind unele măsuri pentru continuarea și
finalizarea proceselor de privatizare și monitorizare
postprivatizare, aflate în desfășurare, a unora dintre
societățile comerciale transferate la Ministerul
Economiei ca urmare a respingerii Ordonanței de
urgență a Guvernului nr. 101/2006 privind
reorganizarea Autorității pentru Valorificarea Activelor
Statului prin comasarea prin absorbție cu Oficiul
Participațiilor Statului și Privatizării în Industrie prin
Legea nr. 308/2008 ....................................................

13

ACTE ALE BIROULUI ELECTORAL CENTRAL
1.

— Hotărâre privind aprobarea Regulamentului de
organizare și funcționare a birourilor electorale
constituite pentru alegerea membrilor din România în
Parlamentul European din anul 2009 ........................

14–15

2

MONITORUL OFICIAL AL ROMÂNIEI, PARTEA I, Nr. 176/20.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 195
din 12 februarie 2009

referitoare la excepția de neconstituționalitate a dispozițiilor art. 4 alin. (1)
din Ordonanța Guvernului nr. 15/2002 privind aplicarea tarifului de utilizare
și a tarifului de trecere pe rețeaua de drumuri naționale din România
Ioan Vida
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Ion Predescu
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 4 din Ordonanța Guvernului nr. 15/2002 privind
aplicarea tarifului de utilizare și a tarifului de trecere pe rețeaua
de drumuri naționale din România, excepție ridicată de
Societatea Comercială ăȘeulean Comtrans” — S.R.L. din
Târnăveni în Dosarul nr. 633/323/2008 al Judecătoriei
Târnăveni.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât textul legal criticat nu mai este în vigoare.
C U R T E A,

având în vedere actele și lucrările dosarului, constată
următoarele:
Prin Încheierea din 12 noiembrie 2008, pronunțată în Dosarul
nr. 633/323/2008, Judecătoria Târnăveni a sesizat Curtea
Constituțională cu excepția de neconstituționalitate a
dispozițiilor art. 4 din Ordonanța Guvernului nr. 15/2002
privind aplicarea tarifului de utilizare și a tarifului de trecere
pe rețeaua de drumuri naționale din România, excepție
ridicată de Societatea Comercială ăȘeulean Comtrans” — S.R.L.
din Târnăveni într-o cauză având ca obiect emiterea unei
somații de plată.
În motivarea excepției se susține că instituirea unei taxe
pentru utilizarea rețelei de drumuri naționale pentru o perioadă
de timp minimă și obligatorie de 12 luni, fără posibilitatea de a
o achita proporțional cu perioada în care rețeaua de drumuri
este utilizată, încalcă libera circulație garantată prin Constituție.
Judecătoria
Târnăveni
apreciază
excepția
de
neconstituționalitate ca fiind întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

Avocatul Poporului apreciază că excepția de
neconstituționalitate este inadmisibilă, textul criticat nemaifiind în
vigoare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate, astfel cum a fost
precizat, îl constituie dispozițiile art. 4 din Ordonanța Guvernului
nr. 15/2002, publicată în Monitorul Oficial al României, Partea I,
nr. 82 din 1 februarie 2002, cu modificările și completările
ulterioare. Curtea reține că, în realitate, critica de
neconstituționalitate vizează numai alin. (1) al art. 4 din
Ordonanța Guvernului nr. 15/2002, text asupra căruia urmează
să se pronunțe și care are următorul cuprins:
ă(1) Utilizatorii români vor achita distribuitorilor tariful de
utilizare, obligatoriu pentru perioade de parcurs și staționare de
câte 12 luni, cu posibilitatea achitării în 4 rate trimestriale.”
Autorul excepției susține că dispozițiile legale criticate încalcă
textele constituționale ale art. 25 alin. (1) privind libera circulație,
ale art. 45 privind libertatea economică și ale art. 53 alin. (1)
privind restrângerea exercițiului unor drepturi sau al unor
libertăți.
Examinând excepția de neconstituționalitate ridicată, Curtea
reține următoarele:
Textul art. 4 alin. (1) din Ordonanța Guvernului nr. 15/2002
privind aplicarea tarifului de utilizare și a tarifului de trecere pe
rețeaua de drumuri naționale din România a fost abrogat prin
articolul unic pct. 3 din Legea nr. 101/2007 pentru modificarea
Ordonanței Guvernului nr. 15/2002 privind introducerea tarifului
de utilizare a rețelei de drumuri naționale din România, publicată
în Monitorul Oficial al României, Partea I, nr. 275 din 25 aprilie
2007, fără a fi preluată soluția legislativă criticată de autorul
excepției de neconstituționalitate. Rezultă că excepția de
neconstituționalitate nu îndeplinește exigențele prevăzute de
art. 29 alin. (1) din Legea nr. 47/1992, și anume ca textul de lege
vizat să fie în vigoare. În aceste condiții, potrivit jurisprudenței
Curții Constituționale, excepția de neconstituționalitate urmează
să fie respinsă ca inadmisibilă.

MONITORUL OFICIAL AL ROMÂNIEI, PARTEA I, Nr. 176/20.III.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 4 alin. (1) din Ordonanța Guvernului
nr. 15/2002 privind aplicarea tarifului de utilizare și a tarifului de trecere pe rețeaua de drumuri naționale din România, excepție
ridicată de Societatea Comercială ăȘeulean Comtrans” — S.R.L. din Târnăveni în Dosarul nr. 633/323/2008 al Judecătoriei
Târnăveni.
Definitivă și general obligatorie.
Pronunțată în ședința publică din data de 12 februarie 2009.
PREȘEDINTELE CURȚII CONSTITUȚIONALE,

prof. univ.dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 196
din 12 februarie 2009

referitoare la excepția de neconstituționalitate a dispozițiilor art. 49 alin. (1) și art. 50 alin. (2)
din Legea nr. 230/2007 privind înființarea, organizarea și funcționarea asociațiilor de proprietari
Ioan Vida
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Ion Predescu
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 49 alin. (1) și art. 50 alin. (2) din Legea
nr. 230/2007 privind înființarea, organizarea și funcționarea
asociațiilor de proprietari, excepție ridicată de Adrian Liviu
Mateescu în Dosarul nr. 9.654/301/2008 al Judecătoriei
Sectorului 3 București.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că partea Asociația
de proprietari Calea Moșilor nr. 88 sectorul 3 București a depus
o cerere prin care solicită acordarea unui nou termen de
judecată în vederea angajării unui apărător.
Reprezentantul Ministerului Public se opune, iar Curtea
respinge cererea formulată, pe motiv că partea a avut suficient
timp să își pregătească apărarea.
Cauza fiind în stare de judecată, președintele acordă
cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2008, pronunțată în Dosarul
nr. 9.654/301/2008, Judecătoria Sectorului 3 București a
sesizat Curtea Constituțională cu excepția de

neconstituționalitate a dispozițiilor art. 49 alin. (1) și art. 50
alin. (2) din Legea nr. 230/2007 privind înființarea,
organizarea și funcționarea asociațiilor de proprietari,
excepție ridicată de Adrian Liviu Mateescu într-o cauză având ca
obiect pretenții civile.
În motivarea excepției se susține că stabilirea de către
asociația de proprietari a unui sistem propriu de penalizări
aplicabil și proprietarilor care nu fac parte din asociație are ca
efect încălcarea egalității în drepturi și restrângerea dreptului de
proprietate al acestora din urmă. De asemenea, se arată că sunt
încălcate prevederile constituționale referitoare la accesul liber
la justiție din moment ce proprietarul este obligat la plata taxelor
de timbru atunci când formulează o acțiune în justiție, pe când
asociația de proprietari este scutită de la plata acestei taxe.
Judecătoria Sectorului 3 București apreciază excepția de
neconstituționalitate ca fiind neîntemeiată, invocând, în acest
sens, jurisprudența Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

4

MONITORUL OFICIAL AL ROMÂNIEI, PARTEA I, Nr. 176/20.III.2009

art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 49 alin. (1) și art. 50 alin. (2) din Legea
nr. 230/2007 privind înființarea, organizarea și funcționarea
asociațiilor de proprietari, publicată în Monitorul Oficial al
României, Partea I, nr. 490 din 23 iulie 2007, texte care au
următorul cuprins:
— Art. 49 alin. (1): ăAsociația de proprietari poate stabili un
sistem propriu de penalizări pentru orice sumă cu titlu de
restanță, afișată pe lista de plată. Penalizările nu vor fi mai mari
de 0,2% pentru fiecare zi de întârziere și se vor aplica numai
după o perioadă de 30 de zile care depășește termenul stabilit
pentru plată, fără ca suma penalizărilor să poată depăși suma la
care s-au aplicat.”;
— Art. 50 alin. (2): ăAcțiunea asociației de proprietari este
scutită de taxă de timbru”.
Autorul excepției susține că dispozițiile legale criticate încalcă
textele constituționale ale art. 16 privind egalitatea în drepturi,
ale art. 40 privind dreptul de asociere, ale art. 44 alin. (7) privind
sarcinile ce derivă din dreptul de proprietate privată și ale art. 53
alin. (1) privind restrângerea exercițiului unor drepturi sau al unor
libertăți. Totodată, în susținerea excepției de neconstituționalitate
sunt invocate și prevederile art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil.

Examinând excepția de neconstituționalitate ridicată, Curtea
reține următoarele:
Curtea, spre exemplu, prin Decizia nr. 20 din 21 ianuarie
2003, publicată în Monitorul Oficial al României, Partea I, nr. 229
din 4 aprilie 2003, s-a mai pronunțat în sensul constituționalității
soluției legislative prevăzute, în momentul de față, de art. 49
alin. (1) din Legea nr. 230/2007. De asemenea, prin Decizia
nr. 476 din 6 mai 2008, publicată în Monitorul Oficial al
României, Partea I, nr. 425 din 6 iunie 2008, Curtea a constatat
constituționalitatea prevederilor art. 50 alin. (2) din Legea
nr. 230/2007 pentru considerentele acolo arătate.
Întrucât nu au intervenit elemente noi de natură să determine
reconsiderarea
jurisprudenței
Curții
Constituționale,
considerentele și soluția deciziilor amintite își păstrează
valabilitatea și în prezenta cauză.
Distinct de cele stabilite în deciziile menționate, se observă
că pretinsa încălcare a art. 21 din Constituție prin textul art. 50
alin. (2) din Legea nr. 230/2007 este dedusă prin raportarea la
o ipoteză greșită. Curtea reține că dreptul la acces liber la justiție
al proprietarului unui apartament și/sau al spațiilor cu altă
destinație decât aceea de locuință, din cadrul unei clădiri, nu
poate fi îngrădit printr-un text ce privește scutirea de la plata
taxei de timbru a asociațiilor de proprietari. Astfel, rezultă că
art. 21 din Constituție nu este incident în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 49 alin. (1) și art. 50 alin. (2) din Legea
nr. 230/2007 privind înființarea, organizarea și funcționarea asociațiilor de proprietari, excepție ridicată de Adrian Liviu Mateescu
în Dosarul nr. 9.654/301/2008 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 12 februarie 2009.
PREȘEDINTELE CURȚII CONSTITUȚIONALE,

prof. univ.dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 197
din 12 februarie 2009

referitoare la excepția de neconstituționalitate a dispozițiilor art. 247 din Codul de procedură civilă
Ioan Vida
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Ion Predescu
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 247 raportate la cele ale art. 54 din Codul de
procedură civilă, excepție ridicată de Societatea Comercială
ăTornado Systems” — S.R.L. Constanța în Dosarul
nr. 9.658/301/2008 al Judecătoriei Sectorului 3 București.
La apelul nominal răspunde personal partea Traian Gîngă,
lipsind celelalte părți, față de care procedura de citare a fost
legal îndeplinită.
Partea prezentă lasă la aprecierea Curții Constituționale
soluționarea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

MONITORUL OFICIAL AL ROMÂNIEI, PARTEA I, Nr. 176/20.III.2009
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2008, pronunțată în Dosarul
nr. 9.658/301/2008, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 247 raportate la cele
ale art. 54 din Codul de procedură civilă, excepție ridicată de
Societatea Comercială ăTornado Systems” — S.R.L. Constanța
într-o cauză având ca obiect anularea unui contract de vânzarecumpărare.
În motivarea excepției se susține, în esență, că art. 247 din
Codul de procedură civilă este neconstituțional, întrucât lasă
posibilitatea ca partea să renunțe în mod liber la dreptul pretins
chiar dacă prin acest act de voință sunt afectate interesele
intervenientului său accesoriu.
Judecătoria Sectorului 3 București apreciază excepția de
neconstituționalitate ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate, astfel cum a fost
precizat, îl constituie dispozițiile art. 247 raportate la cele ale
art. 54 din Codul de procedură civilă, texte care au următorul
cuprins:
— Art. 54 din Codul de procedură civilă: ăÎn intervenția făcută
în interesul uneia din părți, cel care intervine poate face orice

5

act de procedură care nu este potrivnic interesului părții în
folosul căreia intervine.”;
— Art. 247 din Codul de procedură civilă: ăÎn caz de
renunțare la însuși dreptul pretins, instanța dă o hotărâre prin
care va respinge cererea în fond și va hotărî asupra cheltuielilor.
Renunțarea la drept se poate face și fără învoirea celeilalte
părți, atât în primă instanță cât și în apel.
Renunțarea se poate face în ședință sau prin înscris autentic.
Hotărârea se dă fără drept de apel.
Când renunțarea este făcută în instanță de apel, hotărârea
primei instanțe va fi anulată în totul sau în parte în măsura
renunțării.”
În realitate, astfel cum rezultă din motivarea excepției de
neconstituționalitate, Curtea constată că obiect al acesteia este
numai art. 247 din Codul de procedură civilă, text asupra căruia
urmează să se pronunțe.
Autorul excepției susține că dispozițiile legale criticate încalcă
textele constituționale ale art. 21 privind accesul liber la justiție,
ale art. 24 privind dreptul la apărare și ale art. 57 privind
exercitarea drepturilor și libertăților cu bună-credință.
Examinând excepția de neconstituționalitate ridicată, Curtea
reține următoarele:
Legiuitorul a conferit părții posibilitatea de a renunța la
dreptul său, pretins chiar în fața instanței de judecată. Este
evident un act de dispoziție pe care îl face partea, cu
respectarea anumitor condiții prevăzute de lege, în raport cu
însuși dreptul său subiectiv. De principiu, legea procesual civilă
îi permite acest lucru tocmai în considerarea dreptului la care
renunță — un drept exclusiv al său. Însă Curtea reține că
intervenția accesorie este făcută în interesul unei părți, iar în
condițiile în care aceasta din urmă înțelege să renunțe la dreptul
său subiectiv, renunțarea la drept afectează în mod direct
judecarea cererii de intervenție accesorie. Intervenientul
accesoriu nu se bucură de independență procesuală, astfel
încât cererea sa este în mod direct afectată de actele pe care le
îndeplinește partea în sprijinul căreia a intervenit. Este o aplicare
a principiului accesorium sequitur principale. În consecință, nu
poate fi susținută încălcarea art. 21 și 24 din Constituție.
Textul respectă și exigențele art. 57 din Constituție, întrucât,
dacă renunțarea la drept urmărește un scop ilicit, este contrară
intereselor statului sau terților sau este rezultatul unui viciu de
consimțământ, revine instanței de judecată să decidă dacă va
respinge sau nu cererea de renunțare la drept. Însă aceste
probleme privesc deja aplicarea și interpretarea legii,
competențe ce constituie apanajul instanțelor de judecată și nu
al Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 247 din Codul de procedură civilă, excepție
ridicată de Societatea Comercială ăTornado Systems” — S.R.L. Constanța în Dosarul nr. 9.658/301/2008 al Judecătoriei
Sectorului 3 București.
Definitivă și general obligatorie.
Pronunțată în ședința publică din data de 12 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

6

MONITORUL OFICIAL AL ROMÂNIEI, PARTEA I, Nr. 176/20.III.2009
CURTEA CONSTITUȚIONALĂ

D E C I Z I A Nr. 200
din 17 februarie 2009

referitoare la excepția de neconstituționalitate a dispozițiilor art. 1085 alin. 3
din Codul de procedură civilă
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1085 alin. 3 din Codul de procedură civilă,
excepție ridicată de Damian Lucian în Dosarul
nr. 7.706/245/2008 al Judecătoriei Iași — Secția civilă.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 6 iunie 2008, pronunțată în Dosarul
nr. 7.706/245/2008, Judecătoria Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 1085 alin. 3 din Codul de procedură civilă.
Excepția a fost ridicată de Damian Lucian într-o cauză civilă
având ca obiect o contestație în anulare.
În motivarea excepției de neconstituționalitate autorul
acesteia susține că textul de lege criticat contravine prevederilor
constituționale ale art. 16 alin. (1), art. 21 alin. (1), (2) și (3),
art. 53 și art. 124 alin. (2), deoarece ăacelași judecător care a
aplicat amenda va decide și asupra reexaminării amenzii, deci
își va verifica propria hotărâre”. În acest sens, arată, în esență,
că dispozițiile de lege criticate ăcreează discriminare între
persoanele care formulează cerere de reexaminare și cele care
formulează alte tipuri de cereri de verificare a legalității unei
dispoziții a instanței și care sunt soluționate de alți judecători
decât cei care au pronunțat hotărârea atacată”.
Instanța de judecată, exprimându-se asupra excepției de
neconstituționalitate, arată că ăare aceeași opinie cu privire la
motivele de sesizare a Curții, cu cele expuse de contestator”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră textul de lege criticat ca fiind
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1085 alin. 3 din Codul de procedură civilă, având
următorul cuprins: ăCererea se soluționează prin încheiere
irevocabilă, dată în camera de consiliu, de către instanța de
judecată ori de președintele instanței de executare care a aplicat
amenda sau despăgubirea.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 alin. (1) privind egalitatea în drepturi, art. 21 alin. (1),
(2) și (3) referitoare la accesul liber la justiție, art. 53 privind
restrângerea exercițiului unor drepturi sau al unor libertăți și
art. 124 alin. (1) și (2) privind înfăptuirea justiției.
Examinând excepția de neconstituționalitate, Curtea
constată că asupra dispozițiilor art. 1085 alin. 3 din Codul de
procedură civilă, raportate la aceleași prevederi constituționale
și cu motivare similară ca în prezenta cauză, s-a mai pronunțat
prin numeroase decizii, spre exemplu prin Decizia nr. 836 din
8 iulie 2008, publicată în Monitorul Oficial al României, Partea I,
nr. 593 din 7 august 2008.
Cu acel prilej, Curtea a reținut că reglementarea criticată a
fost adoptată de legiuitor în cadrul competenței sale
constituționale, astfel cum este consacrată prin art. 126 alin. (2)
și art. 129 din Constituție, potrivit cărora ăCompetența instanțelor
judecătorești și procedura de judecată sunt prevăzute numai
prin lege”, iar ăÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”.
De asemenea, faptul că împotriva încheierii de stabilire a
amenzii sau despăgubirii se poate face numai cerere de
reexaminare, aceasta soluționându-se de către instanța de
judecată ori de președintele instanței de executare care a aplicat
amenda sau despăgubirea, nu poate constitui o încălcare a
vreunei prevederi constituționale, întrucât instanța nu
soluționează fondul litigiului. Cererea se judecă în camera de
consiliu, cu citarea părților, în temeiul art. 85 din Codul de
procedură civilă, și se soluționează prin încheiere irevocabilă.
Există în acest caz doar posibilitatea de a reveni asupra amenzii
sau despăgubirii, în scopul de a ușura situația persoanei
obligate la plata acestora, reexaminarea apărând ca o cale
specifică de retractare. Pe această cale nu se realizează un
control judiciar propriu-zis, iar faptul că aceeași instanță care a
pronunțat hotărârea judecă și cererea de reexaminare nu este
de natură să influențeze aprecierea judecătorilor, întrucât
aspectele analizate pe calea reexaminării sunt diferite de cele
examinate în fond.
Atât soluția, cât și considerentele cuprinse în această decizie
își păstrează valabilitatea și în prezenta cauză, neintervenind
elemente noi, de natură a determina reconsiderarea
jurisprudenței Curții.

MONITORUL OFICIAL AL ROMÂNIEI, PARTEA I, Nr. 176/20.III.2009

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1085 alin. 3 din Codul de procedură civilă, excepție ridicată
de Damian Lucian în Dosarul nr. 7.706/245/2008 al Judecătoriei Iași — Secția civilă.
Definitivă și general obligatorie.
Pronunțată în ședința publică din data de 17 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 201
din 17 februarie 2009

referitoare la excepția de neconstituționalitate a dispozițiilor
art. 403 alin. 1 și art. 399 alin. 1 și 3 din Codul de procedură civilă
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 403 alin. 1 și art. 399 alin. 1 și 3 din Codul de
procedură civilă, excepție ridicată de Societatea Comercială
ăUnicredit Țiriac Bank” — S.A. din București în Dosarul
nr. 14.962/3/2008 al Tribunalului București — Secția a VI-a
comercială.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 1 iulie 2008, pronunțată în Dosarul
nr. 14.962/3/2008, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 403 alin. 1 și art. 399
alin. 1 și 3 din Codul de procedură civilă.
Excepția a fost ridicată de Societatea Comercială ăUnicredit
Țiriac Bank” — S.A. din București într-o cauză comercială având
ca obiect o contestație la executare.
În motivarea excepției de neconstituționalitate autorul
acesteia susține că textul de lege criticat contravine prevederilor
constituționale ale art. 21 alin. (1) și (3) și art. 24. De asemenea,
autorul mai invocă și încălcarea prevederilor art. 6 paragraful 1
din Convenția pentru apărarea drepturilor omului și a libertăților
fundamentale, referitoare la dreptul la un proces echitabil.

Instanța
de
judecată
apreciază
excepția
de
neconstituționalitate ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră textul de lege criticat ca fiind
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 și art. 399 alin. 1 și 3 din Codul de
procedură civilă, având următorul cuprins:
— Art. 403 alin. 1: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”;
— Art. 399 alin. 1 și 3: ăÎmpotriva executării silite, precum și
împotriva oricărui act de executare se poate face contestație de
către cei interesați sau vătămați prin executare. De asemenea,
dacă nu s-a utilizat procedura prevăzută de art. 2811, se poate
face contestație și în cazul în care sunt necesare lămuriri cu
privire la înțelesul, întinderea sau aplicarea titlului executoriu,
precum și în cazul în care organul de executare refuză să
înceapă executarea silită ori să îndeplinească un act de
executare în condițiile prevăzute de lege. [ ]

8

MONITORUL OFICIAL AL ROMÂNIEI, PARTEA I, Nr. 176/20.III.2009

În cazul în care executarea silită se face în temeiul unui titlu
executoriu care nu este emis de o instanța judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 alin. (1), (2) și (3) referitoare la accesul liber la justiție
și art. 24 privind dreptul la apărare. De asemenea, autorul mai
invocă și încălcarea prevederilor art. 6 paragraful 1 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
În ceea ce privește criticile art. 403 alin. 1 din Codul de
procedură civilă, Curtea reține că prin Decizia nr. 540 din 7 iunie
2007, publicată în Monitorul Oficial al României, Partea I, nr. 558
din 15 august 2007, a statuat că, întrucât plata cauțiunii nu
constituie o condiție de admisibilitate a contestației la executare,
ci exclusiv pentru a putea solicita suspendarea provizorie a
executării silite, instituirea acestei obligații nu poate fi calificată
ca o modalitate de a împiedica accesul liber la justiție.
De asemenea, prin Decizia nr. 365 din 17 aprilie 2007,
publicată în Monitorul Oficial al României, Partea I, nr. 346 din
22 mai 2007, Curtea a statuat că aceste texte de lege nu
contravin prevederilor art. 21 din Constituție. În ceea ce privește
critica de neconstituționalitate raportată la art. 24 din Legea
fundamentală, Curtea a reținut, prin Decizia nr. 8 din 10 ianuarie
2006, publicată în Monitorul Oficial al României, Partea I, nr. 154
din 17 februarie 2006, că aceste susțineri sunt neîntemeiate,
având în vedere, pe de o parte, urgența care impune
suspendarea provizorie a executării silite — urgență care nu
îngăduie întârzieri generate de exercitarea vreunei căi de atac

împotriva încheierii instanței —, iar pe de altă parte, faptul că
măsura provizorie dispusă de președintele instanței nu îl
prejudiciază pe creditor în valorificarea pretențiilor sale, acesta
beneficiind de toate drepturile și garanțiile procedurale.
Referitor la critica dispozițiilor art. 399 alin. 1 și 3 din Codul
de procedură civilă, Curtea reține că acestea, reglementând
contestația la executare, sunt destinate să înlăture
neregularitățile comise cu prilejul urmăririi silite sau să ofere
lămuriri cu privire la înțelesul, întinderea sau aplicarea titlului
executoriu ce urmează să fie valorificat. În cadrul soluționării
contestației, instanța nu poate examina împrejurări ce vizează
fondul cauzei și care sunt de natură să repună în discuție
hotărâri ce emană de la organe cu activitate jurisdicțională, în
fața cărora au avut loc dezbateri contradictorii, părțile având
posibilitatea, cu acel prilej, de a invoca apărările de fond
necesare. O soluție contrară, sub acest aspect, ar nesocoti
principiul autorității de lucru judecat. În acest sens, Curtea s-a
pronunțat, cu valoare de principiu, prin mai multe decizii, de
exemplu prin Decizia nr. 454 din 2 decembrie 2003, publicată în
Monitorul Oficial al României, Partea I, nr. 926 din 23 decembrie
2003.
Atât soluția, cât și considerentele cuprinse în aceste decizii
își păstrează valabilitatea și în prezenta cauză, neintervenind
elemente noi, de natură a determina reconsiderarea
jurisprudenței Curții.
Pentru aceleași argumente, nu poate fi reținută
neconstituționalitatea textelor de lege criticate în raport cu
dispozițiile art. 21 alin. (1), (2) și (3) și ale art. 24 din Constituție,
precum și ale art. 6 paragraful 1 din Convenția pentru apărarea
drepturilor omului și a libertăților fundamentale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 și art. 399 alin. 1 și 3 din Codul de procedură
civilă, excepție ridicată de Societatea Comercială ăUnicredit Țiriac Bank” — S.A. din București în Dosarul nr. 14.962/3/2008 al
Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 17 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 202
din 17 februarie 2009

referitoare la excepția de neconstituționalitate a dispozițiilor art. 399 alin. 3
din Codul de procedură civilă
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— judecător
— judecător
— judecător
— procuror
— magistrat-asistent-șef

MONITORUL OFICIAL AL ROMÂNIEI, PARTEA I, Nr. 176/20.III.2009
Pe rol se află soluționarea excepției de neconstituționalitate
a dispozițiilor art. 399 alin. 3 din Codul de procedură civilă,
excepție ridicată de Societatea Comercială ăArtisty” — S.R.L.
Marginea în Dosarul nr. 1.886/285/2008 al Judecătoriei Rădăuți.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 25 iunie 2008, pronunțată în Dosarul
nr. 1.886/285/2008, Judecătoria Rădăuți a sesizat Curtea
Constituțională cu excepția de neconstituționalitate a
dispozițiilor art. 399 alin. 3 din Codul de procedură civilă.
Excepția a fost ridicată de Societatea Comercială ăArtisty” —
S.R.L. Marginea într-o cauză civilă având ca obiect o contestație
la executare.
În motivarea excepției de neconstituționalitate autorul
acesteia susține că textul de lege criticat contravine prevederilor
constituționale ale art. 21, deoarece debitorul este împiedicat să
formuleze apărări de fond. În acest sens, arată că ăo parte care
dorește să invoce apărări pe fond, prin intermediul contestației
la executare, are această posibilitate numai în măsura în care
legea nu prevede în acest scop o altă cale de atac, inclusiv o
cale administrativă”.
Instanța de judecată, exprimându-și opinia, consideră că
ăîn cauză nu este dată această excepție”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră textul de lege criticat ca fiind
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

9

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 399 alin. 3 din Codul de procedură civilă, având
următorul cuprins:
ăÎn cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 referitoare la accesul liber la justiție.
Referitor la critica dispozițiilor art. 399 alin. 3 din Codul de
procedură civilă, Curtea reține că acestea, reglementând
contestația la executare, sunt destinate să înlăture
neregularitățile comise cu prilejul urmăririi silite sau să ofere
lămuriri cu privire la înțelesul, întinderea sau aplicarea titlului
executoriu ce urmează să fie valorificat. În cadrul soluționării
contestației, instanța nu poate examina împrejurări ce vizează
fondul cauzei și care sunt de natură să repună în discuție
hotărâri ce emană de la organe cu activitate jurisdicțională, în
fața cărora au avut loc dezbateri contradictorii, părțile având
posibilitatea, cu acel prilej, de a invoca apărările de fond
necesare. O soluție contrară, sub acest aspect, ar nesocoti
principiul autorității de lucru judecat. În acest sens, Curtea s-a
pronunțat, cu valoare de principiu, prin mai multe decizii, de
exemplu prin Decizia nr. 454 din 2 decembrie 2003, publicată în
Monitorul Oficial al României, Partea I, nr. 926 din 23 decembrie
2003.
Atât soluția, cât și considerentele cuprinse în această decizie
își păstrează valabilitatea și în prezenta cauză, neintervenind
elemente noi, de natură a determina reconsiderarea
jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin.(4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 399 alin. 3 din Codul de procedură civilă, excepție ridicată
de Societatea Comercială ăArtisty” — S.R.L. Marginea în Dosarul nr. 1.886/285/2008 al Judecătoriei Rădăuți.
Definitivă și general obligatorie.
Pronunțată în ședința publică din data de 17 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

10

MONITORUL OFICIAL AL ROMÂNIEI, PARTEA I, Nr. 176/20.III.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind stabilirea unor competențe pentru ordonatorul principal de credite al aparatului de lucru
al Guvernului
Până la data intrării în vigoare a Ordonanței de urgență a Guvernului nr. 17/2009 privind desființarea Cancelariei PrimuluiMinistru și stabilirea unor măsuri pentru reorganizarea aparatului de lucru al Guvernului, în cadrul aparatului de lucru al Guvernului
erau 2 ordonatori principali de credite, ceea ce impunea aprobarea, în mod unitar, a structurii organizatorice și a numărului maxim
de posturi ale fiecărei structuri din aparatul de lucru al Guvernului, aceasta realizându-se prin decizie a primului-ministru.
După desființarea Cancelariei Primului-Ministru singurul ordonator principal de credite pentru întregul aparat de lucru al
Guvernului a devenit secretarul general al Guvernului, conducătorul Secretariatului General al Guvernului, care are rolul de a
asigura derularea operațiunilor tehnice aferente actului de guvernare, rezolvarea problemelor organizatorice, juridice, economice
și tehnice ale activității Guvernului și a primului-ministru. În aceste condiții se impune ca acestea să fie realizate de către ordonatorul
principal de credite, care, de altfel, asigură gestionarea unitară a acestei problematici, inclusiv în ceea ce privește raportările
financiare către Ministerul Finanțelor Publice.
Ținând seama de faptul că neadoptarea de măsuri imediate, prin ordonanță de urgență, ar avea consecințe negative în
ceea ce privește aplicarea măsurilor de optimizare a structurilor organizatorice ale entităților din cadrul aparatului de lucru al
Guvernului,
neadoptarea în regim de urgență a măsurilor preconizate ar conduce la imposibilitatea luării unor măsuri de eficientizare
a activității la nivelul aparatului de lucru al Guvernului, datorită restricțiilor privind introducerea modificărilor corespunzătoare în
structura și volumul bugetului ordonatorului principal de credite, cadrul juridic propus fiind menit să confere flexibilitatea necesară
unui management performant și cu costuri minime la acest nivel, elemente care constituie o situație extraordinară a cărei
reglementare nu poate fi amânată, nefiind suficientă utilizarea procedurii parlamentare de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Structura organizatorică, numărul maxim de
posturi, statul de funcții și statul de personal ale fiecărei structuri
din cadrul aparatului de lucru al Guvernului se aprobă prin ordin
al secretarului general al Guvernului, la propunerea
conducătorilor acestor structuri, cu încadrarea în numărul maxim
de posturi stabilit pentru aparatul de lucru al Guvernului.
(2) Încadrarea personalului, modificarea, suspendarea sau
încetarea raporturilor de serviciu ori, după caz, a raporturilor de
muncă ale personalului din cadrul Secretariatului General al
Guvernului și din cadrul structurilor fără personalitate juridică ce
funcționează în aparatul de lucru al Guvernului se aprobă prin
ordin al secretarului general al Guvernului. Încadrarea
personalului, modificarea, suspendarea sau încetarea
raporturilor de serviciu ori, după caz, a raporturilor de muncă ale
personalului din cadrul structurilor cu personalitate juridică ce
funcționează în aparatul de lucru al Guvernului se aprobă prin
ordin al conducătorului acestora.
(3) Fac excepție de la prevederile alin. (2) persoanele care
îndeplinesc funcții de demnitate publică și înalții funcționari
publici, pentru care dispozițiile legale în vigoare se aplică în mod
corespunzător.
(4) Se autorizează Ministerul Finanțelor Publice să introducă
în structura bugetului Secretariatului General al Guvernului și în
anexele la acesta modificările intervenite prin aplicarea
dispozițiilor prezentului articol, la propunerea ordonatorului
principal de credite.

Art. 2. — Litera c) a articolului 15 din Legea nr. 90/2001
privind organizarea și funcționarea Guvernului României și
a ministerelor, publicată în Monitorul Oficial al României,
Partea I, nr. 164 din 2 aprilie 2001, cu modificările și
completările ulterioare, se modifică și va avea următorul
cuprins:
ăc) secretarii de stat și consilierii de stat din cadrul aparatului
de lucru al Guvernului;”.
Art. 3. — Pe data intrării în vigoare a prezentei ordonanțe
de urgență se abrogă:
a) alineatul (2) al articolului 3 din Ordonanța de urgență
a Guvernului nr. 25/2007 privind stabilirea unor măsuri
pentru reorganizarea aparatului de lucru al Guvernului,
publicată în Monitorul Oficial al României, Partea I, nr. 270
din 23 aprilie 2007, aprobată cu modificări și completări prin
Legea nr. 99/2008, cu modificările și completările ulterioare;
b) articolul IX din Ordonanța de urgență a Guvernului
nr. 3/2009 pentru modificarea și completarea unor acte
normative referitoare la organizarea și funcționarea unor
structuri din cadrul aparatului de lucru al Guvernului,
publicată în Monitorul Oficial al României, Partea I, nr. 84
din 11 februarie 2009, cu modificările ulterioare;
c) alineatul (8) al articolului IX din Ordonanța de urgență
a Guvernului nr. 17/2009 privind desființarea Cancelariei
Primului-Ministru și stabilirea unor măsuri pentru
reorganizarea aparatului de lucru al Guvernului, publicată în
Monitorul Oficial al României, Partea I, nr. 145 din 9 martie
2009;

MONITORUL OFICIAL AL ROMÂNIEI, PARTEA I, Nr. 176/20.III.2009
d) alineatul (5) al articolului 7 din Hotărârea Guvernului
nr. 405/2007 privind funcționarea Secretariatului General al

Guvernului, publicată în Monitorul Oficial al României, Partea I,
nr. 302 din 7 mai 2007, cu modificările și completările ulterioare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul finanțelor publice,
Gheorghe Pogea

București, 18 martie 2009.
Nr. 24.

GUVERNUL ROMÂNIEI

HOTĂRÂRE
privind modificarea anexei nr. 3 la Normele metodologice
pentru aplicarea Legii nr. 269/2004 privind acordarea
unui ajutor financiar în vederea stimulării achiziționării de
calculatoare, aprobate prin Hotărârea Guvernului
nr. 1.294/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa nr. 3 la Normele metodologice pentru aplicarea Legii
nr. 269/2004 privind acordarea unui ajutor financiar în vederea stimulării
achiziționării de calculatoare, aprobate prin Hotărârea Guvernului nr. 1.294/2004,
publicată în Monitorul Oficial al României, Partea I, nr. 794 din 27 august 2004, cu
modificările și completările ulterioare, se modifică și se înlocuiește cu anexa care
face parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul educației, cercetării și inovării,
Ecaterina Andronescu
Ministrul finanțelor publice,
Gheorghe Pogea

București, 11 martie 2009.
Nr. 270.

11

12

MONITORUL OFICIAL AL ROMÂNIEI, PARTEA I, Nr. 176/20.III.2009
ANEXĂ
(Anexa nr. 3 la normele metodologice)

M O D E L U L*)

bonului valoric**) pentru acordarea unui ajutor financiar în vederea achiziționării de calculatoare

*) Modelul bonului valoric este reprodus în facsimil.
**) Culoarea fundalului bonului valoric, pentru anul 2009, este albastru deschis.

N O T Ă:

Conform art. I pct. 10 din Hotărârea Guvernului nr. 403/2006 privind modificarea și completarea Normelor metodologice
pentru aplicarea Legii nr. 269/2004 privind acordarea unui ajutor financiar în vederea stimulării achiziționării de calculatoare,
aprobate prin Hotărârea Guvernului nr. 1.294/2004, și pentru aprobarea calendarului desfășurării programului pe anul 2006, modelul
bonului valoric se completează pe verso cu următorul text:
ăa) beneficiarul acestui bon valoric este obligat să îl utilizeze până la data finală pentru achiziționarea de calculatoare
stabilită prin calendarul pentru acordarea unui ajutor financiar în vederea achiziționării de calculatoare, aprobat prin hotărâre a
Guvernului;
b) furnizorul de calculatoare este obligat să transmită bonul valoric către comisiile județene/comisia constituită la nivelul
municipiului București, precum și către comisiile constituite la nivelul instituțiilor de învățământ superior, până la data finală de
depunere, stabilită prin calendarul pentru acordarea unui ajutor financiar în vederea achiziționării de calculatoare, aprobat prin
hotărâre a Guvernului.”

MONITORUL OFICIAL AL ROMÂNIEI, PARTEA I, Nr. 176/20.III.2009

13

GUVERNUL ROMÂNIEI

HOTĂRÂRE
privind unele măsuri pentru continuarea și finalizarea proceselor de privatizare
și monitorizare postprivatizare, aflate în desfășurare, a unora dintre societățile comerciale
transferate la Ministerul Economiei ca urmare a respingerii Ordonanței de urgență a Guvernului
nr. 101/2006 privind reorganizarea Autorității pentru Valorificarea Activelor Statului prin comasarea
prin absorbție cu Oficiul Participațiilor Statului și Privatizării în Industrie prin Legea nr. 308/2008
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se mandatează Autoritatea pentru Valorificarea
Activelor Statului să continue, în numele și pentru Oficiul
Participațiilor Statului și Privatizării în Industrie, procesele de
privatizare și monitorizare postprivatizare aflate în desfășurare
cu privire la operatorii economici transferați la Autoritatea pentru
Valorificarea Activelor Statului ca efect al Ordonanței de urgență
a Guvernului nr. 101/2006 privind reorganizarea Autorității
pentru Valorificarea Activelor Statului prin comasarea prin
absorbție cu Oficiul Participațiilor Statului și Privatizării în
Industrie, respinsă prin Legea nr. 308/2008.
(2) Mandatul Autorității pentru Valorificarea Activelor Statului,
prevăzut la alin. (1), încetează la data de 31 martie 2009.
(3) Până la data prevăzută la alin. (2), între Autoritatea pentru
Valorificarea Activelor Statului și Ministerul Economiei, prin
Oficiul Participațiilor Statului și Privatizării în Industrie, se încheie
protocolul de predare-preluare a documentației aferente
operatorilor economici transferați la Autoritatea pentru
Valorificarea Activelor Statului în condițiile Ordonanței de
urgență a Guvernului nr. 101/2006.
Art. 2. — După încheierea protocolului prevăzut la art. 1,
Ministerul Economiei, prin Oficiul Participațiilor Statului și
Privatizării în Industrie, va continua și va finaliza, în condițiile
legii, procesele de privatizare și monitorizare postprivatizare
aflate în desfășurare cu privire la operatorii economici prevăzuți
la art. 1, etapele parcurse și documentele întocmite în aplicarea
dispozițiilor art. 1 păstrându-și valabilitatea.
Art. 3. — (1) Prin excepție de la prevederile art. 1 alin. (2),
Autoritatea pentru Valorificarea Activelor Statului este mandatată
să continue, în numele și pentru Oficiul Participațiilor Statului și

Privatizării în Industrie, procesul de privatizare declanșat prin
publicarea ofertei de vânzare a pachetului de acțiuni în data de
20 octombrie 2008 și aflat în desfășurare la Societatea
Comercială ăAvioane Craiova” — S.A., până la momentul
transferului dreptului de proprietate asupra acțiunilor.
(2) Mandatul Autorității pentru Valorificarea Activelor Statului
încetează odată cu transferul dreptului de proprietate asupra
acțiunilor. În termen de 10 zile de la transferul dreptului de
proprietate asupra acțiunilor, între Autoritatea pentru
Valorificarea Activelor Statului și Ministerul Economiei, prin
Oficiul Participațiilor Statului și Privatizării în Industrie, se va
încheia un protocol de predare-preluare a documentației
aferente privatizării Societății Comerciale ăAvioane Craiova”—
S.A.
(3) Oficiul Participațiilor Statului și Privatizării în Industrie va
prelua procesul de monitorizare postprivatizare a Societății
Comerciale ăAvioane Craiova” — S.A.
Art. 4. — Mandatul prevăzut la art. 3 alin. (1) încetează și în
situația în care procesul de privatizare aflat în desfășurare nu
se finalizează prin transferul dreptului de proprietate asupra
acțiunilor în termenul de valabilitate a ofertei de vânzare, cel mai
târziu la data de 31 martie 2009. În aceasta situație, în termen
de 10 zile de la expirarea termenului de valabilitate a ofertei de
vânzare prevăzute la art. 3 alin. (1), între Autoritatea pentru
Valorificarea Activelor Statului și Ministerul Economiei, prin
Oficiul Participațiilor Statului și Privatizării în Industrie, se va
încheia un protocol de predare-preluare cu privire la
documentația aferentă privatizării Societății Comerciale
ăAvioane Craiova”— S.A.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Președintele Autorității pentru Valorificarea Activelor Statului,
Mircea Ursache
Ministrul finanțelor publice,
Gheorghe Pogea

București, 11 martie 2009.
Nr. 281.

14

MONITORUL OFICIAL AL ROMÂNIEI, PARTEA I, Nr. 176/20.III.2009

ACTE ALE BIROULUI ELECTORAL CENTRAL
BIROUL ELECTORAL CENTRAL

HOTĂRÂRE
privind aprobarea Regulamentului de organizare și funcționare a birourilor electorale
constituite pentru alegerea membrilor din România în Parlamentul European din anul 2009
Având în vedere prevederile art. 131—149 din Legea nr. 33/2007 privind organizarea și desfășurarea alegerilor pentru
Parlamentul European, cu modificările și completările ulterioare,
în temeiul art. 14 alin. (8) și al art. 141 alin. (5) din Legea nr. 33/2007, cu modificările și completările ulterioare,
Biroul Electoral Central h o t ă r ă ș t e:
Art. 1. — Se aprobă Regulamentul de organizare și
funcționare a birourilor electorale constituite pentru alegerea
membrilor din România în Parlamentul European din anul 2009,

prevăzut în anexa care face parte integrantă din prezenta
hotărâre.
Art. 2. — Prezenta hotărâre se publică în Monitorul Oficial al
României, Partea I.

Președintele Biroului Electoral Central,
judecător Vasile Alixandri
București, 16 martie 2009.
Nr. 1.

ANEXĂ

REGULAMENT

de organizare și funcționare a birourilor electorale constituite pentru alegerea membrilor din România
în Parlamentul European din anul 2009
CAPITOLUL I
Dispoziții generale
Art. 1. — (1) Birourile electorale sunt alcătuite numai din
cetățeni cu drept de vot. Candidații în alegeri, soțul/soția, rudele
și afinii acestora până la gradul al doilea inclusiv nu pot fi membri
ai birourilor electorale.
(2) În îndeplinirea atribuțiilor ce le revin, membrii birourilor
electorale exercită o funcție ce implică autoritatea de stat.
Exercitarea corectă și imparțială a funcției de membru al biroului
electoral este obligatorie. Nerespectarea acestei obligații atrage
răspunderea juridică, civilă sau penală, după caz.
Art. 2. — Reprezentanții partidelor politice, alianțelor politice
și alianțelor electorale, precum și ai organizațiilor cetățenilor
aparținând minorităților naționale în birourile electorale nu pot
primi și nu pot exercita alte însărcinări în afara celor prevăzute
de lege.
Art. 3. — (1) Reprezentanții partidelor politice, alianțelor
politice și alianțelor electorale în birourile electorale pot fi înlocuiți
la cererea celor care i-au propus, în condițiile art. 133 alin. (2) din
Legea nr. 33/2007 privind organizarea și desfășurarea alegerilor
pentru Parlamentul European, cu modificările și completările
ulterioare. Biroul electoral din care face parte acesta ia act de
înlocuirea reprezentantului.

(2) Calitatea de membru al unui birou electoral încetează de
drept în condițiile art. 133 alin. (3) din Legea nr. 33/2007, cu
modificările și completările ulterioare.
Art. 4. — (1) Birourile electorale lucrează legal în prezența
majorității membrilor care le compun.
(2) Ședințele birourilor electorale sunt conduse de președinți
sau de locțiitorii acestora.
(3) În lipsa președintelui biroului electoral, atribuțiile acestuia
sunt îndeplinite de locțiitorul său.
Art. 5. — Prezența la ședințe a membrilor birourilor electorale
este obligatorie. În cazuri justificate, președinții birourilor
electorale pot aproba ca unii membri ai acestora să lipsească de
la ședință.
Art. 6. — (1) Convocarea membrilor birourilor electorale în
ședință se face telefonic sau prin orice alt mijloc, de regulă cu cel
puțin 6 ore înainte, cu excepția situațiilor urgente, când se face
de îndată de către președinte.
(2) În convocare se precizează ora, motivul, locul de
desfășurare a ședinței și se comunică materialele ce sunt
propuse a fi luate în discuție.
Art. 7. — (1) Proiectul ordinii de zi a ședinței se propune de
către președinte și se aprobă cu votul majorității membrilor
prezenți.

MONITORUL OFICIAL AL ROMÂNIEI, PARTEA I, Nr. 176/20.III.2009
(2) Membrii biroului electoral pot face propuneri pentru
completarea ordinii de zi sau pentru eliminarea unora dintre
problemele înscrise în aceasta.
(3) Propunerile de modificare a ordinii de zi se supun
aprobării biroului electoral. Dacă acestea sunt aprobate,
președintele este obligat să le supună dezbaterii.
Art. 8. — (1) Propunerile se supun dezbaterii biroului
electoral în ordinea în care acestea au fost înscrise pe ordinea
de zi.
(2) Schimbarea ordinii de dezbatere a problemelor înscrise
pe ordinea de zi se poate face numai cu aprobarea membrilor
biroului electoral, la propunerea președintelui, locțiitorului sau a
unuia dintre membri.
Art. 9. — (1) Membrii biroului electoral pot participa la
dezbateri în ordinea înscrierii la cuvânt, care se acordă numai de
către președinte.
(2) În luările de cuvânt, membrii birourilor electorale se
limitează strict la problema pusă în discuție.
(3) Președintele poate limita sau retrage cuvântul acordat, în
situația în care vorbitorul se abate de la subiectul aflat în
discuție. Dacă cel în cauză nu se supune, președintele poate
suspenda ședința.
Art. 10. — (1) În îndeplinirea atribuțiilor prevăzute de Legea
nr. 33/2007, cu modificările și completările ulterioare, precum și
în soluționarea întâmpinărilor și contestațiilor, birourile electorale
adoptă decizii cu votul majorității membrilor prezenți. Votul se
exprimă deschis și poate fi numai ăpentru” sau ăîmpotrivă”.
(2) În caz de egalitate de voturi, votul președintelui este
hotărâtor.
(3) Deciziile se semnează de președinte, de locțiitorul
acestuia și de membri.
(4) Lipsa semnăturilor unor membri nu influențează
valabilitatea deciziei, dacă aceasta a fost adoptată în condițiile
alin. (1) și cu respectarea dispozițiilor art. 4 alin. (1).
(5) Deciziile se aduc la cunoștința publică prin afișare sau
prin orice mijloc de publicitate.
Art. 11. — (1) Birourile electorale sunt obligate să țină
evidența întâmpinărilor, contestațiilor și a altor cereri privind
procesul electoral, precum și a deciziilor și hotărârilor adoptate.
(2) După fiecare ședință, birourile electorale întocmesc un
proces-verbal de ședință, care se semnează de președinte și
de persoana care l-a întocmit. Acesta poate fi consultat, la
cerere, de către membrii biroului electoral și nu poate fi făcut
public.
Art. 12. — (1) Durata programului zilnic de lucru cu publicul
se afișează la sediile birourilor electorale și este respectată cu
strictețe. Acesta nu poate avea mai puțin de 6 ore și trebuie fixat
între orele 10,00—17,00.
(2) În zilele în care se împlinesc termene privind activități
care țin de competența lor, birourile electorale își încheie
programul de lucru cu publicul la ora 24,00.
(3) În ziua votării, birourile electorale asigură permanența.
CAPITOLUL II
Dispoziții speciale
Art. 13. — (1) În aplicarea prevederilor Legii nr. 33/2007, cu
modificările și completările ulterioare, precum și pentru
soluționarea întâmpinărilor și a contestațiilor pe care este
competent să le soluționeze, Biroul Electoral Central adoptă

15

decizii care sunt obligatorii pentru toate autoritățile, instituțiile
publice, birourile electorale, organismele cu atribuții în materie
electorală și competitorii electorali la care se referă de la data
aducerii la cunoștința publică.
(2) Pentru interpretarea unitară a legii, Biroul Electoral
Central adoptă hotărâri care sunt general obligatorii și se publică
în Monitorul Oficial al României, Partea I.
(3) Hotărârile se semnează de președinte, de locțiitorul
acestuia și de membri. Lipsa semnăturilor unor membri nu
influențează valabilitatea hotărârii, dacă aceasta a fost adoptată
în condițiile art. 10 alin. (1) și cu respectarea dispozițiilor art. 4
alin. (1).
Art. 14. — (1) Biroul Electoral Central are un purtător de
cuvânt desemnat din rândul membrilor săi prin votul majorității
membrilor prezenți.
(2) Purtătorul de cuvânt este singurul membru al Biroului
Electoral Central abilitat să transmită punctul de vedere oficial al
acestuia către mass-media.
Art. 15. — Președinții birourilor electorale stabilesc care
dintre problemele cu care acestea au fost sesizate sunt de
natură a fi supuse dezbaterii biroului electoral și rezolvabile prin
decizie, respectiv decizie/hotărâre, în cazul Biroului Electoral
Central.
Art. 16. — La propunerea Biroului Electoral Central,
președintele poate desemna unul sau mai mulți membri pentru
întocmirea unor puncte de vedere asupra problemelor în
discuție.
Art. 17. — În îndeplinirea atribuțiilor prevăzute de lege,
precum și în soluționarea întâmpinărilor și a contestațiilor pe
care sunt competente să le soluționeze, birourile electorale
județene, biroul electoral pentru secțiile de votare din străinătate
și birourile electorale de sector adoptă decizii, care sunt
obligatorii în raza de competență a acestora pentru toate
birourile electorale ale secțiilor de votare, competitorii electorali,
autoritățile și instituțiile publice la care se referă.
Art. 18. — Deciziile adoptate de birourile electorale județene,
birourile electorale de sector și biroul electoral pentru secțiile de
votare din străinătate devin executorii de la datele la care expiră
termenele de contestare a acestora.
Art. 19. — Birourile electorale ale secțiilor de votare din țară
nu pot funcționa cu mai puțin de 5 membri, respectiv președinte,
locțiitorul acestuia și 3 reprezentanți ai partidelor politice,
alianțelor politice și alianțelor electorale, precum și ai
organizațiilor cetățenilor aparținând minorităților naționale care
participă la alegeri. Birourile electorale ale secțiilor de votare din
străinătate nu pot funcționa cu mai puțin de 3 membri, respectiv
președintele și 2 membri.
Art. 20. — Birourile electorale județene, birourile electorale
ale sectoarelor municipiului București, biroul electoral pentru
secțiile de votare din străinătate și birourile electorale ale
secțiilor de votare își încetează activitatea după data predării
către birourile electorale ierarhic superioare a proceselorverbale de consemnare și centralizare a rezultatelor votării, pe
care le-au întocmit, cu condiția confirmării lipsei oricăror erori
sau neconcordanțe în acestea.
Art. 21. — Biroul Electoral Central își încetează activitatea în
termen de 48 de ore de la publicarea în Monitorul Oficial al
României, Partea I, a rezultatului alegerilor, potrivit prevederilor
legale.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

5
1
5
5
5
5
1
—
—

Greutate
medie/apariție
(grame)

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

ANUNȚ
În vederea contractării de abonamente la publicațiile legislative ale ăMonitorului
Oficial” R.A., vă solicităm să transmiteți comenzile dumneavoastră către distribuitorii
autorizați menționați pe site-ul www.monitoruloficial.ro sau direct la fax 021.318.51.15 ori
e-mail: abonamente_monitor@ramo.ro, până cel târziu pe data de 15 a lunii anterioare
perioadei de abonare, iar plata integrală a comenzii, până cel târziu pe data de 22 a lunii
anterioare perioadei de abonare.
Vă stăm la dispoziție pentru informații suplimentare la telefon 021.318.51.28,
021.318.51.29, fax 021.318.51.15, e-mail: abonamente_monitor@ramo.ro

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 176/20.III.2009 conține 16 pagini.

Prețul: 3,20 lei

&JUYDGY|428980]
ISSN 1453—4495

