Anul 177 (XXI) — Nr. 763

PARTEA I

LEGI, DECRETE, HOTĂRÂRI ȘI ALTE ACTE

Luni, 9 noiembrie 2009

SUMAR

Nr.

6.

Pagina
DECIZII
— Decizie privind asigurarea conducerii Senatului în
perioada 9—11 noiembrie 2009 ................................

DECIZII ALE CURȚII CONSTITUȚIONALE
Decizia nr. 1.103 din 8 septembrie 2009 referitoare la excepția
de neconstituționalitate a dispozițiilor art. III din
Ordonanța de urgență a Guvernului nr. 75/2008 privind
stabilirea de măsuri pentru soluționarea unor aspecte
financiare în sistemul justiției și ale Ordonanței
Guvernului nr. 22/2002 privind executarea obligațiilor
de plată ale instituțiilor publice, stabilite prin titluri
executorii ....................................................................

Pagina

2–4

4–5

Decizia nr. 1.260 din 8 octombrie 2009 referitoare la excepția
de neconstituționalitate a prevederilor art. 27 din
Ordonanța Guvernului nr. 2/2001 privind regimul juridic
al contravențiilor ........................................................

1

Decizia nr. 1.252 din 6 octombrie 2009 referitoare la excepția
de neconstituționalitate a prevederilor art. 36 alin. (1)
din Ordonanța de urgență a Guvernului nr. 195/2002
privind circulația pe drumurile publice ........................

6–7

Decizia nr. 1.274 din 8 octombrie 2009 referitoare la excepția
de neconstituționalitate a dispozițiilor art. 19 și art. 34
din Ordonanța Guvernului nr. 2/2001 privind regimul
juridic al contravențiilor ..............................................

7–8

DECIZII
PARLAMENTUL ROMÂNIEI
S E N AT U L

DECIZIE
privind asigurarea conducerii Senatului
în perioada 9—11 noiembrie 2009
În conformitate cu art. 40 alin. (2) din Regulamentul Senatului,
președintele Senatului d e c i d e:
Articol unic. — În perioada 9—11 noiembrie 2009, conducerea Senatului va
fi asigurată de domnul senator Teodor Viorel Meleșcanu, vicepreședinte al
Senatului.
PREȘEDINTELE SENATULUI

MIRCEA-DAN GEOANĂ
București, 9 noiembrie 2009.
Nr. 6.

2

MONITORUL OFICIAL AL ROMÂNIEI, PARTEA I, Nr. 763/9.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.103
din 8 septembrie 2009

referitoare la excepția de neconstituționalitate a dispozițiilor art. III din Ordonanța de urgență
a Guvernului nr. 75/2008 privind stabilirea de măsuri pentru soluționarea unor aspecte financiare
în sistemul justiției și ale Ordonanței Guvernului nr. 22/2002 privind executarea obligațiilor de plată
ale instituțiilor publice, stabilite prin titluri executorii
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. III din Ordonanța de urgență a Guvernului
nr. 75/2008 privind stabilirea de măsuri pentru soluționarea unor
aspecte financiare în sistemul justiției și ale Ordonanței
Guvernului nr. 22/2002 privind executarea obligațiilor de plată
ale instituțiilor publice, stabilite prin titluri executorii, excepție
ridicată de Alina Izabela Stănescu, Aida Iolanda Slate, Claudiu
Răpeanu, Alexandru Gârbă, Daniela Ivan, Erich Emilian
Măstacan, Florina Izabela Cîrstea, Andreea Bianca Stoianoglu,
Mirela Simona Vasile Cristea, Lavinia Magdalena Pătrășchioiu,
Angelica Vali Vamvu, Mihaela Ciobanu și Lucian Mihali Viorescu
în Dosarul nr. 9.298/302/2008 al Judecătoriei Constanța —
Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 2.267D/2009, având ca obiect excepția de neconstituționalitate
a dispozițiilor art. III din Ordonanța de urgență a Guvernului
nr. 75/2008 privind stabilirea de măsuri pentru soluționarea unor
aspecte financiare în sistemul justiției, excepție ridicată, din
oficiu, de Tribunalul Timiș — Secția comercială și de contencios
administrativ în Dosarul nr. 2.661/55/2008.
La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea Dosarului
nr. 2.267D/2009 la Dosarul nr. 1.555D/2009, având în vedere
că acestea au un obiect parțial identic.
Reprezentantul Ministerului Publica arată că este de acord
cu conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 2.267D/2009 la
Dosarul nr. 1.555D/2009, care este primul înregistrat.
Cauza fiind în stare de judecată, reprezentantul Ministerului
Public pune concluzii de respingere ca devenită inadmisibilă a
excepției de neconstituționalitate a dispozițiilor art. III din
Ordonanța de urgență a Guvernului nr. 75/2008, având în
vedere Decizia Curții Constituționale nr. 784/2009, și de
respingere ca neîntemeiată a excepției de neconstituționalitate
a dispozițiilor Ordonanței Guvernului nr. 22/2002.

C U R T E A,

având în vedere actele și lucrările dosarelor, constată
următoarele:
Prin Încheierea din 9 martie 2009, pronunțată în Dosarul
nr. 9.298/302/2008, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. III din Ordonanța de
urgență a Guvernului nr. 75/2008 și ale art. I din Legea
nr. 110/2007 pentru modificarea și completarea Ordonanței
Guvernului nr. 22/2002 privind executarea obligațiilor de
plată ale instituțiilor publice, stabilite prin titluri executorii,
excepție ridicată de Alina Izabela Stănescu, Aida Iolanda Slate,
Claudiu Răpeanu, Alexandru Gârbă, Daniela Ivan, Erich Emilian
Măstacan, Florina Izabela Cîrstea, Andreea Bianca Stoianoglu,
Mirela Simona Vasile Cristea, Lavinia Magdalena Pătrășchioiu,
Angelica Vali Vamvu, Mihaela Ciobanu și Lucian Mihali Viorescu
într-o cauză având ca obiect judecarea unei contestații la
executare silită.
Prin Încheierea din 20 martie 2009, pronunțată în Dosarul
nr. 2.661/55/2008, Tribunalul Timiș — Secția comercială și de
contencios administrativ a sesizat Curtea Constituțională
cu excepția de neconstituționalitate a dispozițiilor art. III din
Ordonanța de urgență a Guvernului nr. 75/2008, excepție
ridicată, din oficiu, de instanța de judecată într-o cauză având ca
obiect judecarea unei contestații la executare silită.
În motivarea excepției de neconstituționalitate autorii
acesteia susțin, în esență, că dispozițiile de lege criticate sunt
neconstituționale, deoarece Guvernul nu a fost abilitat de
Parlament să reglementeze prin ordonanță eșalonarea plății
drepturilor salariale la care se referă Ordonanța de urgență a
Guvernului nr. 75/2008 și se creează un regim juridic diferențiat,
fără justificare, între creditorii drepturilor menționate în funcție
de data ordonanței, se nesocotește autoritatea hotărârilor
judecătorești care sunt executorii de drept și se încalcă principiul
constituțional al ocrotirii egale a dreptului de proprietate,
indiferent de titularul acestui drept. În ceea ce privește
Ordonanța Guvernului nr. 22/2002, așa cum a fost modificată și
completată prin Legea nr. 110/2007, susțin că aceasta exclude
posibilitatea aplicării dispozițiilor de drept comun privind
executarea obligațiilor de plată ale instituțiilor publice, care sunt
în felul acesta apărate printr-un regim preferențial.
Judecătoria Constanța — Secția civilă apreciază că
excepția de neconstituționalitate este întemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. III din
Ordonanța de urgență a Guvernului nr. 75/2008 sunt

MONITORUL OFICIAL AL ROMÂNIEI, PARTEA I, Nr. 763/9.XI.2009
neconstituționale, dar, având în vedere Decizia Curții
Constituționale nr. 784/2009, excepția de neconstituționalitate a
acestora a devenit inadmisibilă. În ceea ce privește dispozițiile
art. I din Legea nr. 110/2007, consideră că acestea sunt
constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum este
menționat în încheierea de sesizare, îl constituie dispozițiile
art. III din Ordonanța de urgență a Guvernului nr. 75/2008 și
art. I din Legea nr. 110/2007. Din analiza susținerilor autorului
excepției rezultă că, în realitate, sunt criticate prevederile art. III
din Ordonanța de urgență a Guvernului nr. 75/2008 privind
stabilirea de măsuri pentru soluționarea unor aspecte financiare
în sistemul justiției, publicată în Monitorul Oficial al României,
Partea I, nr. 462 din 20 iunie 2008, aprobată cu modificări și
completări prin Legea nr. 76/2009, publicată în Monitorul Oficial
al României, Partea I, nr. 231 din 8 aprilie 2009, și ale
Ordonanței Guvernului nr. 22/2002 privind executarea obligațiilor
de plată ale instituțiilor publice, stabilite prin titluri executorii
(art. 1—5), publicată în Monitorul Oficial al României, Partea I,
nr. 81 din 1 februarie 2002, astfel cum a fost modificată și
completată prin art. I din Legea nr. 110/2007, publicată în
Monitorul Oficial al României, Partea I, nr. 300 din 5 mai 2007.
Textele de lege considerate a fi neconstituționale au
următorul conținut:
— Art. III din Ordonanța de urgență a Guvernului nr. 75/2008:
ă(1) Plata sumelor prevăzute în titlurile executorii emise până la
intrarea în vigoare a prezentei ordonanțe de urgență, având ca
obiect acordarea unor drepturi de natură salarială stabilite în
favoarea personalului din sistemul justiției, se va realiza,
eșalonat, în termen de 18 luni de la intrarea în vigoare a
prezentei ordonanțe de urgență, modalitatea de eșalonare fiind
stabilită prin ordin comun al ministrului justiției, ministrului
economiei și finanțelor, președintelui Consiliului Superior al
Magistraturii, președintelui Înaltei Curți de Casație și Justiție și
al procurorului general al Parchetului de pe lângă Înalta Curte de
Casație și Justiție.
(2) Ordinul prevăzut la alin. (1) se emite în termen de 15 zile
de la intrarea în vigoare a prezentei ordonanțe de urgență și va
fi comunicat executorilor judecătorești, precum și trezoreriei ori
instituției bancare unde debitorii au deschise conturi.”
Ordonanța Guvernului nr. 22/2002, cu modificările și
completările ulterioare, are următorul conținut:
Art. 1: ăCreanțele stabilite prin titluri executorii în sarcina
instituțiilor publice se achită din sumele aprobate prin bugetele
acestora, de la titlurile de cheltuieli la care se încadrează
obligația de plată respectivă.”
Art. 2: ăDacă executarea creanței stabilite prin titluri executorii
nu începe sau continuă din cauza lipsei de fonduri, instituția
debitoare este obligată ca, în termen de 6 luni, să facă

3

demersurile necesare pentru a-și îndeplini obligația de plată.
Acest termen curge de la data la care debitorul a primit somația
de plată comunicată de organul competent de executare, la
cererea creditorului.”
Art. 3: ăÎn cazul în care instituțiile publice nu își îndeplinesc
obligația de plată în termenul prevăzut la art. 2, creditorul va
putea solicita efectuarea executării silite potrivit Codului de
procedură civilă și/sau potrivit altor dispoziții legale aplicabile în
materie.”
Art. 4: ăOrdonatorii principali de credite bugetare au obligația
să dispună toate măsurile ce se impun, inclusiv virări de credite
bugetare, în condițiile legii, pentru asigurarea în bugetele proprii
și ale instituțiilor din subordine a creditelor bugetare necesare
pentru efectuarea plății sumelor stabilite prin titluri executorii.
(2) Virările de credite bugetare prevăzute la alin. (1) se pot
efectua pe parcursul întregului an bugetar, prin derogare de la
prevederile art. 47 din Legea nr. 500/2002 privind finanțele
publice, cu modificările ulterioare, și ale art. 49 din Legea
nr. 273/2006 privind finanțele publice locale.”
Art. 5: ăCreditorul și debitorul pot conveni asupra altui termen
decât cel prevăzut la art. 2, precum și asupra unor alte condiții
de îndeplinire a oricăror obligații stabilite prin titlul executoriu.”
Autorii excepției de neconstituționalitate consideră că aceste
dispoziții contravin dispozițiilor constituționale cuprinse în art. 1
alin. (4) referitor la separația și echilibrul puterilor, art. 16 alin. (1)
privind egalitatea în drepturi, art. 21 referitoare la accesul liber
la justiție, art. 44 alin. (2) privind garantarea proprietății private
și art. 53 referitoare la restrângerea exercițiului unor drepturi sau
al unor libertăți.
Examinând excepția de neconstituționalitate, Curtea reține
următoarele:
I. Prin Decizia nr. 784/2009, publicată în Monitorul Oficial al
României, Partea I, nr. 466 din 7 iulie 2009, Curtea a admis
excepția de neconstituționalitate a dispozițiilor art. III din
Ordonanța de urgență a Guvernului nr. 75/2008, întrucât
eșalonarea plății sumelor prevăzute în titlurile executorii emise
până la intrarea în vigoare a ordonanței de urgență, având ca
obiect acordarea unor drepturi de natură salarială stabilite în
favoarea personalului din sistemul justiției, nu a fost determinată
de necesitatea unei situații extraordinare a cărei reglementare
nu putea fi amânată, ceea ce contravine prevederilor art. 115
alin. (4) teza întâi din Constituție.
Având în vedere dispozițiile art. 29 alin. (3) din Legea
nr. 47/1992, potrivit cărora nu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale, și ținând cont de faptul că
data încheierilor prin care a fost sesizată Curtea Constituțională
este anterioară datei publicării în Monitorul Oficial al României,
Partea I, a deciziei prin care s-a constatat neconstituționalitatea
textului de lege criticat, Curtea observă că excepția de
neconstituționalitate a dispozițiilor art. III din Ordonanța de
urgență a Guvernului nr. 75/2008 a devenit inadmisibilă, urmând
a o respinge ca atare.
II. Cât privește excepția de neconstituționalitate a
prevederilor Ordonanței Guvernului nr. 22/2002 (art. 1—5),
Curtea constată că, prin aceeași decizie, a reținut că dispozițiile
criticate referitoare la procedura executării obligațiilor de plată
ale instituțiilor publice se aplică fără nicio discriminare tuturor
creditorilor instituțiilor publice, acestea fiind conforme cu
prevederile art. 16 și art. 44 alin. (2) din Constituție.
Întrucât nu au intervenit elemente noi, de natură să modifice
jurisprudența Curții, atât soluția, cât și considerentele deciziei
menționate sunt valabile și în prezenta cauză.

4

MONITORUL OFICIAL AL ROMÂNIEI, PARTEA I, Nr. 763/9.XI.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a dispozițiilor art. III din Ordonanța de urgență a
Guvernului nr. 75/2008 privind stabilirea de măsuri pentru soluționarea unor aspecte financiare în sistemul justiției, excepție ridicată
de Alina Izabela Stănescu, Aida Iolanda Slate, Claudiu Răpeanu, Alexandru Gârbă, Daniela Ivan, Erich Emilian Măstacan, Florina
Izabela Cîrstea, Andreea Bianca Stoianoglu, Mirela Simona Vasile Cristea, Lavinia Magdalena Pătrășchioiu, Angelica Vali Vamvu,
Mihaela Ciobanu și Lucian Mihali Viorescu în Dosarul nr. 9.298/302/2008 al Judecătoriei Constanța — Secția civilă și, din oficiu,
de Tribunalul Timiș — Secția comercială și de contencios administrativ în Dosarul nr. 2.661/55/2008.
2. Respinge, ca fiind neîntemeiată, excepția de neconstituționalitate a dispozițiilor Ordonanței Guvernului nr. 22/2002
privind executarea obligațiilor de plată ale instituțiilor publice, stabilite prin titluri executorii, excepție ridicată de Alina Izabela
Stănescu, Aida Iolanda Slate, Claudiu Răpeanu, Alexandru Gârbă, Daniela Ivan, Erich Emilian Măstacan, Florina Izabela Cîrstea,
Andreea Bianca Stoianoglu, Mirela Simona Vasile Cristea, Lavinia Magdalena Pătrășchioiu, Angelica Vali Vamvu, Mihaela Ciobanu
și Lucian Mihali Viorescu în Dosarul nr. 9.298/302/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.252
din 6 octombrie 2009

referitoare la excepția de neconstituționalitate a prevederilor art. 36 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 36 alin. (1) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Eugenia Șerban în Dosarul
nr. 22.711/212/2008 al Judecătoriei Constanța — Secția civilă.
La apelul nominal se constată lipsa părților față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate,
deoarece
textul
legal
criticat
reglementează obligația pozitivă a statului de ocrotire a sănătății
publice și a securității persoanelor pe drumurile publice, ceea
ce nu poate fi contrar prevederilor Constituției.

C U R T E A,

având în vedere actele și lucrările dosarului, reține următoarele:
Prin Încheierea din 10 februarie 2009, pronunțată în Dosarul
nr. 22.711/212/2008, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 36 alin. (1) din
Ordonanța de urgență a Guvernului nr. 195/2002 privind
circulația pe drumurile publice.
Excepția de neconstituționalitate a fost ridicată de Eugenia
Șerban într-o cauză având ca obiect soluționarea unei plângeri
contravenționale.
În motivarea excepției de neconstituționalitate autorul
acesteia susține că textul de lege criticat, care prevede obligația
conducătorilor de autovehicule să poarte centură de siguranță în
timpul circulației pe drumurile publice, contravine, datorită
sancțiunii complementare corespunzătoare nerespectării
acestei obligații, constând în suspendarea dreptului de a
conduce pentru o perioadă de 90 de zile, principiului
proporționalității ce rezultă din textul art. 53 din Constituție,
deoarece această măsură administrativă este cu mult mai
severă decât sancțiunea contravențională principală — amenda
contravențională — și chiar decât pedepse prevăzute în Codul
penal, fără a exista o corelație între fapta săvârșită și sancțiunea
aplicată. În acest sens sunt invocate principiul egalității, al
accesului liber la justiție, al exercitării drepturilor și libertăților
cetățenești cu bună-credință, precum și al imparțialității și
unicității justiției.

MONITORUL OFICIAL AL ROMÂNIEI, PARTEA I, Nr. 763/9.XI.2009
Judecătoria Constanța — Secția civilă, în opinia
exprimată, apreciază că excepția este neîntemeiată. Măsura
contestată este în acord cu exigențele Uniunii Europene în
materie, iar Curtea Constituțională s-a pronunțat constant în
același sens.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, consideră că excepția
de neconstituționalitate este neîntemeiată, reamintind, în acest
sens, considerentele reținute de Curtea Constituțională cu
prilejul pronunțării Deciziei nr. 1.172/2007.
Avocatul Poporului, în punctul său de vedere, apreciază că
dispozițiile art. 36 alin. (1) din Ordonanța de urgență a
Guvernului nr. 195/2002 privind circulația pe drumurile publice
sunt constituționale. Acestea conțin norme aplicabile tuturor
destinatarilor săi în egală măsură și fără a îngrădi liberul acces
la justiție sau a pune în discuție restrângeri ale exercițiului altor
drepturi sau libertăți fundamentale. Cât privește dispozițiile
art. 57 și ale art. 124 din Constituție, invocate, consideră că nu
sunt incidente în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 36 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu următorul conținut:
— Art. 36 alin. (1): ă(1) Conducătorii de autovehicule și
persoanele care ocupă locuri prevăzute prin construcție cu
centuri sau dispozitive de siguranță omologate trebuie să le
poarte în timpul circulației pe drumurile publice, cu excepția
cazurilor prevăzute în regulament.”
În opinia autorului excepției de neconstituționalitate, textul de
lege menționat contravine dispozițiilor constituționale ale art. 16

5

alin. (1) și (2) privind egalitatea în drepturi a cetățenilor,
art. 21 alin. (1)—(3) referitoare la accesul liber la justiție,
art. 53 — ăRestrângerea exercițiului unor drepturi sau al unor
libertăți”, art. 57 – ăExercitarea drepturilor și a libertăților” și ale
art. 124 alin. (2) potrivit cărora ăJustiția este unică, imparțială și
egală pentru toți.”
Analizând excepția de neconstituționalitate, Curtea
Constituțională constată că, în realitate, critica autorului
excepției vizează dimensiunea sancțiunii contravenționale
complementare aplicate pentru nerespectarea prevederilor
art. 36 alin. (1) din Ordonanța de urgență a Guvernului
nr. 195/2002 privind regimul circulației pe drumurile publice, și
nu conținutul normativ al acestui din urmă text legal.
Or, Curtea constată că întinderea și proporționalitatea
aplicării unei sancțiuni complementare, constând, în cazul de
față, în suspendarea dreptului de a conduce autovehicule pentru
o perioadă de 90 de zile, nu reprezintă o problemă de
constituționalitate, ci de aplicare a legii, asupra căreia urmează
să se pronunțe instanța de judecată învestită cu soluționarea
litigiului pe parcursul căruia a fost invocată prezenta excepție de
neconstituționalitate.
Dispozițiile art. 36 alin. (1) din Ordonanța de urgență a
Guvernului nr. 195/2002, criticate, nu reglementează sancțiunea
complementară la care se referă autorul excepției, ci prevăd
obligația conducătorilor de autovehicule și a persoanelor care
ocupă locuri prevăzute prin construcție cu centuri sau dispozitive
de siguranță omologate să le poarte în timpul circulației pe
drumurile publice, text ce nu conține norme contrare principiului
egalității, accesului liber la justiție, principiului exercitării
drepturilor și libertăților cetățenești cu bună-credință, precum și
al imparțialității și unicității justiției. De altfel, în legătură cu
aceste dispoziții, Curtea Constituțională a reținut, prin Decizia
nr. 689 din 11 septembrie 2007, publicată în Monitorul Oficial al
României, Partea I, nr. 717 din 23 octombrie 2007, că acestea
conțin ămăsuri de ordin legislativ menite să asigure protejarea
vieții, sănătății și integrității fizice a persoanelor”, legislația
internă în materie fiind astfel în concordanță cu exigențele
Uniunii Europene sub aspectul implementării prevederilor
Directivei Consiliului Uniunii Europene din 16 decembrie 1991
de apropiere a legislațiilor statelor membre privind utilizarea
obligatorie a centurii de siguranță în vehiculele cu o capacitate
mai mică de 3,5 tone (publicată în Jurnalul Oficial al Comunităților
Europene seria L nr. 373/26 din 31 decembrie 1991). Cu același
prilej, Curtea a mai reținut că necesitatea impunerii unei astfel
de obligații a fost ădovedită de studii care au relevat că purtarea
centurilor sau a dispozitivelor de siguranță reduce riscul
producerii unor accidente mortale sau cu consecințe grave pe
drumurile publice.”

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 36 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Eugenia Șerban în Dosarul nr. 22.711/212/2008 al
Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

6

MONITORUL OFICIAL AL ROMÂNIEI, PARTEA I, Nr. 763/9.XI.2009
CURTEA CONSTITUȚIONALĂ

D E C I Z I A Nr. 1.260
din 8 octombrie 2009

referitoare la excepția de neconstituționalitate a prevederilor art. 27 din Ordonanța Guvernului
nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 27 din Ordonanța Guvernului nr. 2/2001
privind regimul juridic al contravențiilor, excepție ridicată din
oficiu de Judecătoria Bozovici în Dosarul său nr. 3.085/290/2008.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că aspectele evidențiate în motivarea acesteia
reprezintă probleme ce țin de interpretarea și aplicarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2009, pronunțată în Dosarul
nr. 3.085/290/2008, Judecătoria Bozovici a sesizat Curtea
Constituțională cu excepția de neconstituționalitate a
prevederilor art. 27 din Ordonanța Guvernului nr. 2/2001
privind regimul juridic al contravențiilor. Excepția de
neconstituționalitate a fost ridicată de instanță, din oficiu, într-o
cauză având ca obiect soluționarea unei plângeri
contravenționale.
În motivarea excepției de neconstituționalitate instanța
susține, în esență, că textul de lege criticat contravine
dispozițiilor art. 21 din Constituție și celor ale art. 6 din Convenția
pentru apărarea drepturilor omului și a libertăților fundamentale,
întrucât permite ca martorul care semnează procesul-verbal de
afișare a procesului-verbal de contravenție să facă parte din
instituția care procedează la afișare, instituție din care face parte
și agentul constatator și care ulterior figurează ca parte adversă
în procesul pe care îl declanșează contravenientul căruia i s-a
comunicat procesul-verbal prin această modalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale. Consideră că acestea nu îngrădesc
accesul liber la justiție și dreptul la un proces echitabil, întrucât
art. 31 din ordonanță recunoaște oricărei persoane, identificată
ca autor al unei contravenții și sancționată ca atare printr-un
proces-verbal încheiat de organul competent, posibilitatea de a
se plânge împotriva acestuia instanței judecătorești, declanșând
în acest mod faza judiciară a acțiunii administrative, în care

beneficiază de toate garanțiile care condiționează dreptul la un
proces echitabil.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere a
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 27 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, care au următorul
conținut:
— Art. 27: ăComunicarea procesului-verbal și a înștiințării de
plată se face prin poștă, cu aviz de primire, sau prin afișare la
domiciliul sau la sediul contravenientului. Operațiunea de afișare
se consemnează într-un proces-verbal semnat de cel puțin un
martor.”
În opinia instanței de judecată, autoare a excepției de
neconstituționalitate, sunt încălcate prevederile din Legea
fundamentală cuprinse la art. 21 — ăAccesul liber la justiție” și
cele ale art. 6 din Convenția pentru apărarea drepturilor omului
și a libertăților fundamentale referitoare la dreptul la un proces
echitabil.
Examinând excepția de neconstituționalitate, Curtea observă
că instanța care a ridicat din oficiu excepția își argumentează
critica de neconstituționalitate prin referire la o situație
particulară ce poate apărea în practică, individualizându-și
motivarea excepției pe speța concretă ce constituie obiectul
litigiului aflat pe rolul său. Astfel, are în vedere situația martorului
care este salariat al instituției care a procedat la afișarea
procesului-verbal de contravenție, asupra căruia planează o
suspiciune generată de posibilul interes pe care acesta îl are în
cauză, ca urmare a faptului că o parte din suma reprezentând
cuantumul amenzii contravenționale se face venit la bugetul
instituției din care face parte, buget din care este și el plătit.
Aceasta nu reprezintă însă o problemă de constituționalitate,
ci o chestiune de apreciere a circumstanțelor concrete ce
conturează fondul litigiului, instanței înseși revenindu-i
competența de a stabili dacă și în ce măsură martorul respectiv
este credibil și dacă, în consecință, au fost întrunite, în speță,
condițiile prevăzute de lege în ceea ce privește operațiunea de
afișare, ca etapă în soluționarea plângerii împotriva procesuluiverbal de constatare, stabilire și sancționare a contravenției.
De altfel, prin Decizia nr. 467 din 6 iunie 2006, publicată în
Monitorul Oficial al României, Partea I, nr. 559 din 28 iunie 2006,
Curtea a reținut că afișarea, ca modalitate de comunicare a
procesului-verbal de constatare și sancționare a contravenției,
satisface pe deplin cerințele procedurale care să asigure
contravenientului exercitarea atât a dreptului de acces liber la
justiție, cât și a dreptului de apărare.

MONITORUL OFICIAL AL ROMÂNIEI, PARTEA I, Nr. 763/9.XI.2009

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 27 din Ordonanța Guvernului nr. 2/2001 privind regimul
juridic al contravențiilor, excepție ridicată din oficiu de Judecătoria Bozovici în Dosarul său nr. 3.085/290/2008.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.274
din 8 octombrie 2009

referitoare la excepția de neconstituționalitate a dispozițiilor art. 19 și art. 34
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 19 și art. 34 din Ordonanța Guvernului
nr. 2/2001 privind regimul juridic al contravențiilor, excepție
ridicată de Dorel Oteliță în Dosarul nr. 6.796/233/2008 al
Judecătoriei Avrig.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 26 martie 2009, pronunțată în Dosarul
nr. 6.796/233/2008, Judecătoria Avrig a sesizat Curtea
Constituțională cu excepția de neconstituționalitate a
dispozițiilor art. 19 și art. 34 din Ordonanța Guvernului
nr. 2/2001 privind regimul juridic al contravențiilor, excepție
ridicată de Dorel Oteliță.
În motivarea excepției de neconstituționalitate se susține
că dreptul la apărare este paralizat atâta vreme cât se instituie
aprioric o prezumție de legalitate a procesului-verbal de
contravenție încheiat de organul constatator. Se răstoarnă astfel
sarcina probei, care incumbă întotdeauna celui care face o
acuzație, aceasta fiind transferată contravenientului care este

pus în situația de a se dezvinovăți de afirmațiile acuzatoare
stabilite fără niciun martor sau altă probă.
Judecătoria
Avrig,
citând
jurisprudența
Curții
Constituționale în materie, apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că prevederile criticate sunt
constituționale, invocând și jurisprudența Curții Constituționale
în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 19 și art. 34 din
Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 410 din 25 iulie 2001, aprobată cu modificări și
completări prin Legea nr. 180/2002, publicată în Monitorul Oficial
al României, Partea I, nr. 268 din 22 aprilie 2002, cu modificările
și completările ulterioare, având următorul cuprins:
— Art. 19: ă(1) Procesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste

8

MONITORUL OFICIAL AL ROMÂNIEI, PARTEA I, Nr. 763/9.XI.2009

împrejurări, care trebuie să fie confirmate de cel puțin un martor.
În acest caz procesul-verbal va cuprinde și datele personale din
actul de identitate al martorului și semnătura acestuia.
(2) Nu poate avea calitatea de martor un alt agent
constatator.
(3) În lipsa unui martor agentul constatator va preciza
motivele care au condus la încheierea procesului-verbal în acest
mod.”;
— Art. 34: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Hotărârea judecătorească prin care s-a soluționat
plângerea poate îi atacată cu recurs în termen de 15 zile de la
comunicare, la secția contencios administrativ a tribunalului.

Motivarea recursului nu este obligatorie. Motivele de recurs pot
fi susținute și oral în fața instanței. Recursul suspendă
executarea hotărârii.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 24 — Dreptul la apărare, ale art. 124 —
Înfăptuirea justiției și ale art. 126 — Instanțele judecătorești.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra
constituționalității aceluiași text de lege, în raport cu critici
similare. Prin mai multe decizii, de exemplu Decizia nr. 768 din
24 iunie 2008, publicată în Monitorul Oficial al României,
Partea I, nr. 535 din 16 iulie 2008, și Decizia nr. 146 din
21 februarie 2008, publicată în Monitorul Oficial al României,
Partea I, nr. 197 din 14 martie 2008, Curtea Constituțională a
respins ca neîntemeiate excepții similare. Întrucât nu au intervenit
elemente noi, de natură să justifice reconsiderarea jurisprudenței
în materie a Curții Constituționale, soluțiile și motivarea deciziilor
amintite își păstrează valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19 și art. 34 din Ordonanța Guvernului nr. 2/2001 privind
regimul juridic al contravențiilor, excepție ridicată de Dorel Oteliță în Dosarul nr. 6.796/233/2008 al Judecătoriei Avrig.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 763/9.XI.2009 conține 8 pagini.

Prețul: 1,60 lei

&JUYDGY|434851]
ISSN 1453—4495

