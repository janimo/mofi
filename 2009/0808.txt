Anul 177 (XXI) — Nr. 808

PARTEA I

LEGI, DECRETE, HOTĂRÂRI ȘI ALTE ACTE

Joi, 26 noiembrie 2009

SUMAR

Nr.

Pagina
LEGI ȘI DECRETE

356. — Lege privind ratificarea Acordului dintre Guvernul
României și Guvernul Canadei pentru promovarea și
protejarea reciprocă a investițiilor, semnat la București
la 8 mai 2009..............................................................

2

Acord între Guvernul României și Guvernul Canadei pentru
promovarea și protejarea reciprocă a investițiilor ......

2–11

1.707. — Decret pentru promulgarea Legii privind ratificarea
Acordului dintre Guvernul României și Guvernul
Canadei pentru promovarea și protejarea reciprocă a
investițiilor, semnat la București la 8 mai 2009 ..........

11

1.383. — Hotărâre privind modificarea Regulamentului de
organizare și funcționare a Autorității Naționale de
Reglementare pentru Serviciile Comunitare de Utilități

Pagina
Publice, aprobat prin Hotărârea Guvernului
nr. 671/2007, și pentru reglementarea unor aspecte
determinate de aplicarea măsurilor de reorganizare
stabilite de Legea nr. 329/2009 privind reorganizarea
unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană
și Fondul Monetar Internațional..................................

13

1.386. — Hotărâre privind unele măsuri de reorganizare în
cadrul Autorității Naționale pentru Persoanele cu
Handicap ....................................................................

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
1.382. — Hotărâre privind transmiterea unui imobil aflat în
domeniul public al statului din administrarea
Administrației Naționale ăApele Române” în
administrarea Consiliului Local al Municipiului PiatraNeamț, județul Neamț ................................................

Nr.

12

1.147. — Ordin al ministrului transporturilor și infrastructurii
pentru
modificarea
Reglementărilor
privind
omologarea de tip și eliberarea cărții de identitate a
vehiculelor rutiere, precum și omologarea de tip a
produselor utilizate la acestea — RNTR 2, aprobate
prin Ordinul ministrului lucrărilor publice, transporturilor
și locuinței nr. 211/2003..............................................

14–16

2

MONITORUL OFICIAL AL ROMÂNIEI, PARTEA I, Nr. 808/26.XI.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind ratificarea Acordului dintre Guvernul României
și Guvernul Canadei pentru promovarea și protejarea
reciprocă a investițiilor, semnat la București la 8 mai 2009
Parlamentul României adoptă prezenta lege.
Articol unic. — Se ratifică Acordul dintre Guvernul României și Guvernul
Canadei pentru promovarea și protejarea reciprocă a investițiilor, semnat la
București la 8 mai 2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR VIOREL MELEȘCANU

București, 20 noiembrie 2009.
Nr. 356.
ACORD
între Guvernul României și Guvernul Canadei pentru promovarea și protejarea reciprocă a investițiilor
Guvernul României și Guvernul Canadei, denumite în cele ce urmează părți contractante,
recunoscând că promovarea și protejarea investițiilor investitorilor unei părți contractante pe teritoriul celeilalte părți
contractante vor fi favorabile stimulării inițiativei în afaceri și dezvoltării cooperării economice dintre ele,
au convenit cele ce urmează:
ARTICOLUL I
Definiții

În sensul acestui acord:
a) informație confidențială desemnează informația
confidențială de afaceri și informația care este privilegiată sau
protejată de divulgare în alt mod;
b) întreprindere desemnează:
(i) orice entitate constituită sau organizată în
conformitate cu legea aplicabilă, indiferent dacă este
cu scop profitabil sau nonprofitabil, proprietate
particulară sau de stat, inclusiv orice corporație, trust,
parteneriat, drept de proprietate exclusivă, societate
mixtă sau altă asociație; și
(ii) o sucursală a unei astfel de entități;
c) măsură existentă desemnează o măsură existentă la data
la care acest acord intră în vigoare;
d) serviciu financiar înseamnă un serviciu de natură
financiară, inclusiv asigurarea, și un serviciu accesoriu sau
auxiliar unui serviciu de natură financiară;
e) instituție financiară desemnează orice intermediar
financiar sau altă întreprindere care este autorizată să facă
afaceri și este reglementată ori condusă ca o instituție financiară
în conformitate cu legea părții contractante pe teritoriul căreia
este situată;
f) drepturi de proprietate intelectuală înseamnă dreptul de
autor și drepturile conexe, drepturi la mărci de comerț, drepturi
la brevete, drepturi la topografii de semiconductori cu circuite
integrate, drepturi la secrete comerciale, drepturi ale
amelioratorilor de soiuri de plante, drepturi la indicații geografice
și drepturi de desen industrial;
g) investiție desemnează orice fel de activ deținut sau
controlat, direct ori indirect, printr-un investitor al unui stat terț,
de către un investitor al unei părți contractante pe teritoriul

celeilalte părți contractante, în conformitate cu legile acesteia
din urmă, și include în special, dar nu exclusiv:
(i) drepturi de proprietate asupra bunurilor mobile și
imobile și orice drepturi asociate, cum sunt ipoteci,
drepturi de retenție sau gajuri;
(ii) acțiuni, părți sociale, obligațiuni și titluri de creanță
sau orice altă formă de participare la o societate,
întreprindere de afaceri sau societate mixtă;
(iii) sume de bani, drepturi de creanță și drepturi privind
prestații pe bază contractuală, având o valoare
financiară;
(iv) fond comercial;
(v) drepturi de proprietate intelectuală;
(vi) drepturi, acordate prin lege sau prin contract, de a
întreprinde orice activitate economică și comercială,
inclusiv orice drepturi de prospectare, cultivare,
extracție sau exploatare a resurselor naturale,
dar nu desemnează bunuri imobiliare sau altele, corporale ori
necorporale, care nu sunt dobândite în vederea sau utilizate cu
scopul unui profit economic ori cu alte scopuri de afacere. Orice
modificare în forma unei investiții nu va afecta caracterul său de
investiție;
h) investitor înseamnă:
— în ceea ce privește România:
(i) orice persoană fizică care, în conformitate cu
legislația română, este considerată a fi cetățeanul
său și care nu posedă cetățenia Canadei; sau
(ii) orice persoană juridică, incluzând orice societate
comercială, corporație, asociație de afaceri sau altă
organizație, care este constituită ori altfel organizată,
în mod corespunzător, în conformitate cu legislația
română și care își are sediul, precum și activitățile
economice efective pe teritoriul României,
care efectuează o investiție pe teritoriul Canadei; și

MONITORUL OFICIAL AL ROMÂNIEI, PARTEA I, Nr. 808/26.XI.2009
— în ceea ce privește Canada:
(i) orice persoană fizică care posedă cetățenia
canadiană sau este rezidentă permanentă în Canada
în conformitate cu legile sale; sau
(ii) orice întreprindere înregistrată sau constituită în mod
corespunzător în conformitate cu legile aplicabile în
Canada,
care face o investiție pe teritoriul României;
i) măsură include orice lege, reglementare, procedură,
cerință sau practică;
j) entitate publică desemnează o bancă centrală sau o
autoritate monetară a unei părți contractante ori a unei uniuni
monetare al cărei membru este, sau al unei instituții financiare
deținute ori controlate de către o parte contractantă;
k) venituri desemnează toate sumele produse de o investiție
și include în special, dar nu exclusiv, profituri, dobânzi, câștiguri
de capital, dividende, redevențe, onorarii sau alte venituri
curente, indiferent de forma în care sunt plătite veniturile;
l) întreprindere de stat înseamnă o întreprindere care este
proprietate de stat sau care, prin participarea la capital, este
controlată de guvern;
m) teritoriu desemnează:
— în ceea ce privește România, teritoriul României, inclusiv
marea teritorială și zona economică exclusivă asupra cărora
România își exercită, în conformitate cu legislația internă și cu
dreptul internațional, suveranitatea, drepturi suverane și de
jurisdicție;
— în ceea ce privește Canada, teritoriul Canadei, precum și
acele zone maritime, inclusiv solul și subsolul adiacente limitei
exterioare a mării teritoriale, asupra cărora Canada exercită,
conform dreptului internațional, drepturi suverane în scopul
explorării și exploatării resurselor naturale ale acestor zone.
ARTICOLUL II
Înființarea, dobândirea și protejarea investiției1

1. Fiecare parte contractantă va încuraja crearea condițiilor
favorabile pentru investitorii celeilalte părți contractante pentru
efectuarea investițiilor pe teritoriul său.
2. a) Fiecare parte contractantă va acorda investițiilor sau
veniturilor investitorilor celeilalte părți contractante un tratament
în conformitate cu dreptul internațional cutumiar privind
standardul minim de tratament al străinilor, inclusiv tratamentul
just și echitabil și deplina protecție și securitate.
b) Noțiunile de tratament just și echitabil și deplina protecție
și securitate prevăzute la lit. a) nu necesită un tratament
suplimentar celui sau dincolo de acela care este cerut de dreptul
internațional cutumiar privind standardul minim de tratament al
străinilor.
c) Determinarea faptului că a existat o încălcare a unei alte
prevederi a acestui acord sau a unui acord internațional separat
nu stabilește faptul că a existat o încălcare a acestui alineat.
3. Fiecare parte contractantă va permite înființarea unei noi
întreprinderi de afaceri sau dobândirea unei întreprinderi de
afaceri existente ori a unei părți dintr-o astfel de întreprindere
de către investitori sau potențiali investitori ai celeilalte părți
contractante pe o bază nu mai puțin favorabilă decât cea care
permite, în situații asemănătoare, o astfel de înființare ori
dobândire de către:
a) investitorii sau potențialii săi investitori interni; sau
b) investitori sau potențiali investitori ai unui stat terț.

3

4. a) Hotărârile oricărei părți contractante, potrivit măsurilor
care nu sunt în contradicție cu acest acord, de a permite sau nu
o dobândire nu se vor supune prevederilor art. XIII (Soluționarea
diferendelor între un investitor și partea contractantă gazdă) sau
XV (Diferende între părțile contractante) ale acestui acord.
b) Hotărârile oricărei părți contractante de a nu permite
înființarea unei noi întreprinderi de afaceri sau dobândirea unei
întreprinderi de afaceri existente ori a unei părți dintr-o astfel de
întreprindere de către investitori sau potențiali investitori, în
conformitate cu legile și reglementările sale, nu se vor supune
prevederilor art. XIII (Soluționarea diferendelor între un investitor
și partea contractantă gazdă) al acestui acord.
5. Părțile contractante recunosc că este neadecvată
încurajarea investițiilor prin relaxarea măsurilor interne privind
sănătatea, siguranța sau protecția mediului. Pe cale de
consecință, o parte contractantă nu va renunța sau deroga în
alt mod ori nu se va oferi să renunțe sau să deroge în alt mod
la/de la astfel de măsuri ca o încurajare pentru înființarea,
dobândirea, extinderea sau reținerea pe teritoriul său a
investiției unui investitor. Dacă o parte contractantă consideră
că cealaltă parte contractantă a oferit o astfel de încurajare, ea
poate solicita consultări cu cealaltă parte contractantă, cele
două părți contractante urmând a se consulta în scopul evitării
oricărei astfel de încurajări.
ARTICOLUL III
Tratamentul națiunii celei mai favorizate
și tratamentul național după înființare

1. Fiecare parte contractantă va acorda investițiilor sau
veniturilor investitorilor celeilalte părți contractante un tratament
nu mai puțin favorabil decât cel pe care îl acordă, în situații
asemănătoare, investițiilor sau veniturilor investitorilor oricărui
stat terț.
2. Fiecare parte contractantă va acorda investitorilor
celeilalte părți contractante, cu privire la managementul,
utilizarea, posesia sau înstrăinarea investițiilor ori a veniturilor
lor, un tratament nu mai puțin favorabil decât cel pe care îl
acordă, în situații asemănătoare, investitorilor unui stat terț.
3. Fiecare parte contractantă va acorda investițiilor sau
veniturilor investitorilor celeilalte părți contractante un tratament
nu mai puțin favorabil decât cel pe care îl acordă, în situații
asemănătoare, investițiilor ori veniturilor propriilor investitori în
ceea ce privește extinderea, managementul, administrarea,
exploatarea și vânzarea sau înstrăinarea investițiilor.
ARTICOLUL IV
Excepții

1. Alin. 3 al art. II (Înființarea, dobândirea și protejarea
investiției), art. III (Tratamentul națiunii celei mai favorizate și
tratamentul național după înființare) și alin. 1 și 2 ale art. V (Alte
măsuri) nu se aplică:
a) (i) la orice măsuri existente neconforme, menținute în
cadrul teritoriului unei părți contractante. În această
privință și pentru o siguranță ulterioară, este
recunoscut că persoanele fizice care nu au cetățenia
română, precum și persoanele juridice care nu au
naționalitate română și sediul în România pot
dobândi în proprietate terenuri prin acte întocmite
între vii, cu rezerva îndeplinirii condițiilor prevăzute
în Constituție și în legislația internă în vigoare a
României; și

1 Pentru o mai mare certitudine, tratamentul acordat de o parte contractantă conform alin. 3 lit. b) al acestui articol și alin. 1 și 2 ale art. III (Tratamentul națiunii
celei mai favorizate și tratamentul național după înființare) reprezintă, cu privire la un guvern subnațional, tratamentul acordat în circumstanțe similare de către
respectivul guvern subnațional investitorilor și investițiilor investitorilor unui stat terț. Tratamentul acordat de o parte contractantă conform alin. 3 lit. a) al acestui articol
și alin. 3 al art. III (Tratamentul națiunii celei mai favorizate și tratamentul național după înființare) reprezintă, cu privire la un guvern subnațional, tratamentul acordat
în circumstanțe similare de către respectivul guvern subnațional investitorilor și investițiilor investitorilor unei părți contractante din care aceasta face parte.

4

MONITORUL OFICIAL AL ROMÂNIEI, PARTEA I, Nr. 808/26.XI.2009

(ii)

la orice măsură menținută sau adoptată după data
intrării în vigoare a acestui acord, care, în momentul
vânzării ori al altei înstrăinări a capitalurilor de stat
sau a activelor dintr-o întreprindere de stat existentă
ori o entitate guvernamentală existentă interzice sau
impune restricții referitoare la dreptul de proprietate
asupra capitalurilor ori activelor sau impune condiții
privind naționalitatea personalului de conducere ori
a membrilor consiliului director;
b) la continuarea sau reluarea promptă a oricărei măsuri
neconforme la care se face referire la lit. a);
c) la un amendament la orice măsură neconformă la care se
face referire la lit. a), în măsura în care amendamentul nu
diminuează cu aceste obligații conformitatea măsurii, în forma în
care există imediat înainte de amendament;
d) la dreptul fiecărei părți contractante de a face sau de a
menține excepții în cadrul sectoarelor sau problemelor
enumerate în anexa A la acest acord.
2. Prevederile referitoare la tratamentul național și
tratamentul națiunii celei mai favorizate din acest acord nu se
vor aplica avantajelor acordate de către o parte contractantă ca
urmare a obligațiilor de membru al unei uniuni vamale,
economice sau monetare, piețe comune ori zone de comerț
liber.
3. Părțile contractante înțeleg obligațiile unei părți
contractante, în calitate de membru al unei uniuni vamale,
economice sau monetare, piețe comune ori zone de comerț
liber, de a include obligațiile rezultate dintr-un acord internațional
sau dintr-o înțelegere pe bază de reciprocitate a respectivei
uniuni vamale, economice sau monetare, piețe comune sau
zone de comerț liber.
4. Alin. 3 lit. b) al art. II (Înființarea, dobândirea și protejarea
investiției) și alin. 1 și 2 ale art. III (Tratamentul națiunii celei mai
favorizate și tratamentul național după înființare) nu se aplică
tratamentului acordat de o parte contractantă potrivit oricărui
acord bilateral sau multilateral, existent ori viitor, cu privire la:
a) aviație;
b) piscicultură;
c) probleme maritime, inclusiv operațiuni de salvare a unei
nave; sau
d) servicii financiare.
ARTICOLUL V
Alte măsuri

1. a) O parte contractantă nu poate pretinde ca o
întreprindere a acelei părți contractante, care este o investiție în
baza acestui acord, să numească în funcțiile cele mai înalte de
conducere persoane de o anumită naționalitate.
b) O parte contractantă poate pretinde, în conformitate cu
legile și reglementările sale, ca o majoritate a consiliului director
sau orice comitet al acestuia al unei întreprinderi care este o
investiție în baza acestui acord să fie de o anumită naționalitate
sau rezident pe teritoriul părții contractante, cu condiția ca
această cerință să nu împiedice în mod substanțial capacitatea
investitorului de a exercita controlul asupra investiției sale.
2. Nicio parte contractantă nu poate impune vreuna dintre
următoarele condiții în legătură cu permisiunea de înființare sau
de dobândire a unei investiții ori nu poate aplica vreuna dintre
următoarele măsuri în legătură cu reglementarea ulterioară a
acelei investiții:
a) de a exporta un anumit nivel sau procent de mărfuri;
b) de a realiza un anumit nivel sau procent de produs intern;
c) de a cumpăra, folosi ori acorda prioritate bunurilor produse
sau serviciilor asigurate pe teritoriul său ori de a cumpăra bunuri
sau servicii de la persoane de pe teritoriul său;
d) de a raporta în orice fel volumul sau valoarea importurilor
la volumul sau valoarea exporturilor ori la suma încasărilor
valutare asociate unei astfel de investiții; sau

e) de a transfera tehnologie, un proces de producție sau alte
cunoștințe brevetate către o persoană de pe teritoriul său și
neafiliată celui care efectuează transferul, cu excepția cazului
în care pretenția este impusă ori angajamentul sau sarcina este
dispus/dispusă de către o instanță judecătorească, un tribunal
administrativ sau o autoritate privind concurența, fie pentru
repararea unei pretinse încălcări a legilor relative la concurență,
fie pentru acționarea într-o manieră care nu este incompatibilă
cu celelalte prevederi ale acestui acord.
3. Prevederile alin. 2 nu vor fi interpretate în sensul de a
interzice României să adopte sau să mențină criteriile de
performanță necesare pentru a respecta obligațiile ce revin
României în calitate de membru al Uniunii Europene, în
conformitate cu măsurile adoptate sau menținute de Uniunea
Europeană, referitoare la producția, prelucrarea și comercializarea
produselor agricole și a produselor agricole procesate.
4. Interzicerea adoptării de măsuri privind criteriile de
performanță, prevăzută la alin. 2, nu va fi extinsă asupra
condițiilor de primire sau de continuare a primirii unui avantaj,
cum ar fi orice avantaj rezultat din înființarea unei organizații de
piață pentru produsele agricole și din efectele acesteia de
stabilizare a pieței.
5. Sub rezerva legilor, reglementărilor și politicilor sale
referitoare la intrarea străinilor, fiecare parte contractantă va
permite intrarea temporară a cetățenilor celeilalte părți
contractante, angajați de către o întreprindere, care caută să
ofere servicii acelei întreprinderi ori unei sucursale sau filiale a
acesteia, în calitate managerială ori executivă.
ARTICOLUL VI
Excepții diverse

1. a) În ceea ce privește drepturile de proprietate intelectuală,
o parte contractantă poate deroga de la prevederile art. III
(Tratamentul națiunii celei mai favorizate și tratamentul național
după înființare) într-un mod care să fie compatibil cu Actul final
cuprinzând rezultatele Rundei Uruguay privind negocierile
comerciale multilaterale, adoptat la Marrakesh la 15 aprilie 1994.
b) Prevederile art. VIII (Exproprierea) nu se aplică la
eliberarea licențelor obligatorii acordate cu privire la drepturile de
proprietate intelectuală sau la revocarea, limitarea ori crearea
de drepturi de proprietate intelectuală, în măsura în care
această eliberare, revocare, limitare sau creare este în
concordanță cu Actul final cuprinzând rezultatele Rundei
Uruguay privind negocierile comerciale multilaterale.
2. Prevederile art. II (Înființarea, dobândirea și protejarea
investiției) și ale art. III (Tratamentul națiunii celei mai favorizate
și tratamentul național după înființare) și alin. 1, 2 și 5 ale art. V
(Alte măsuri) ale acestui acord nu se aplică:
a) la achizițiile guvernului sau ale întreprinderilor de stat;
b) la subvențiile sau alocațiile asigurate de un guvern ori o
întreprindere de stat, inclusiv împrumuturi, garanții și asigurări
guvernamentale;
c) la orice măsură care nu recunoaște investitorilor celeilalte
părți contractante și investițiilor lor orice drepturi sau preferințe
acordate populației aborigene a Canadei; sau
d) la orice program extern, prezent sau viitor, de sprijinire a
promovării dezvoltării economice, fie bazat pe un acord bilateral,
fie potrivit unui aranjament sau acord multilateral, cum ar fi
Aranjamentul OCDE privind creditele de export sprijinite oficial.
3. Investițiile în industriile culturale sunt exceptate de la
prevederile acestui acord. Industrii culturale desemnează
persoanele fizice sau întreprinderile angajate în oricare dintre
următoarele activități:
a) publicarea, distribuirea sau vânzarea de cărți, reviste,
periodice ori ziare tipărite sau scrise la mașină în formă lizibilă
dar neincluzând numai activitatea de tipărire ori zețărie a celor
mai sus menționate;

MONITORUL OFICIAL AL ROMÂNIEI, PARTEA I, Nr. 808/26.XI.2009
b) producerea, distribuirea, vânzarea sau prezentarea
filmelor ori a înregistrărilor video;
c) producerea, distribuirea, vânzarea sau prezentarea de
înregistrări muzicale audio ori video;
d) publicarea, distribuirea, vânzarea sau prezentarea de
muzică, tipărită ori scrisă la mașină în formă lizibilă; sau
e) radiocomunicații în care transmisiunile sunt destinate
recepționării directe de către publicul larg și toate activitățile de
transmisie prin radio, televiziune sau cablu, precum și toate
serviciile de programe prin satelit și rețele de transmisiuni.
ARTICOLUL VII
Despăgubirea pentru pierderi

Investitorilor unei părți contractante care au suferit pierderi
deoarece investițiile sau veniturile lor de pe teritoriul celeilalte părți
contractante au fost afectate de un conflict armat, o stare
națională de urgență ori o calamitate naturală pe acel teritoriu li se
va acorda de către această din urmă parte contractantă, în ceea
ce privește restituirea, indemnizația, despăgubirea sau altă
reglementare, un tratament nu mai puțin favorabil decât cel pe
care îl acordă propriilor investitori ori investitorilor oricărui stat terț.
ARTICOLUL VIII
Exproprierea2

1. Investițiile sau veniturile investitorilor oricărei părți
contractante nu vor fi naționalizate, expropriate sau supuse unor
măsuri având un efect echivalent naționalizării sau exproprierii
(denumite în cele ce urmează expropriere) pe teritoriul celeilalte
părți contractante, decât dacă măsurile sunt luate în interes
public, în conformitate cu procedura legală, într-o manieră
nediscriminatorie și în schimbul unei despăgubiri prompte,
adecvate și efective. Această despăgubire va fi bazată pe
valoarea reală a investiției sau veniturilor expropriate, imediat
înaintea exproprierii sau în momentul în care exproprierea
propusă a devenit cunoscută public, oricare dintre situații
survine prima, va fi plătibilă de la data exproprierii la o rată
comercială normală a dobânzii, va fi plătită fără întârziere și va
fi efectiv realizabilă și liber transferabilă.
2. Investitorul afectat va avea dreptul, conform legislației
părții contractante care face exproprierea, la o examinare
promptă, de către o autoritate judecătorească sau o altă
autoritate independentă a acelei părți contractante, a cazului și
a evaluării investiției ori veniturilor sale în conformitate cu
principiile expuse în acest articol.
ARTICOLUL IX
Transferul fondurilor

1. Fiecare parte contractantă va garanta unui investitor al
celeilalte părți contractante transferul fără restricții al investițiilor
și veniturilor. Fără a limita considerația cu caracter general de
mai sus, fiecare parte contractantă va garanta, de asemenea,
investitorului transferul fără restricții al:
a) fondurilor pentru rambursarea împrumuturilor legate de o
investiție;
b) sumelor provenind din lichidarea totală sau parțială a unei
investiții;
c) salariilor și altor remunerații ale unui cetățean al celeilalte
părți contractante căruia i s-a permis să lucreze, în legătură cu
o investiție, pe teritoriul celeilalte părți contractante; și
d) oricărei despăgubiri datorate unui investitor în virtutea
art. VII (Despăgubirea pentru pierderi) sau VIII (Exproprierea)
ale prezentului acord.
2. Transferurile se vor efectua fără întârziere în valuta
convertibilă în care a fost investit inițial capitalul sau în orice altă
2 Anexa

5

valută convertibilă convenită de investitor și partea contractantă
implicată. Dacă nu s-a stabilit altfel cu investitorul, transferurile
se vor efectua la cursul de schimb în vigoare la data transferului.
3. Fără a încălca prevederile alin. 1 și 2, o parte contractantă
poate împiedica un transfer prin aplicarea echitabilă,
nediscriminatorie și de bună-credință a legilor sale referitoare
la:
a) bancrută, insolvabilitate sau protejarea drepturilor
creditorilor;
b) emisiunea, comercializarea sau tranzacționarea titlurilor
de valoare;
c) infracțiuni penale;
d) raportări de transferuri ale valutei sau altor instrumente
monetare; sau
e) executarea hotărârilor date în cadrul procedurilor
adjudecatorii.
4. Nicio parte contractantă nu poate cere investitorilor săi să
transfere sau nu îi poate penaliza pe investitorii săi pentru
neefectuarea transferului veniturilor atribuibile investițiilor de pe
teritoriul celeilalte părți contractante.
5. Alin. 4 nu va fi interpretat în sensul de a împiedica o parte
contractantă să impună orice măsură prin aplicarea echitabilă,
nediscriminatorie și de bună-credință a legilor sale referitoare la
problemele expuse în alin. 3 lit. a)—e).
6. Fără a ține seama de alin. 1, o parte contractantă poate
restricționa transferurile veniturilor în natură în circumstanțele în
care aceasta ar putea restricționa în alt mod astfel de transferuri
conform Acordului de la Marrakesh privind constituirea
Organizației Mondiale a Comerțului (denumit în cele ce urmează
Acordul OMC) și așa cum este prevăzut la alin. 3.
ARTICOLUL X
Subrogarea

1. Dacă o parte contractantă sau orice agenție a acesteia
face plăți către oricare dintre investitorii săi pe baza unei garanții
sau a unui contract de asigurare pe care l-a încheiat în legătură
cu o investiție, cealaltă parte contractantă va recunoaște
valabilitatea subrogării în favoarea acestei părți contractante sau
agenții a acesteia pentru orice drept ori titlu deținut de către
investitor.
2. O parte contractantă sau orice agenție a acesteia, care
este subrogată în drepturile unui investitor în conformitate cu
alin. 1 al acestui articol, va fi îndreptățită, în toate cazurile, la
aceleași drepturi ca și investitorul cu privire la investiția
respectivă și veniturile conexe. Aceste drepturi pot fi exercitate
de către partea contractantă sau orice agenție a acesteia ori de
către investitor dacă partea contractantă sau orice agenție a
acesteia îl autorizează în acest sens.
ARTICOLUL XI
Investiția în servicii financiare

1. Nicio dispoziție a acestui acord nu va fi interpretată ca
împiedicând o parte contractantă de la adoptarea sau
menținerea unor măsuri rezonabile din rațiuni prudențiale, cum
ar fi:
a) protejarea investitorilor, deponenților, participanților pe
piața financiară, deținătorilor de polițe de asigurare, solicitanților
în baza unei polițe sau persoanelor cărora le este datorată o
obligație fiduciară de către o instituție financiară;
b) menținerea siguranței, solidității, integrității sau
responsabilității financiare a instituțiilor financiare; și
c) asigurarea integrității și stabilității sistemului financiar al
unei părți contractante.

B (Clarificarea exproprierii indirecte) se va aplica acestui articol.

6

MONITORUL OFICIAL AL ROMÂNIEI, PARTEA I, Nr. 808/26.XI.2009

2. Fără a încălca prevederile alin. 1, 2 și 4 ale art. IX
(Transferul fondurilor) și fără a limita aplicabilitatea alin. 3 al
art. IX (Transferul fondurilor), o parte contractantă poate
împiedica sau limita transferurile efectuate de o instituție
financiară către ori în beneficiul unei filiale sau persoane
asociate la o astfel de instituție ori deponent, prin aplicarea
echitabilă, nediscriminatorie și de bună-credință a măsurilor
referitoare la menținerea siguranței, solidității, integrității sau
responsabilității financiare a instituțiilor financiare.
3. a) În cazul în care un investitor supune arbitrajului o
plângere în baza art. XIII (Soluționarea diferendelor între un
investitor și partea contractantă gazdă) și partea contractantă
în diferend invocă alin. 1 sau 2 de mai sus, tribunalul constituit
conform art. XIII (Soluționarea diferendelor între un investitor și
partea contractantă gazdă) va cere, la solicitarea acelei părți
contractante, un raport scris de la părțile contractante, din care
să reiasă dacă și în ce măsură alineatele respective constituie
o apărare întemeiată la plângerea investitorului. Tribunalul nu
va acționa înainte de primirea unui raport în baza acestui alineat.
b) Potrivit cererii primite în conformitate cu alin. 3 lit. a),
părțile contractante vor proceda, în conformitate cu art. XV
(Diferende între părțile contractante), la pregătirea unui raport
scris, fie pe baza acordului ulterior consultărilor, fie prin
intermediul completului de arbitraj. Consultările se vor ține între
autoritățile serviciilor financiare ale părților contractante.
Raportul va fi transmis tribunalului și va fi obligatoriu pentru
tribunal.
c) În cazul în care, în termen de 70 de zile de la trimiterea la
tribunal, nu s-a făcut nicio cerere de constituire a completului de
arbitraj conform alin. 3 lit. b) și niciun raport nu a fost primit de
către tribunal, tribunalul va decide asupra cauzei.
4. Completele de judecată pentru diferende în cauze
prudențiale și alte probleme financiare vor fi în posesia
expertizei necesare cu privire la serviciul financiar specific în
diferend.
5. Alin. 3 lit. b) al art. II (Înființarea, dobândirea și protejarea
investiției) nu se aplică cu privire la serviciile financiare.
ARTICOLUL XII
Măsuri fiscale

1. Cu excepția celor prezentate în acest articol, nicio
dispoziție a acestui acord nu se va aplica măsurilor fiscale.
2. Nicio dispoziție a acestui acord nu va afecta drepturile și
obligațiile părților contractante în baza oricărei convenții privind
fiscalitatea. În eventualitatea în care există vreo neconcordanță
între prevederile acestui acord și o astfel de convenție,
prevederile acelei convenții se aplică neconcordanței respective.
3. Sub rezerva alin. 2, o plângere a unui investitor, referitoare
la faptul că o măsură fiscală a unei părți contractante reprezintă
o încălcare a unei înțelegeri între autoritățile guvernamentale
centrale ale unei părți contractante și investitor cu privire la o
investiție, va fi considerată ca o plângere pentru încălcarea
acestui acord, cu excepția cazului în care autoritățile fiscale ale
părților contractante hotărăsc de comun acord, nu mai târziu de
6 luni de la notificarea referitoare la plângerea investitorului, că
măsura nu contravine unei astfel de înțelegeri.
4. Art. VIII (Exproprierea) se poate aplica unei măsuri fiscale
în afară de cazul în care autoritățile fiscale ale părților
contractante hotărăsc, de comun acord, nu mai târziu de 6 luni
de la notificarea făcută de către investitorul care contestă o
măsură fiscală, că măsura nu reprezintă o expropriere.
5. Dacă autoritățile fiscale ale părților contractante nu
reușesc să ia de comun acord hotărârile specificate la alin. 3 și
4, în termen de 6 luni de la efectuarea notificării, investitorul
poate supune plângerea sa spre soluționare conform art. XIII
(Soluționarea diferendelor între un investitor și partea
contractantă gazdă).
3 Anexa

ARTICOLUL XIII
Soluționarea diferendelor între un investitor
și partea contractantă gazdă3

1. Orice diferend între o parte contractantă și un investitor al
celeilalte părți contractante, referitor la plângerea investitorului
că o măsură adoptată sau neadoptată de către prima parte
contractantă reprezintă o încălcare a acestui acord și că
investitorul a suferit pierderi ori pagube datorate sau decurgând
din această încălcare, va fi soluționat, pe cât posibil, pe cale
amiabilă.
2. Dacă un diferend nu se poate soluționa pe cale amiabilă în
termen de 6 luni de la data la care a fost deschis, acesta poate fi
supus arbitrajului de către investitor, conform alin. 4, În sensul
acestui alineat, un diferend se consideră a fi deschis atunci când
investitorul unei părți contractante a transmis o notificare scrisă
celeilalte părți contractante prin care pretinde că o măsură adoptată
sau neadoptată de către cea din urmă parte contractantă reprezintă
o încălcare a acestui acord și că investitorul a suferit pierderi ori
pagube datorate sau care decurg din această încălcare. S-a
convenit ca, potrivit prevederilor acestui articol, părțile contractante
să încurajeze investitorii să folosească instanțele judecătorești și
tribunalele interne pentru soluționarea diferendelor.
3. Un investitor poate supune diferendul, așa cum se face
referire la alin. 1, arbitrajului, în conformitate cu alin. 4 numai
dacă:
a) investitorul a consimțit în scris la aceasta;
b) investitorul a renunțat la dreptul său de a iniția sau de a
continua orice alte proceduri, cu privire la măsura pretinsă a fi o
încălcare a acestui acord, înaintea instanțelor judecătorești sau
tribunalelor părții contractante respective sau prin orice fel de
procedură de soluționare a diferendului;
c) dacă problema în cauză implică fiscalitatea, condițiile
specificate la alin. 5 al art. XII (Măsuri fiscale) au fost îndeplinite;
și
d) nu au trecut mai mult de 3 ani de la data la care investitorul
a obținut sau ar fi trebuit să obțină pentru prima oară informații
referitoare la pretinsa încălcare și informații că investitorul a
suferit pierderi sau pagube.
4. Diferendul poate fi supus, la alegerea investitorului
interesat, arbitrajului la:
a) Centrul Internațional pentru Reglementarea Diferendelor
relative la Investiții (ICSID) constituit conform Convenției pentru
reglementarea diferendelor relative la investiții între state și
persoane ale altor state, adoptată la Washington la 18 martie
1965 (denumită în cele ce urmează Convenția ICSID), cu
condiția ca atât partea contractantă aflată în diferend, cât și
partea contractantă a investitorului să fie părți ale Convenției
ICSID; sau
b) Regulile privind facilitățile suplimentare pentru
administrarea procedurilor de către Secretariatul Centrului
Internațional pentru Reglementarea Diferendelor relative la
Investiții (denumite în cele ce urmează Regulile privind facilitățile
suplimentare ale ICSID), cu condiția ca fie partea contractantă
în diferend, fie partea contractantă a investitorului, dar nu
amândouă, să fie parte a Convenției ICSID; sau
c) Regulile de arbitraj ale Comisiei Națiunilor Unite pentru
Drept Comercial Internațional (UNCITRAL).
5. Fiecare parte contractantă consimte necondiționat prin
aceasta să supună diferendul arbitrajului internațional în
conformitate cu prevederile acestui articol.
6. a) Consimțământul dat conform alin. 5, împreună fie cu
consimțământul dat conform alin. 3, fie cu consimțământul dat
conform alin. 12, va satisface cerințele pentru:
(i) consimțământul scris al părților în diferend, în sensul
cap. II (Jurisdicția Centrului) al Convenției ICSID și
în sensul Regulilor privind facilitățile suplimentare
ICSID; și

C (Soluționarea diferendelor între un investitor și partea contractantă gazdă) se va aplica procedurilor prevăzute de prezentul articol.

MONITORUL OFICIAL AL ROMÂNIEI, PARTEA I, Nr. 808/26.XI.2009
(ii)

un acord în scris în sensul art. II al Convenției
Națiunilor Unite pentru recunoașterea și executarea
sentințelor arbitrale străine, adoptată la New York la
10 iunie 1958 (denumită în cele ce urmează
Convenția de la New York).
b) Orice arbitraj, conform acestui articol, se va ține într-un
stat care este parte a Convenției de la New York, iar plângerile
supuse arbitrajului vor fi considerate ca decurgând dintr-o relație
sau tranzacție comercială în sensul art. I al acestei convenții.
7. Un tribunal constituit pe baza acestui articol va decide
asupra problemelor în diferend în conformitate cu acest acord și
cu regulile aplicabile ale dreptului internațional.
8. Un tribunal poate stabili o măsură temporară de protejare
în scopul de a prezerva drepturile unei părți aflate în diferend
sau de a se asigura că jurisdicția tribunalului este pe deplin
efectivă, incluzând un ordin de păstrare a probatoriului în
posesia sau sub controlul unei părți în diferend ori de a proteja
jurisdicția tribunalului. Un tribunal nu poate ordona executarea
forțată sau interzicerea aplicării măsurii, pretinsă a constitui o
încălcare a acestui acord. În sensul acestui alineat, un ordin
include o recomandare.
9. Un tribunal poate acorda, separat sau în asociere, numai:
a) compensații pecuniare și orice dobândă aferentă;
b) restituirea proprietății, caz în care hotărârea va prevedea
ca partea contractantă în diferend să poată plăti compensații
pecuniare și orice dobândă aferentă în locul restituirii.
Un tribunal poate, de asemenea, hotărî asupra cheltuielilor în
conformitate cu regulile de arbitraj aplicabile.
10. O hotărâre de arbitraj va fi definitivă și obligatorie și va fi
executorie pe teritoriul fiecăreia dintre părțile contractante.
11. Orice proceduri bazate pe acest articol nu vor prejudicia
drepturile părților contractante conform art. XIV (Consultări și
schimburi de informații) și art. XV (Diferende între părțile
contractante).
12. a) O plângere asupra faptului că o parte contractantă
încalcă acest acord și că o întreprindere care este persoană
juridică înregistrată sau corect constituită, în conformitate cu
legile în vigoare ale acelei părți contractante, a suferit pierderi
sau pagube datorate ori decurgând din această încălcare, poate
fi făcută de către un investitor al celeilalte părți contractante care
acționează în interesul unei întreprinderi pe care investitorul o
deține sau o controlează direct ori indirect. În acest caz:
(i) va fi dată o hotărâre arbitrală întreprinderii afectate;
(ii) va fi cerut consimțământul pentru arbitraj atât al
investitorului, cât și al întreprinderii;
(iii) atât investitorul, cât și întreprinderea trebuie să
renunțe la orice drept de inițiere sau continuare a
oricăror proceduri, cu privire la măsura presupusă a
fi o încălcare a acestui acord, în fața instanțelor
judecătorești ori tribunalelor părții contractante
respective sau prin orice fel de procedură de
soluționare a diferendului; și
(iv) investitorul nu poate face plângere dacă au trecut
mai mult de 3 ani de la data la care întreprinderea a
cunoscut sau ar fi trebuit să cunoască pentru prima
oară informații referitoare la pretinsa încălcare și
informații că a suferit pierderi sau pagube.
b) Fără a încălca prevederile alin. 12 lit. a), atunci când o
parte contractantă în diferend privează un investitor aflat în
diferend de controlul unei întreprinderi nu vor fi cerute
următoarele:
(i) consimțământul pentru arbitraj al întreprinderii
conform alin. 12 lit. a) pct. (ii); și
(ii) renunțarea de către întreprindere conform alin. 12
lit. a) pct. (iii).

7

13. Cu privire la:
a) instituțiile financiare ale unei părți contractante; și
b) investitorii unei părți contractante și investițiile acestora în
instituții financiare, pe teritoriul celeilalte părți contractante,
art. XIII (Soluționarea diferendelor între un investitor și partea
contractantă gazdă) se aplică numai în ceea ce privește
plângerile că cealaltă parte contractantă a încălcat o obligație
decurgând din art. VIII (Exproprierea), art. IX (Transferul
fondurilor) sau alin. 1 și 2 ale art. XVIII (Prevederi finale și
intrarea în vigoare).
ARTICOLUL XIV
Consultări și schimburi de informații

1. Fiecare parte contractantă poate solicita consultări cu
privire la interpretarea sau aplicarea acestui acord. Cealaltă
parte contractantă va acorda deplină considerație acestei
solicitări. Pe baza cererii oricărei părți contractante se vor face
schimburi de informații cu privire la măsurile adoptate de
cealaltă parte contractantă, care ar putea avea impact asupra
noilor investiții, investițiilor sau veniturilor cuprinse în acest
acord.
2. Consultările prevăzute de prezentul articol vor include
consultări cu privire la orice demers pe care o parte contractantă
îl poate considera necesar pentru a asigura compatibilitatea
între acest acord și Tratatul instituind Comunitatea Europeană.
ARTICOLUL XV
Diferende între părțile contractante

1. Orice diferend între părțile contractante privind
interpretarea sau aplicarea acestui acord va fi soluționat, oricând
este posibil, pe cale amiabilă prin consultări.
2. Dacă un diferend nu poate fi soluționat prin consultări, va
fi supus, la cererea oricărei părți contractante, unui complet de
arbitraj spre soluționare.
3. Un complet de arbitraj va fi constituit pentru orice diferend.
În termen de două luni de la primirea pe căi diplomatice a cererii
de arbitraj, fiecare parte contractantă va numi un membru pentru
completul de arbitraj. Cei 2 membri vor alege apoi un cetățean
al unui stat terț care, cu aprobarea celor două părți contractante,
va fi numit președinte al completului de arbitraj. Președintele va
fi numit în termen de două luni de la data numirii celorlalți
2 membri ai completului de arbitraj.
4. Dacă în perioadele menționate la alin. 3 al acestui articol
nu au fost făcute numirile necesare, oricare parte contractantă
poate, în absența oricărui alt acord, să îl invite pe președintele
Curții Internaționale de Justiție să facă numirile necesare. Dacă
președintele este cetățean al unei părți contractante sau este
altfel împiedicat de la îndeplinirea acelei funcții, vicepreședintele
va fi invitat să facă numirile necesare. Dacă vicepreședintele
este cetățean al unei părți contractante sau este împiedicat să
îndeplinească acea funcție, membrul Curții Internaționale de
Justiție care urmează imediat în funcție, care nu este cetățean
al unei părți contractante, va fi invitat să facă numirile necesare.
5. Completul de arbitraj își va stabili propria procedură.
Completul de arbitraj își va lua hotărârea cu majoritate de voturi.
Această hotărâre va fi obligatorie pentru ambele părți
contractante. Dacă nu s-a convenit altfel, hotărârea completului
de arbitraj va fi dată în termen de 6 luni de la numirea
președintelui în conformitate cu alin. 3 sau 4 al acestui articol.
6. Fiecare parte contractantă va suporta cheltuielile propriului
membru în completul de arbitraj și cele ale reprezentării sale în
procedurile arbitrale; cheltuielile președintelui și celelalte
cheltuieli vor fi suportate în mod egal de părțile contractante.
Completul arbitral poate, totuși, direct prin hotărârea sa, să
dispună ca o proporție mai mare a cheltuielilor să fie suportată

8

MONITORUL OFICIAL AL ROMÂNIEI, PARTEA I, Nr. 808/26.XI.2009

de către una dintre cele două părți contractante, iar această
hotărâre va fi obligatorie pentru ambele părți contractante.
7. Părțile contractante vor ajunge, în termen de 60 de zile de
la hotărârea completului de arbitraj, la o înțelegere pentru
rezolvarea diferendului lor. Această înțelegere va pune în
aplicare hotărârea completului de arbitraj. Dacă părțile
contractante nu ajung la o înțelegere, partea contractantă care
a deschis diferendul va fi îndreptățită la compensație sau la
suspendarea beneficiilor în valoare echivalentă cu cele hotărâte
de către completul de arbitraj.
ARTICOLUL XVI
Transparența

1. Părțile contractante vor schimba, în termen de 2 ani de la
intrarea în vigoare a acestui acord, scrisori cuprinzând, pe cât
posibil, orice măsuri existente neconforme cu obligațiile
specificate în alin. 3 al art. II (Înființarea, dobândirea și protejarea
investiției), art. III (Tratamentul națiunii celei mai favorizate și
tratamentul național după înființare) sau alin.1 și 2 ale art. V (Alte
măsuri).
2. Fiecare parte contractantă va asigura, în măsura
posibilităților practice, ca legile, reglementările, procedurile și
hotărârile sale administrative de aplicabilitate generală,
referitoare la orice problemă cuprinsă în acest acord, să fie
publicate prompt sau să fie făcute accesibile astfel încât să
permită cunoașterea lor de către persoanele interesate și de
cealaltă parte contractantă.
ARTICOLUL XVII
Aplicare și excepții generale

1. Acest acord se va aplica oricărei investiții efectuate de un
investitor al unei părți contractante pe teritoriul celeilalte părți
contractante anterior sau după intrarea în vigoare a acestui
acord.
2. Nicio dispoziție a acestui acord nu va fi interpretată ca
împiedicând o parte contractantă de la adoptarea, menținerea
sau aplicarea oricăror măsuri conforme cu acest acord pe care
le consideră potrivite pentru a se asigura că activitatea
investițională de pe teritoriul său este întreprinsă într-o manieră
adecvată problematicii mediului înconjurător.
3. Sub rezerva ca aceste măsuri să nu fie aplicate astfel încât
să constituie o discriminare arbitrară sau nejustificată între
investiții sau investitori ori o restricție mascată privind comerțul
sau investițiile internaționale, nicio dispoziție a acestui acord nu
va fi interpretată ca împiedicând o parte contractantă să adopte
sau să aplice măsurile pe care le consideră necesare:
a) pentru a asigura conformitatea cu legile și reglementările
care nu sunt în contradicție cu prevederile acestui acord;
b) pentru a proteja viața sau sănătatea umană, animală ori
vegetală; sau
c) pentru conservarea resurselor naturale epuizabile, vii sau
nonvii.
4. a) Nicio dispoziție a acestui acord nu va fi interpretată ca
împiedicând o parte contractantă să adopte sau să mențină
măsuri pentru restricționarea transferurilor atunci când partea
contractantă întâmpină serioase dificultăți ale balanței de plăți
sau există o amenințare în acest sens, iar restricțiile sunt în
conformitate cu lit. b).
b) Măsurile la care se face referire la lit. a) vor fi echitabile,
nu arbitrare sau discriminatorii în mod nejustificat, de bunăcredință, cu durată limitată și nu se vor prelungi mai mult decât
este necesar pentru a remedia situația balanței de plăți. O parte
contractantă care impune măsuri conform acestui articol va
informa cealaltă parte contractantă în acest sens și va prezenta
cât mai curând posibil un program de înlăturare a acestora.
Astfel de măsuri vor fi luate în conformitate cu alte obligații
internaționale ale părții contractante în cauză, inclusiv cele

rezultate din Acordul OMC și Statutul Fondului Monetar
Internațional.
5. Nicio dispoziție a acestui acord nu va prejudicia măsurile
cu aplicare generală, care nu sunt nici arbitrare, nici
discriminatorii în mod nejustificat, adoptate de orice entitate
publică în vederea realizării politicilor monetare și a altor politici
de credit conexe sau a politicilor valutare. Acest alineat nu va
afecta obligațiile unei părți contractante care decurg din alin. 2
al art. V (Alte măsuri) sau art. IX (Transferul fondurilor).
6. Nicio dispoziție a acestui acord nu va fi interpretată în
sensul:
a) de a impune oricărei părți contractante să furnizeze sau să
permită accesul la informații a căror divulgare este considerată
de aceasta ca fiind contrară intereselor sale esențiale de
securitate;
b) de a împiedica oricare parte contractantă să întreprindă
orice acțiuni pe care le consideră necesare pentru protejarea
intereselor sale esențiale de securitate:
(i)
în legătură cu traficul de arme, muniție și echipament
de război și cu traficul și tranzacțiile similare cu alte
bunuri, materiale, servicii și tehnologii derulate direct
sau indirect în scopul aprovizionării unei baze
militare ori a altui așezământ de securitate;
(ii) luate pe timp de război sau în altă situație de urgență
în relațiile internaționale; sau
(iii) în legătură cu implementarea politicilor naționale ori
a acordurilor internaționale cu privire la neproliferarea
armelor nucleare sau a altor dispozitive cu explozibili
nucleari; sau
c) de a împiedica oricare parte contractantă să ia măsuri
conforme cu obligațiile sale care decurg din Carta Națiunilor
Unite, pentru menținerea păcii și securității internaționale.
7. Nicio dispoziție a acestui acord nu va fi interpretată în
sensul de a impune unei părți contractante să furnizeze sau să
permită accesul la informații a căror divulgare ar obstrucționa
aplicarea legii sau ar fi contrară legislației părții contractante
privind protejarea informațiilor clasificate, secretului personal
sau confidențialității tranzacțiilor financiare și a conturilor
clienților individuali ai instituțiilor financiare.
8. Orice măsură adoptată de o parte contractantă în
conformitate cu o decizie adoptată, extinsă sau modificată de către
Organizația Mondială a Comerțului în temeiul art. IX: 3 sau IX: 4
ale Acordului OMC va fi, de asemenea, considerată ca fiind în
conformitate cu prezentul acord. Un investitor care susține că
acționează în temeiul art. XIII (Soluționarea diferendelor între un
investitor și partea contractantă gazdă) al acestui acord nu poate
pretinde că o astfel de măsură constituie o încălcare a prezentului
acord.
ARTICOLUL XVIII
Prevederi finale și intrarea în vigoare

1. O parte contractantă poate nega avantajele acordului
pentru un investitor al celeilalte părți contractante care este o
întreprindere a acelei părți contractante, precum și pentru
investițiile acestuia, dacă investitori ai unui stat terț dețin sau
controlează întreprinderea și dacă partea contractantă care
neagă, adoptă ori menține, în legătură cu statul terț, măsuri care
interzic tranzacțiile cu respectiva întreprindere sau care ar fi
încălcate ori eludate în cazul în care întreprinderii sau investițiilor
sale li s-ar fi acordat beneficiile acordului.
2. Sub rezerva notificării prealabile și a consultării în
conformitate cu acordul, o parte contractantă poate nega
avantajele acordului pentru un investitor al celeilalte părți
contractante care este o întreprindere a acelei părți contractante
și pentru investițiile acestuia, dacă investitorii unui stat terț dețin
sau controlează întreprinderea și dacă întreprinderea nu
desfășoară o activitate economică substanțială pe teritoriul părții
contractante sub a cărei legislație a fost constituită.

MONITORUL OFICIAL AL ROMÂNIEI, PARTEA I, Nr. 808/26.XI.2009
3. Toate referirile din acord la măsurile unei părți contractante
vor include măsurile aplicabile în conformitate cu legile Uniunii
Europene pe teritoriul acelei părți contractante, ca urmare a
apartenenței sale la Uniunea Europeană. Referirile la serioase
dificultăți ale balanței de plăți sau existența unui pericol iminent
al apariției acestora vor include dificultăți serioase ale balanței
de plăți sau pericolul apariției acestora în cadrul uniunii
economice sau monetare al cărei membru este acea parte
contractantă.
4. Interesele esențiale de securitate ale unei părți
contractante pot include interese ce decurg din apartenența
acesteia la o uniune vamală, economică sau monetară, piață
comună sau zonă de comerț liber.
5. Părțile contractante convin ca problema stabilirii faptului
că o măsură este sau nu conformă cu prezentul acord să fie
soluționată în conformitate cu procedurile de reglementare a
diferendelor prevăzute de acest acord.
6. Fiecare parte contractantă va notifica celeilalte în scris cu
privire la îndeplinirea procedurilor cerute pe teritoriul său pentru
intrarea în vigoare a acestui acord. Acest acord va intra în
vigoare la data ultimei dintre cele două notificări. La intrarea în
vigoare a prezentului acord, va înceta Acordul dintre Guvernul

9

României și Guvernul Canadei pentru promovarea și protejarea
reciprocă a investițiilor, semnat la București la 17 aprilie 1996, cu
excepția că urmează a fi aplicate în continuare numai
prevederile acestuia referitoare la diferendele dintre oricare
parte contractantă și un investitor al celeilalte părți contractante
care a fost supus arbitrajului, de către investitor, conform
respectivului acord, anterior datei la care intră în vigoare
prezentul acord. În mod separat de diferendele menționate,
prezentul acord se va aplica oricărui diferend apărut cu cel mult
3 ani înainte de intrarea în vigoare a acestuia.
7. Acest acord va rămâne în vigoare în afară de cazul în care
oricare parte contractantă notifică celeilalte părți contractante,
în scris, intenția sa de denunțare a acestuia. Denunțarea acestui
acord va deveni efectivă la un an după ce notificarea denunțării
a fost primită de către cealaltă parte contractantă. Referitor la
investițiile sau angajamentele de investire făcute anterior datei
la care denunțarea acestui acord devine efectivă, prevederile
art. I—XVII inclusiv ale acestui acord vor rămâne în vigoare
pentru o perioadă de 15 ani.
8. Anexele și notele de subsol fac parte integrantă din acord.
Drept care, subsemnații, pe deplin autorizați de către
guvernele respective, au semnat acest acord.

Semnat la București la data de 8 mai 2009, în două exemplare originale, fiecare în limbile română, engleză și franceză,
toate textele fiind egal autentice.
Pentru Guvernul României,
Gheorghe Pogea,
ministrul finanțelor publice

Pentru Guvernul Canadei,
Stockwell Day,
ministrul comerțului internațional
ANEXA A

1. În conformitate cu alin. 1 lit. d) al art. IV (Excepții), Canada
își rezervă dreptul de a adopta sau de a menține restricții în
sectoarele ori în domeniile enumerate mai jos:
a) servicii sociale (aplicarea dreptului public, servicii
corecționale, protecția sau asigurarea veniturilor, protecția ori
asigurările sociale, asistența socială, învățământul public,
formarea profesională, protecția sănătății și a copilului);
b) servicii în orice alt sector;
c) titluri guvernamentale, așa cum sunt descrise în SIC 8152;
d) condiții de rezidență privind dreptul de proprietate asupra
terenului de pe coasta Oceanului;
e) măsuri pentru implementarea acordurilor privind țițeiul și
gazele din teritoriile nord-vestice și Yukon.

2. În conformitate cu alin.1 lit. d) al art. IV (Excepții), România
își rezervă dreptul de a adopta sau de a menține restricții în
sectoarele și în domeniile enumerate mai jos:
a) servicii sociale (aplicarea dreptului public, servicii
corecționale, protecția sau asigurarea veniturilor, protecția ori
asigurările sociale, asistența socială, învățământul public,
formarea profesională, protecția sănătății și a copilului);
b) servicii în orice alt sector, inclusiv în cele compatibile cu
oferta României din Runda Uruguay.
3. În sensul acestei anexe, SIC înseamnă, în ceea ce
privește Canada, numerotația folosită în Clasificația
industrială standard, așa cum este definită în Statistica
Canadei, Clasificația industrială standard, ediția a IV-a,
1980.
ANEXA B

CLARIFICAREA EXPROPRIERII INDIRECTE

Art. VIII (Exproprierea) din acord prevede că:
Investițiile sau veniturile investitorilor oricărei părți
contractante nu vor fi naționalizate, expropriate sau supuse unor
măsuri având efect echivalent naționalizării sau exproprierii
(denumite în cele ce urmează expropriere) pe teritoriul celeilalte
părți contractante, decât dacă măsurile sunt luate în interes
public, în conformitate cu procedura legală, într-o manieră
nediscriminatorie și în schimbul unei despăgubiri prompte,
adecvate și efective.
Părțile contractante își confirmă înțelegerea comună cu
privire la următoarele:
a) conceptul măsuri având efect echivalent naționalizării sau
exproprierii poate fi denumit și expropriere indirectă.
Exproprierea indirectă rezultă dintr-o măsură sau dintr-o serie
de măsuri ale unei părți contractante care au un efect echivalent

exproprierii directe, fără transferul oficial al titlului sau sechestru
formal;
b) stabilirea dacă o măsură sau o serie de măsuri ale unei
părți contractante constituie o expropriere indirectă, necesită o
investigație de la caz la caz, bazată pe fapte, care să ia în
considerare, între alți factori:
(i)
gradul de severitate al impactului economic al
măsurii sau seriei de măsuri, deși simplul fapt că o
măsură sau o serie de măsuri ale unei părți are un
efect advers asupra valorii economice a unei
investiții nu stabilește faptul că a avut loc o
expropriere indirectă;
(ii)
gradul în care măsura sau seria de măsuri
interferează cu perspectivele distincte, rezonabile,
ale investiției; și

10

MONITORUL OFICIAL AL ROMÂNIEI, PARTEA I, Nr. 808/26.XI.2009

(iii)

caracterul măsurii sau seriei de măsuri, inclusiv
scopul și rațiunea acestora; și
c) cu excepția circumstanțelor rare, cum ar fi atunci când o
măsură sau o serie de măsuri sunt atât de grave în lumina
scopului acestora, încât nu pot fi privite în mod rezonabil ca fiind

adoptate și aplicate cu bună credință, măsurile nediscriminatorii
ale unei părți contractante care sunt prevăzute și aplicate pentru
a proteja obiective legitime de interes public, cum ar fi
sănătatea, siguranța și mediul, nu constituie expropriere
indirectă.
ANEXA C

SOLUȚIONAREA DIFERENDELOR ÎNTRE UN INVESTITOR
Ș I PA R T E A C O N T R A C TA N T Ă G A Z D Ă
I. Accesul publicului la audieri și documente

1. Audierile desfășurate în conformitate cu art. XIII
(Soluționarea diferendelor între un investitor și partea
contractantă gazdă) vor fi deschise publicului. În măsura în care
este necesar să se asigure protejarea informațiilor confidențiale,
tribunalul poate ține o parte din audieri în secret.
2. Tribunalul va stabili procedurile pentru protejarea
informațiilor confidențiale și aranjamentele logistice
corespunzătoare pentru audierile publice, cu consultarea părților
în diferend.
3. Toate documentele prezentate tribunalului sau emise de
acesta vor fi disponibile publicului dacă părțile în diferend nu
convin altfel, sub rezerva eliminării informațiilor confidențiale.
4. Fără a ține seama de prevederile alin. 3, orice hotărâre a
tribunalului guvernată de această secțiune va fi disponibilă
public, sub rezerva eliminării informațiilor confidențiale.
5. O parte în diferend poate dezvălui altor persoane, în
legătură cu procedurile arbitrale, acele documente neredactate
pe care le consideră necesare pentru pregătirea cazului său,
dar trebuie să se asigure că acele persoane protejează
informațiile confidențiale prezente în acele documente.
6. Părțile contractante pot împărtăși oficialităților din
guvernele lor subnaționale respective, pe parcursul soluționării
diferendului potrivit acestui acord, toate documentele relevante
neredactate, dar ele trebuie să se asigure că acele persoane
protejează orice informații confidențiale existente în astfel de
documente.
7. Tribunalul nu va cere unei părți contractante să furnizeze
sau să permită accesul la informații a căror dezvăluire ar
împiedica aplicarea legii ori ar fi contrară legislației părții
contractante privind protejarea informațiilor clasificate, secretului
personal sau confidențialității tranzacțiilor financiare și a
conturilor clienților individuali ai instituțiilor financiare sau se
stabilește a fi contrară securității sale esențiale.
8. În măsura în care un ordin de confidențialitate al
tribunalului desemnează informații ca fiind confidențiale și legea
unei părți contractante privind accesul la informații impune
accesul public la acea informație, va prevala legea părții
contractante privind accesul la informații. Totuși, o parte
contractantă trebuie să încerce să aplice propria lege privind
accesul la informații astfel încât să protejeze informațiile
desemnate ca fiind confidențiale de către tribunal.
II. Participarea unei părți contractante care nu se află în
diferend

1. Partea contractantă care nu se află în diferend va fi
îndreptățită, pe cheltuiala proprie, să primească de la partea
contractantă aflată în diferend o copie:
a) a dovezilor/probelor care au fost prezentate tribunalului;
b) tuturor pledoariilor/depozițiilor supuse arbitrajului; și
c) a motivațiilor scrise ale părților în diferend.
2. Partea contractantă care nu se află în diferend și care
primește informații conform prevederilor alin. 1 va trata
informațiile ca și cum ar fi o parte contractantă în diferend.

3. În baza notificării scrise a părților în diferend, partea
contractantă care nu se află în diferend poate prezenta
documentații unui tribunal pe o chestiune de interpretare a
acestui acord.
4. Partea contractantă care nu se află în diferend va avea
dreptul să participe la orice audieri ținute sub incidența art. XIII
(Soluționarea diferendelor între un investitor și partea
contractantă gazdă), indiferent că prezintă sau nu documentații
tribunalului.
III. Prezentări de documentații de către o parte care nu se află
în diferend

1. Orice parte care nu se află în diferend și care este o
persoană a unei părți contractante sau are o prezență
semnificativă pe teritoriul unei părți contractante, care dorește să
depună o prezentare în scris la tribunal (solicitantul), va face o
cerere de părăsire a tribunalului pentru a depune o astfel de
prezentare, în concordanță cu instrucțiunile aplicabile, stabilite
în partea a IV-a a anexei. Solicitantul va atașa prezentarea la
respectiva cerere.
2. Solicitantul va transmite tuturor părților în diferend și
tribunalului cererea de permisiune pentru depunerea unei
prezentări de către o parte care nu se află în diferend, precum
și prezentarea propriu-zisă.
3. Tribunalul va stabili o dată corespunzătoare pentru ca
părțile în diferend să discute în legătură cu cererea de
permisiune pentru depunerea prezentării de către partea care
nu se află în diferend.
4. În scopul de a stabili dacă să acorde sau nu permisiunea
pentru a depune o prezentare unei părți neaflate în diferend,
tribunalul va lua în considerație, între altele, măsura în care:
a) prezentarea părții care nu se află în diferend va ajuta
tribunalul la stabilirea unei situații de fapt sau de drept legate de
arbitraj în sensul de a oferi o perspectivă, informație specifică
sau viziune care să fie diferită de cea a părților în diferend;
b) prezentarea părții care nu se află în diferend se va referi
la o problemă din sfera de cuprindere a diferendului;
c) partea care nu se află în diferend are un interes
semnificativ în arbitraj; și
d) există un interes public privind cazul supus arbitrajului.
5. Tribunalul se va asigura că:
a) orice prezentare a unei părți neaflate în diferend nu
fragmentează procedurile; și
b) niciuna dintre părțile aflate în diferend nu este împovărată
inutil sau prejudiciată incorect de astfel de prezentări.
6. Tribunalul va decide dacă să acorde permisiunea pentru
depunerea unei prezentări unei părți care nu se află în diferend.
Dacă permisiunea pentru depunerea unei prezentări de către o
parte care nu se află în diferend este acordată, tribunalul va
stabili o dată corespunzătoare pentru ca părțile în diferend să
răspundă în scris la prezentarea părții care nu se află în
diferend. Până la acea dată, partea contractantă care nu se află
în diferend poate, în baza prevederilor din partea a II-a a acestei
anexe (Participarea unei părți contractante care nu se află în
diferend), să adreseze orice problemă legată de interpretarea
acordului expusă în prezentarea părții neaflate în diferend.

11

MONITORUL OFICIAL AL ROMÂNIEI, PARTEA I, Nr. 808/26.XI.2009
7. Un tribunal care acordă permisiunea pentru depunerea
unei prezentări unei părți care nu se află în diferend nu are
obligația să abordeze prezentarea în niciun moment al
arbitrajului, și nici partea care nu se află în diferend și care
depune prezentarea nu are dreptul să mai facă alte prezentări
pe parcursul arbitrajului.
8. Accesul la audieri și documente de către părțile care nu
se află în diferend și care depun cereri în baza acestor proceduri
va fi guvernat de prevederile care țin de accesul publicului la
audieri și documente în baza prevederilor părții I din anexă
(Accesul publicului la audieri și documente).
IV. Instrucțiuni pentru prezentările unei părți care nu se află în
diferend

1. Cererea de permisiune pentru depunerea unei prezentări
de către o parte care nu se află în diferend:
a) va fi făcută în scris, va fi datată și semnată de către
persoana care depune cererea și va include adresa și alte detalii
de contact despre solicitant;
b) va conține nu mai mult de 5 pagini dactilografiate;
c) va descrie solicitantul, incluzând, acolo unde este
relevant, apartenența ca membru sau statutul juridic (de
exemplu, societate comercială, asociație comercială sau altă
organizație neguvernamentală), obiectivele sale generale,
natura activităților sale și orice organizație-mamă (incluzând

orice organizație care controlează direct sau indirect
solicitantul);
d) va dezvălui dacă solicitantul are sau nu are orice fel de
afiliere, directă sau indirectă, cu oricare dintre părțile în diferend;
e) va identifica orice guvern, persoană sau organizație care
a furnizat orice fel de asistență financiară sau de altă natură la
pregătirea prezentării;
f) va specifica natura interesului pe care solicitantul îl are în
arbitraj;
g) va identifica problemele specifice de fapt și de drept din
cadrul arbitrajului, pe care solicitantul le-a abordat în
prezentarea scrisă;
h) va explica, cu referire la factorii specificați în paragraful 4
a părții a III-a a acestei anexe (Prezentări de documentații de
către o parte care nu se află în diferend), de ce tribunalul ar
trebui să accepte prezentarea; și
i) va fi făcută în limba utilizată în procedura de arbitraj.
2. Prezentarea depusă de o parte care nu este în diferend:
a) va fi datată și semnată de persoana care depune
prezentarea;
b) va fi concisă și, în orice caz, nu va conține mai mult de
20 de pagini dactilografiate, incluzând anexele;
c) va exprima o declarație precisă sprijinind poziția
solicitantului asupra problemelor respective; și
d) va face referire doar la subiecte aflate în sfera de
cuprindere a diferendului.
ANEXA D

Notă explicativă
Pentru o mai mare certitudine, expresia tratament just și echitabil include obligația de a respecta
principiul interzicerii denegării de dreptate în procedurile adjudecatorii penale, civile sau administrative, în
conformitate cu dreptul internațional cutumiar privind standardul minim de tratament al străinilor; expresia
deplina protecție și securitate include nivelul de protecție polițienească cerut de dreptul internațional
cutumiar privind standardul minim de tratament al străinilor.

DECRETE
PREȘEDINTELE ROMÂNIEI

DECRET
pentru promulgarea Legii privind ratificarea Acordului
dintre Guvernul României și Guvernul Canadei
pentru promovarea și protejarea reciprocă a investițiilor,
semnat la București la 8 mai 2009
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind ratificarea Acordului dintre
Guvernul României și Guvernul Canadei pentru promovarea și protejarea
reciprocă a investițiilor, semnat la București la 8 mai 2009, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 17 noiembrie 2009.
Nr. 1.707.

12

MONITORUL OFICIAL AL ROMÂNIEI, PARTEA I, Nr. 808/26.XI.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transmiterea unui imobil aflat în domeniul public al statului din administrarea
Administrației Naționale ăApele Române” în administrarea Consiliului Local
al Municipiului Piatra-Neamț, județul Neamț
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, precum și al art. 2 alin. (5) din Ordonanța de urgență
a Guvernului nr. 107/2002 privind înființarea Administrației Naționale ăApele Române”, aprobată cu modificări prin Legea
nr. 404/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil având datele de
identificare prevăzute în anexa care face parte integrantă din
prezenta hotărâre, aflat în domeniul public al statului, din
administrarea Administrației Naționale ăApele Române”, prin
Direcția Apelor Siret — Bacău, în administrarea Consiliului Local
al Municipiului Piatra-Neamț, județul Neamț, în vederea realizării
obiectivului de investiții ăAmenajarea pârâului Cuejdiu în
municipiul Piatra-Neamț în zona intersecției bulevardul Dacia —
str. Orhei (zona Unic)”.
Art. 2. — Consiliul Local al Municipiului Piatra-Neamț
se subrogă în toate drepturile și obligațiile Direcției Apelor

Siret — Bacău care decurg din Contractul de lucrării nr. 1 din
23 decembrie 2004 încheiat între Direcția Apelor Siret — Bacău
și Societatea Comercială URBANEX — Piatra-Neamț.
Art. 3. — Dreptul de administrare dobândit de Consiliul Local
al Municipiului Piatra-Neamț, potrivit prevederilor art. 1,
încetează prin hotărâre a Guvernului, la propunerea Ministerului
Mediului, în cazul în care realizarea obiectivului de investiții nu
începe în termen de 3 ani.
Art. 4. — Predarea-preluarea imobilului prevăzut la art. 1 se
face pe bază de protocol încheiat între părțile interesate, în
termen de 30 de zile de la data intrării în vigoare a prezentei
hotărâri.

PRIM-MINISTRU

EMIL BOC
Contrasemnează:
Ministrul mediului, interimar,
Elena Gabriela Udrea
Viceprim-ministru,
ministrul administrației și internelor,
interimar,
Vasile Blaga
Ministrul finanțelor publice,
Gheorghe Pogea
București, 18 noiembrie 2009.
Nr. 1.382.

ANEXĂ

D AT E L E D E I D E N T I F I C A R E

a unui imobil aflat în domeniul public al statului și în administrarea Administrației Naționale ăApele Române”,
al cărui drept de administrare se transmite Consiliului Local al Municipiului Piatra-Neamț

Locul unde este situat
imobilul

Persoana juridică de la care
se transmite dreptul de
administrare asupra
imobilului

Persoana juridică la care se
transmite dreptul de
administrare asupra
imobilului

Caracteristicile tehnice
ale imobilului

Numărul de identificare
atribuit de Ministerul
Finanțelor Publice

Municipiul PiatraNeamț, județul Neamț

Administrația
Națională ăApele
Române”, prin Direcția
Apelor Siret — Bacău

Municipiul PiatraNeamț, Consiliul Local
al Municipiului PiatraNeamț

Regularizarea râului
Cuejdila, 4,2 km,
8.710 m2, beton

64.674

MONITORUL OFICIAL AL ROMÂNIEI, PARTEA I, Nr. 808/26.XI.2009

13

GUVERNUL ROMÂNIEI

HOTĂRÂRE
privind modificarea Regulamentului de organizare și funcționare a Autorității Naționale
de Reglementare pentru Serviciile Comunitare de Utilități Publice, aprobat prin Hotărârea
Guvernului nr. 671/2007, și pentru reglementarea unor aspecte determinate de aplicarea măsurilor
de reorganizare stabilite de Legea nr. 329/2009 privind reorganizarea unor autorități
și instituții publice, raționalizarea cheltuielilor publice, susținerea mediului de afaceri
și respectarea acordurilor-cadru cu Comisia Europeană și Fondul Monetar Internațional
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.
Art. I. — Regulamentul de organizare și funcționare a
Autorității Naționale de Reglementare pentru Serviciile
Comunitare de Utilități Publice, aprobat prin Hotărârea
Guvernului nr. 671/2007, publicată în Monitorul Oficial al
României, Partea I, nr. 454 din 5 iulie 2007, se modifică după
cum urmează:
1. La articolul 12 alineatul (2), teza întâi va avea
următorul cuprins:
ă(2) Numărul maxim de posturi în aparatul central al
A.N.R.S.C. și în agențiile teritoriale este de 153, exclusiv
președintele și vicepreședintele.”
2. La articolul 15, alineatul (1) va avea următorul cuprins:
ăArt. 15. — (1) Salarizarea personalului A.N.R.S.C. se
stabilește în conformitate cu reglementările legale în vigoare.”
3. La articolului 16, alineatul (1) va avea următorul
cuprins:
ăArt. 16. — (1) Finanțarea cheltuielilor curente și de capital
ale A.N.R.S.C. se asigură integral de la bugetul de stat, prin
bugetul Ministerului Administrației și Internelor. A.N.R.S.C.
poate beneficia de programe cu finanțare internațională. Tarifele
percepute pentru acordarea licențelor, tarifele percepute pentru
eliberarea autorizațiilor, tarifele pentru consultanță și prestări

de servicii acordate la cerere, contribuțiile operatorilor de
servicii de utilități publice aflați în sfera sa de reglementare și
orice alte sume încasate în condițiile legii se fac venit la bugetul
de stat.”
4. Articolul 17 se abrogă.
5. În cuprinsul anexei, mențiunea referitoare la numărul
maxim de posturi va avea următorul cuprins:
ăNumărul maxim de posturi: 153, exclusiv președintele și
vicepreședintele”
Art. II. — Încetarea raporturilor de muncă ale personalului
Autorității Naționale de Reglementare pentru Serviciile
Comunitare de Utilități Publice, ca urmare a aplicării măsurii de
reorganizare prin reducerea de posturi stabilite de Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional, prin emiterea de
decizii, se face cu respectarea procedurilor legale din legislația
muncii și a prevederilor legale privind protecția socială, pe baza
criteriilor stabilite potrivit art. 6 alin. (5) sau (6) din Legea
nr. 329/2009, în termen de maximum 60 de zile de la intrarea în
vigoare a prezentei hotărâri.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
interimar,
Vasile Blaga
Președintele Agenției Naționale de Reglementare
pentru Serviciile Comunitare de Utilități Publice,
Eduard Nicușor Manea
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.383.

14

MONITORUL OFICIAL AL ROMÂNIEI, PARTEA I, Nr. 808/26.XI.2009
GUVERNUL ROMÂNIEI

HOTĂRÂRE
privind unele măsuri de reorganizare în cadrul Autorității Naționale
pentru Persoanele cu Handicap
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.
Art. 1. — (1) Autoritatea Națională pentru Persoanele cu
Handicap, denumită în continuare Autoritatea, funcționează cu
un număr de 80 de posturi, funcționari publici și personal
contractual, inclusiv președintele și vicepreședintele, în urma
reorganizării prin reducerea numărului de posturi.
(2) Numărul total de posturi al Institutului Național pentru
Prevenirea și Combaterea Excluziunii Sociale a Persoanelor cu
Handicap, instituție publică aflată în subordinea Autorității, este
de 21, în urma reorganizării prin reducerea numărului de posturi.
(3) Structura organizatorică, statul de funcții și repartizarea
posturilor în cadrul Autorității se aprobă prin ordin al ministrului
muncii, familiei și protecției sociale.
Art. 2. — (1) Ca urmare a aplicării măsurilor de reorganizare
și de raționalizare a cheltuielilor publice prevăzute de Legea
nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului

de afaceri și respectarea acordurilor-cadru cu Comisia
Europeană și Fondul Monetar Internațional, implicit a reducerii
numărului de posturi aferent Autorității, președintele și
vicepreședintele Autorității sunt asimilați din punctul de vedere
al drepturilor salariale directorului general, respectiv directorului
general adjunct din minister, iar funcția de secretar general al
Autorității se desființează, în condițiile legii.
(2) Președintele și vicepreședintele Autorității sunt numiți prin
ordin al ministrului muncii, familiei și protecției sociale.
Art. 3. — (1) Încadrarea în numărul de posturi aprobat potrivit
legii se face în termen de 60 de zile de la data intrării în vigoare
a prezentei hotărâri, cu respectarea prevederilor art. 6 din Legea
nr. 329/2009.
(2) Personalul disponibilizat ca urmare a reorganizării
Autorității beneficiază de măsurile de protecție socială prevăzute
de lege.

PRIM-MINISTRU

EMIL BOC
Contrasemnează:
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.386.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru modificarea Reglementărilor privind omologarea de tip și eliberarea cărții de identitate a
vehiculelor rutiere, precum și omologarea de tip a produselor utilizate la acestea — RNTR 2,
aprobate prin Ordinul ministrului lucrărilor publice, transporturilor și locuinței nr. 211/2003
În temeiul prevederilor art. II din Legea nr. 288/2009 pentru modificarea și completarea Ordonanței Guvernului nr. 80/2000
privind omologarea și certificarea produselor și materialelor de exploatare utilizate la vehiculele rutiere, precum și condițiile de
introducere pe piață a acestora, ale art. II din Legea nr. 289/2009 pentru modificarea și completarea Ordonanței Guvernului

MONITORUL OFICIAL AL ROMÂNIEI, PARTEA I, Nr. 808/26.XI.2009

15

nr. 78/2000 privind omologarea, eliberarea cărții de identitate și certificarea autenticității vehiculelor rutiere în vederea înmatriculării
sau înregistrării acestora în România, precum și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. I. — Reglementările privind omologarea de tip și
eliberarea cărții de identitate a vehiculelor rutiere, precum și
omologarea de tip a produselor utilizate la acestea — RNTR 2,
aprobate prin Ordinul ministrului lucrărilor publice, transporturilor
și locuinței nr. 211/2003, publicat în Monitorul Oficial al României,
Partea I, nr. 275 și 275 bis din 18 aprilie 2003, cu modificările și
completările ulterioare, se modifică și se înlocuiesc cu anexa*)
care face parte integrantă din prezentul ordin.
Art. II. — Regia Autonomă ăRegistrul Auto Român” va duce
la îndeplinire prevederile prezentului ordin.
Art. III. — Prezentul ordin transpune:
— prevederile art. 1 (parțial), art. 2 alin. (1) (parțial) și
alin. (2)—(4), art. 3—28, art. 29 alin. (2), art. 30, 32, art. 33—35,
art. 37, art. 41—45, art. 47—49 din Directiva 2007/46/CE a
Parlamentului European și a Consiliului din 5 septembrie 2007
de stabilire a unui cadru pentru omologarea autovehiculelor și
remorcilor acestora, precum și a sistemelor, componentelor și
unităților tehnice separate destinate vehiculelor respective,
publicată în Jurnalul Oficial al Uniunii Europene nr. L 263 din
9 octombrie 2007;
— Directiva 2009/1/CE a Comisiei din 7 ianuarie 2009 de
modificare, în scopul adaptării sale la progresul tehnic, a
Directivei 2005/64/CE a Parlamentului European și a Consiliului
privind omologarea autovehiculelor în ceea ce privește
posibilitățile de reutilizare, reciclare și recuperare a acestora,
publicată în Jurnalul Oficial al Uniunii Europene nr. L 9 din
14 ianuarie 2009;
— Directiva 2009/19/CE a Comisiei din 12 martie 2009 de
modificare, în scopul adaptării sale la progresul tehnic, a
Directivei 72/245/CEE a Consiliului referitoare la paraziții
radioelectrici (compatibilitatea electromagnetică) produși de
autovehicule, publicată în Jurnalul Oficial al Uniunii Europene
nr. L 9 din 14 martie 2009;
— Directiva 2009/57/CE a Parlamentului European și a
Consiliului din 13 iulie 2009 privind dispozitivele de protecție în
caz de răsturnare a tractoarelor agricole sau forestiere pe roți
(versiune codificată), publicată în Jurnalul Oficial al Uniunii
Europene nr. L 261 din 3 octombrie 2009;
— Directiva 2009/58/CE a Parlamentului European și a
Consiliului din 13 iulie 2009 privind dispozitivele de remorcare și
de mers înapoi ale tractoarelor agricole sau forestiere pe roți
(versiune codificată), publicată în Jurnalul Oficial al Uniunii
Europene nr. L 198 din 30 iulie 2009;
— Directiva 2009/59/CE a Parlamentului European și a
Consiliului din 13 iulie 2009 privind oglinzile retrovizoare ale
tractoarelor agricole sau forestiere pe roți (versiune codificată),
publicată în Jurnalul Oficial al Uniunii Europene nr. L 198 din
30 iulie 2009;
— Directiva 2009/60/CE a Parlamentului European și a
Consiliului din 13 iulie 2009 cu privire la viteza maximă prin
construcție și la platformele de încărcare ale tractoarelor

agricole sau forestiere pe roți (versiune codificată), publicată în
Jurnalul Oficial al Uniunii Europene nr. L 198 din 30 iulie 2009;
— Directiva 2009/61/CE a Parlamentului European și a
Consiliului din 13 iulie 2009 cu privire la instalarea de
echipamente de iluminare și semnalizare luminoasă pe
tractoarele agricole sau forestiere pe roți (versiune codificată),
publicată în Jurnalul Oficial al Uniunii Europene nr. L 203 din
5 august 2009;
— Directiva 2009/62/CE a Parlamentului European și a
Consiliului din 13 iulie 2009 privind locul de fixare a plăcuței de
înmatriculare din spate la autovehiculele cu două sau trei roți
(versiune codificată), publicată în Jurnalul Oficial al Uniunii
Europene nr. L 198 din 30 iulie 2009;
— Directiva 2009/63/CE a Parlamentului European și a
Consiliului din 13 iulie 2009 privind unele componente și
caracteristici ale tractoarelor agricole sau forestiere pe roți
(versiune codificată), publicată în Jurnalul Oficial al Uniunii
Europene nr. L 214 din 19 august 2009;
— Directiva 2009/64/CE a Parlamentului European și a
Consiliului din 13 iulie 2009 privind suprimarea paraziților
radioelectrici produși de tractoarele agricole sau forestiere
(compatibilitate electromagnetică) (versiune codificată),
publicată în Jurnalul Oficial al Uniunii Europene nr. L 216 din
20 august 2009;
— Directiva 2009/66/CE a Parlamentului European și a
Consiliului din 13 iulie 2009 privind mecanismul de direcție al
tractoarelor agricole sau forestiere pe roți (versiune codificată),
publicată în Jurnalul Oficial al Uniunii Europene nr. L 201 din
1 august 2009;
— Directiva 2009/67/CE a Parlamentului European și a
Consiliului din 13 iulie 2009 privind montarea dispozitivelor de
iluminat și semnalizare luminoasă pe autovehicule cu două sau
trei roți (versiune codificată), publicată în Jurnalul Oficial al
Uniunii Europene nr. L 222 din 25 august 2009;
— Directiva 2009/68/CE a Parlamentului European și a
Consiliului din 13 iulie 2009 cu privire la omologarea
dispozitivelor de iluminare și de semnalizare luminoasă ale
tractoarelor agricole sau forestiere pe roți (versiune codificată),
publicată în Jurnalul Oficial al Uniunii Europene nr. L 203 din
5 august 2009;
— Directiva 2009/75/CE a Parlamentului European și a
Consiliului din 13 iulie 2009 privind dispozitivele de protecție în
caz de răsturnare a tractoarelor agricole sau forestiere pe roți
(încercări statice) (versiune codificată), publicată în Jurnalul
Oficial al Uniunii Europene nr. L 261 din 3 octombrie 2009;
— Directiva 2009/76/CE a Parlamentului European și a
Consiliului din 13 iulie 2009 privind nivelul sonor perceput de
conducătorii de tractoare agricole sau forestiere pe roți (versiune
codificată), publicată în Jurnalul Oficial al Uniunii Europene
nr. L 201 din 1 august 2009;

*) Anexa se publică în Monitorul Oficial al României, Partea I, nr. 808 bis din 26 noiembrie 2009, care se poate achiziționa de la Centrul pentru relații cu
publicul al Regiei Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 808/26.XI.2009

— Directiva 2009/78/CE a Parlamentului European și a
Consiliului din 13 iulie 2009 privind suporții articulați pentru
autovehiculele cu două roți (versiune codificată), publicată în
Jurnalul Oficial al Uniunii Europene nr. L 231 din 3 septembrie
2009;
— Directiva 2009/79/CE a Parlamentului European și a
Consiliului din 13 iulie 2009 privind dispozitivele de susținere
pentru pasageri montate pe autovehiculele cu două roți
(versiune codificată), publicată în Jurnalul Oficial al Uniunii
Europene nr. L 201 din 1 august 2009;
— Directiva 2009/80/CE a Parlamentului European și a
Consiliului din 13 iulie 2009 privind identificarea comenzilor, a

martorilor și a indicatoarelor autovehiculelor cu două sau trei roți
(versiune codificată), publicată în Jurnalul Oficial al Uniunii
Europene nr. L 202 din 4 august 2009;
— Directiva 2009/108/CE a Comisiei din 17 august 2009 de
modificare, în sensul adaptării la progresul tehnic, a Directivei
97/24/CE a Parlamentului European și a Consiliului privind unele
componente și caracteristici ale autovehiculelor cu două sau trei
roți, publicată în Jurnalul Oficial al Uniunii Europene nr. L 213
din 18 august 2009.
Art. IV. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu

București, 5 noiembrie 2009.
Nr. 1.147.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 808/26.XI.2009 conține 16 pagini.

Prețul: 3,20 lei

&JUYDGY|435308]
ISSN 1453—4495

