PARTEA I

Anul 177 (XXI) — Nr. 743

Luni, 2 noiembrie 2009

LEGI, DECRETE, HOTĂRÂRI ȘI ALTE ACTE

SUMAR

Pagina
REPUBLICĂRI
Legea nr. 119/1996 cu privire la actele de stare civilă ..........

1–16

REPUBLICĂRI
L E G E A Nr. 119/1996
cu privire la actele de stare civilă*)
CAPITOLUL I
Dispoziții generale
SECȚIUNEA 1
Actele de stare civilă și persoanele care le întocmesc

Art. 1. — Actele de stare civilă sunt înscrisuri autentice prin
care se dovedește nașterea, căsătoria sau decesul unei
persoane. Acestea se întocmesc în interesul statului și al

persoanei și servesc la cunoașterea numărului și structurii
populației, a situației demografice, la apărarea drepturilor și
libertăților fundamentale ale cetățenilor.
Art. 2. — Actele de naștere, de căsătorie și de deces se
întocmesc în registre de stare civilă, în două exemplare, ambele
originale, și se completează manual, cu cerneală specială de
culoare neagră.
Art. 3. — (1) Atribuțiile de stare civilă se îndeplinesc de
consiliile județene, respectiv de Consiliul General al Municipiului

*) Republicată în temeiul art. IV din Legea nr. 201/2009 pentru modificarea și completarea Legii nr. 119/1996 cu privire la actele de stare civilă, publicată
în Monitorul Oficial al României, Partea I, nr. 391 din 10 iunie 2009, dându-se textelor o nouă numerotare.
Legea nr. 119/1996 cu privire la actele de stare civilă a fost publicată în Monitorul Oficial al României, Partea I, nr. 282 din 11 noiembrie 1996 și a mai
fost modificată și completată prin:
— Legea nr. 23/1999 pentru modificarea și completarea unor dispoziții din Codul familiei și din Legea nr. 119/1996 cu privire la actele de stare civilă,
publicată în Monitorul Oficial al României, Partea I, nr. 35 din 28 ianuarie 1999;
— Ordonanța Guvernului nr. 84/2001 privind înființarea, organizarea și funcționarea serviciilor publice comunitare de evidență a persoanelor, publicată
în Monitorul Oficial al României, Partea I, nr. 544 din 1 septembrie 2001, aprobată cu modificări și completări prin Legea nr. 372/2002, publicată în Monitorul Oficial
al României, Partea I, nr. 447 din 26 iunie 2002, cu modificările și completările ulterioare;
— Legea nr. 479/2002 privind modificarea Legii nr. 119/1996 cu privire la actele de stare civilă, publicată în Monitorul Oficial al României, Partea I,
nr. 523 din 18 iulie 2002;
— Legea nr. 94/2004 pentru modificarea și completarea Legii nr. 119/1996 cu privire la actele de stare civilă, publicată în Monitorul Oficial al României,
Partea I, nr. 326 din 15 aprilie 2004;
— Legea nr. 272/2004 privind protecția și promovarea dreptului copilului, publicată în Monitorul Oficial al României, Partea I, nr. 557 din 23 iunie 2004;
— Ordonanța de urgență a Guvernului nr. 50/2004 pentru modificarea și completarea unor acte normative în vederea stabilirii cadrului organizatoric și
funcțional corespunzător desfășurării activităților de eliberare și evidență a cărților de identitate, actelor de stare civilă, pașapoartelor simple, permiselor de
conducere și certificatelor de înmatriculare a vehiculelor, publicată în Monitorul Oficial al României, Partea I, nr. 595 din 1 iulie 2004, aprobată cu modificări și
completări prin Legea nr. 520/2004, publicată în Monitorul Oficial al României, Partea I, nr. 1.153 din 7 decembrie 2004, cu completările ulterioare;
— Legea nr. 117/2006 pentru modificarea și completarea Legii nr. 119/1996 cu privire la actele de stare civilă, publicată în Monitorul Oficial al României,
Partea I, nr. 410 din 11 mai 2006. Legea nr. 117/2006 a fost rectificată în Monitorul Oficial al României, Partea I, nr. 532 din 20 iunie 2006.

2

MONITORUL OFICIAL AL ROMÂNIEI, PARTEA I, Nr. 743/2.XI.2009

București, de serviciile publice comunitare locale de evidență a
persoanelor, în unitățile administrativ-teritoriale unde acestea
sunt constituite, precum și de ofițerii de stare civilă din cadrul
primăriilor unităților administrativ-teritoriale în care nu
funcționează servicii publice comunitare locale de evidență a
persoanelor.
(2) Sunt ofițeri de stare civilă:
a) primarii municipiilor, sectoarelor municipiului București,
orașelor și comunelor;
b) șefii misiunilor diplomatice și ai oficiilor consulare de
carieră ale României;
c) comandanții de nave și aeronave;
d) ofițerii de stare civilă desemnați prin ordin al ministrului
apărării naționale sau, după caz, al ministrului administrației și
internelor, potrivit prevederilor art. 8 alin. (7).
(3) Primarii și șefii misiunilor diplomatice și ai oficiilor
consulare de carieră ale României pot delega sau retrage, după
caz, exercitarea atribuțiilor de ofițer de stare civilă secretarului
unității administrativ-teritoriale sau altor funcționari publici din
aparatul propriu cu competență în acest domeniu, respectiv
agentului diplomatic care îndeplinește funcții consulare sau
unuia dintre funcționarii consulari.
(4) Ofițerul de stare civilă nu poate întocmi acte de stare
civilă când este parte sau declarant. În asemenea cazuri, el va
delega o altă persoană, în condițiile legii.
Art. 4. — (1) Cetățenii străini care au domiciliul sau se află
temporar în România pot cere înregistrarea actelor și faptelor
de stare civilă în aceleași condiții ca și cetățenii români.
(2) Persoanele fără cetățenie sunt obligate să solicite
înregistrarea actelor și faptelor de stare civilă la serviciul public
comunitar local de evidență a persoanelor sau, după caz, la
primăria competentă.
(3) Cetățenii străini pot cere, iar persoanele fără cetățenie
sunt obligate să solicite înscrierea de mențiuni pe actele de stare
civilă întocmite în registrele de stare civilă române.
(4) Dacă un cetățean străin s-a căsătorit sau a decedat pe
teritoriul României, ofițerul de stare civilă care a întocmit actul va
trimite, în termen de 5 zile de la înregistrare, un extras de pe
actul respectiv organului competent al Ministerului Administrației
și Internelor, care îl va transmite misiunii diplomatice sau oficiului
consular al țării respective acreditate în România, potrivit
obligațiilor izvorâte din tratate, acorduri sau convenții la care
România este parte sau pe bază de reciprocitate.
Art. 5. — (1) Înregistrarea actelor și faptelor de stare civilă și
înscrierea mențiunilor se fac la cerere, pe baza declarației
persoanei obligate la aceasta, sau din oficiu, în condițiile
prevăzute de prezenta lege.
(2) Numele de familie și prenumele se scriu așa cum rezultă
din actele de identitate, din certificatele de stare civilă și din alte
înscrisuri prezentate de declarant sau primite de la autoritățile
prevăzute de lege.
(3) Întocmirea actelor de stare civilă, precum și înscrierea
mențiunilor se fac în limba română, folosindu-se alfabetul latin.
Art. 6. — (1) Ofițerul de stare civilă este obligat să verifice
realitatea conținutului declarației și concordanța acesteia cu
actele de identitate, certificatele de stare civilă și cu celelalte
înscrisuri prezentate de declarant.
(2) Actul de stare civilă, întocmit în temeiul declarației, se
semnează de către ofițerul de stare civilă și de către declarant.
(3) În cazul în care declarantul nu poate semna, ofițerul de
stare civilă menționează aceasta pe actul de stare civilă, pe care
îl semnează.
(4) Este interzis să se facă ștersături, răzuiri, prescurtări și
adăugări în actele de stare civilă.
Art. 7. — Actele de stare civilă întocmite de o persoană care
a exercitat în mod public atribuțiile de ofițer de stare civilă, cu

respectarea prevederilor prezentei legi, sunt valabile, chiar dacă
acea persoană nu avea această calitate.
Art. 8. — (1) Dacă nașterea sau decesul are loc în tren, pe o
navă sau aeronavă ori într-un alt mijloc de transport în timpul
călătoriei pe teritoriul României, întocmirea actului de stare civilă
se face la serviciul public comunitar local de evidență a
persoanelor al locului de coborâre sau de debarcare ori, după
caz, de ofițerul de stare civilă din cadrul primăriei unității
administrativ-teritoriale pe a cărei rază are loc coborârea sau
debarcarea.
(2) În cazul în care nașterea, căsătoria sau decesul are loc
pe o navă, în timpul unei călătorii în afara apelor teritoriale
române, evenimentul se înregistrează în jurnalul de bord de
către comandantul navei.
(3) Comandantul navei poate încheia căsătorii numai între
persoane de cetățenie română. El poate aproba, pentru motive
temeinice, reducerea termenului prevăzut la art. 30 alin. (1).
(4) Dacă nașterea sau decesul are loc pe o aeronavă, în
timpul unei călătorii în afara teritoriului României, evenimentul se
înregistrează de comandantul aeronavei în carnetul de drum.
(5) Înregistrările făcute în jurnalul de bord sau în carnetul de
drum, potrivit alin. (2) și (4), vor cuprinde toate datele necesare
întocmirii actului de stare civilă, precum și semnăturile cerute de
lege, ele făcând dovada evenimentului până la întocmirea
actului în condițiile prevăzute de alin. (6).
(6) Comandantul navei sau al aeronavei eliberează
persoanelor îndreptățite o dovadă cu privire la înregistrarea
făcută, iar la sosirea în țară înaintează prin căpitănia portului,
respectiv prin comandantul aeroportului, un extras de pe jurnalul
de bord sau de pe carnetul de drum, la serviciul public comunitar
local de evidență a persoanelor al sectorului 1 al municipiului
București, care va întocmi actul de stare civilă.
(7) În caz de mobilizare, război, participare a forțelor armate
la misiuni în afara teritoriului statului român, Ministerul Apărării
Naționale sau, după caz, Ministerul Administrației și Internelor,
pentru efectivele proprii, desemnează ofițerii de stare civilă care
înregistrează actele și faptele de stare civilă ale militarilor, ale
personalului civil, precum și ale altor categorii de participanți și
le comunică serviciului public comunitar local de evidență a
persoanelor sau, după caz, ofițerului de stare civilă din cadrul
primăriei unității administrativ-teritoriale competente.
Art. 9. — Orice modificare intervenită în statutul civil al unei
persoane ca urmare a întocmirii unui act de stare civilă sau,
după caz, dispusă printr-o hotărâre judecătorească definitivă și
irevocabilă ori printr-un act administrativ se comunică din oficiu,
în termen de 10 zile, serviciului public comunitar local de
evidență a persoanelor sau, după caz, ofițerului de stare civilă
din cadrul primăriei unității administrativ-teritoriale care a
întocmit actul de naștere, de căsătorie sau de deces al
persoanei la care această modificare se referă, în vederea
înscrierii mențiunilor corespunzătoare.
Art. 10. — În cazul în care ofițerul de stare civilă refuză să
întocmească un act sau să înscrie o mențiune ce intră în
atribuțiile sale, persoana nemulțumită poate sesiza judecătoria
în raza căreia domiciliază.
Art. 11. — (1) Pe baza actelor de stare civilă se eliberează
certificate de naștere și de căsătorie titularilor sau
reprezentanților legali ai acestora, iar certificatele de deces,
membrilor familiei sau altor persoane îndreptățite. Certificatele
de stare civilă se pot elibera și altor persoane împuternicite prin
procură specială. În certificatele de stare civilă nu vor fi preluate
titlurile de noblețe, chiar dacă au fost înscrise în unele acte de
stare civilă.
(2) În cazul în care certificatul de stare civilă nu a fost eliberat
la data întocmirii actului, eliberarea acestuia se face la cererea
scrisă a persoanei îndreptățite.

MONITORUL OFICIAL AL ROMÂNIEI, PARTEA I, Nr. 743/2.XI.2009
(3) Cererea se depune la serviciul public comunitar local de
evidență a persoanelor sau, după caz, la primăria unității
administrativ-teritoriale care are în păstrare registrul de stare
civilă sau de la domiciliul ori reședința petiționarului. În cazul în
care registrul de stare civilă nu se află în păstrarea autorității la
care s-a depus cererea, aceasta îl solicită serviciului public
comunitar local de evidență a persoanelor sau, după caz,
primarului unității administrativ-teritoriale competente, în termen
de 3 zile. În situația în care exemplarul 1 al actului de stare civilă
lipsește ori actele au fost predate Arhivelor Naționale, serviciul
public comunitar local de evidență a persoanelor sau primăria
competentă, care primește cererea, solicită extras, după caz,
de pe actul ce se găsește în păstrarea consiliului județean, a
Consiliului General al Municipiului București ori a Arhivelor
Naționale, pe baza căruia întocmește și eliberează certificatul
de stare civilă. Eliberarea extraselor de pe actele de stare civilă
aflate în păstrarea Arhivelor Naționale la cererea oficiilor de
stare civilă și a structurilor competente ale Ministerului
Administrației și Internelor, precum și a altor autorități publice se
face gratuit.
(4) Eliberarea altor certificate în locul celor pierdute, sustrase,
distruse sau deteriorate este supusă taxei de timbru, potrivit
legii.
(5) Cererile privind procurarea și eliberarea certificatelor de
stare civilă ale cetățenilor străini ale căror acte și fapte de stare
civilă s-au produs și s-au înregistrat în România, adresate
misiunilor diplomatice și oficiilor consulare ale acestor țări,
acreditate în România, precum și ale cetățenilor români aflați în
străinătate, adresate misiunilor diplomatice și oficiilor consulare
de carieră ale României sau Ministerului Administrației și
Internelor, vor fi soluționate de Inspectoratul Național pentru
Evidența Persoanelor din cadrul Ministerului Administrației și
Internelor.
(6) Transmiterea acestor documente se va face, după caz,
prin Ministerul Afacerilor Externe, dacă actele au fost solicitate
prin misiunile diplomatice și oficiile consulare de carieră ale
României, prin misiunile diplomatice și oficiile consulare
acreditate în România sau prin Ministerul Administrației și
Internelor, potrivit convențiilor la care țara noastră este parte.
(7) Certificatele de stare civilă eliberate de serviciul public
comunitar local de evidență a persoanelor sau, după caz, de
ofițerul de stare civilă din cadrul primăriei unității administrativteritoriale care a înregistrat actele și faptele de stare civilă sunt
valabile și în străinătate.
(8) Certificatele de stare civilă se completează cu cerneală
specială de culoare neagră, precum și, după caz, în sistem
informatic, în condițiile legii.
Art. 12. — (1) Este interzisă reținerea certificatelor de stare
civilă de către orice persoană, cu excepția cazurilor prevăzute
de lege.
(2) În cazul în care autoritățile învestite cu atribuții de stare
civilă constată că unele date din cuprinsul unui certificat de stare
civilă nu corespund cu cele din actul pe baza căruia a fost
eliberat, certificatul se reține și se sesizează serviciul public
comunitar local de evidență a persoanelor sau, după caz, ofițerul
de stare civilă din cadrul primăriei unității administrativ-teritoriale
competente, în vederea anulării și eliberării unui nou certificat.
SECȚIUNEA a 2-a
Dovada stării civile

Art. 13. — Starea civilă se dovedește cu actele întocmite în
registrele de stare civilă, precum și cu certificatele de stare civilă
eliberate pe baza acestora.
Art. 14. — Pentru tot ceea ce reprezintă constatări personale
ale ofițerului de stare civilă, actele de stare civilă fac dovada

3

până la constatarea falsului prin hotărâre judecătorească
definitivă, iar pentru celelalte înscrieri, până la proba contrară.
Art. 15. — Întocmirea, anularea, rectificarea sau completarea
ori reconstituirea actelor de stare civilă, precum și orice înscrieri
făcute pe actele de stare civilă, în temeiul unei hotărâri
judecătorești definitive și irevocabile, ori în baza unui act
administrativ, sunt opozabile oricărei persoane până la proba
contrară.
Art. 16. — Starea civilă se poate dovedi prin orice mijloace de
probă în fața instanței judecătorești, în cazul prevăzut la art. 10,
precum și în fața serviciilor publice comunitare locale de
evidență a persoanelor sau a ofițerului de stare civilă din cadrul
primăriei unității administrativ-teritoriale competente, când se
solicită reconstituirea actelor de stare civilă, în următoarele
situații:
a) nu au existat registre de stare civilă;
b) registrele de stare civilă au fost pierdute ori distruse în
totalitate sau în parte;
c) nu este posibilă procurarea din străinătate a certificatelor
de stare civilă sau a extraselor după actele de stare civilă;
d) întocmirea actelor de stare civilă a fost omisă.
CAPITOLUL II
Întocmirea actelor de stare civilă
SECȚIUNEA 1
Întocmirea actului de naștere

Art. 17. — (1) Întocmirea actului de naștere se face la
serviciul public comunitar local de evidență a persoanelor sau,
după caz, de ofițerul de stare civilă din cadrul primăriei unității
administrativ-teritoriale în a cărei rază s-a produs evenimentul,
pe baza declarației verbale a persoanelor prevăzute la art. 19,
a actului de identitate al mamei și al declarantului, a certificatului
medical constatator al nașterii și, după caz, a certificatului de
căsătorie al părinților.
(2) Dacă declarația privește pe un copil din afara căsătoriei,
iar recunoașterea paternității are loc în momentul declarării
nașterii, datele privind pe tatăl copilului se înscriu în rubricile
corespunzătoare din cuprinsul actului de naștere ce se
întocmește.
(3) Declararea nașterii se face în termen de 15 zile pentru
copilul născut viu și în termen de 3 zile pentru copilul născut
mort. Termenele se socotesc de la data nașterii. În cazul în care
copilul născut viu a decedat înăuntrul termenului de 15 zile,
declararea nașterii se face în termen de 24 de ore de la data
decesului. Pentru copilul născut mort se întocmește numai actul
de naștere.
Art. 18. — (1) Numele de familie și prenumele copilului se
stabilesc potrivit legii.
(2) Ofițerul de stare civilă poate refuza înscrierea unor
prenume care sunt formate din cuvinte indecente ori ridicole,
părinții putând opta pentru un nume corespunzător.
(3) Dacă părinții nu au nume de familie comun sau există
neconcordanță între prenumele copilului trecut în certificatul
medical constatator al nașterii și declarația verbală a
declarantului, întocmirea actului de naștere se face pe baza
declarației scrise și semnate de ambii părinți, din care să rezulte
numele de familie și prenumele copilului. În caz de neînțelegere
între părinți, va decide primarul unității administrativ-teritoriale
de la locul înregistrării nașterii, prin dispoziție.
Art. 19. — Au obligația de a face declarația de naștere oricare
dintre părinți, iar dacă, din diferite motive, nu o pot face, obligația
declarării revine medicului, persoanelor care au fost de față la
naștere, personalului desemnat din unitatea sanitară în care a

4

MONITORUL OFICIAL AL ROMÂNIEI, PARTEA I, Nr. 743/2.XI.2009

avut loc nașterea sau oricărei persoane care a luat cunoștință
despre nașterea copilului.
Art. 20. — (1) Când declarația de naștere a fost făcută după
expirarea termenelor prevăzute de art. 17 alin. (3), înăuntrul
termenului de un an de la naștere, întocmirea actului de naștere
se face cu aprobarea primarului, respectiv a șefului misiunii
diplomatice sau al oficiului consular de carieră.
(2) Dacă nașterea s-a produs în străinătate și întocmirea
actului nu a fost făcută la misiunea diplomatică sau la oficiul
consular de carieră al României ori la autoritatea locală din
străinătate, întocmirea actului de naștere se face în țară, la
serviciul public comunitar local de evidență a persoanelor sau,
după caz, de ofițerul de stare civilă din cadrul primăriei unității
administrativ-teritoriale pe a cărei rază se află domiciliul
părinților, după ce Ministerul Administrației și Internelor verifică,
prin intermediul Ministerului Afacerilor Externe, dacă nașterea
nu a fost înregistrată în străinătate.
Art. 21. — (1) Când declarația a fost făcută după trecerea
unui an de la data nașterii, întocmirea actului se face în baza
hotărârii judecătorești definitive și irevocabile, care trebuie să
conțină toate datele necesare întocmirii actului de naștere.
(2) Acțiunea se introduce la judecătoria în a cărei rază
teritorială are domiciliul persoana interesată sau unde are sediul
instituția de ocrotire a copilului. În vederea soluționării, instanța
solicită serviciului public comunitar local de evidență a
persoanelor în a cărui rază administrativ-teritorială are domiciliul
persoana interesată sau se află sediul instituției de ocrotire
verificări pentru stabilirea identității, precum și avizul medicului
legist cu privire la vârsta și sexul persoanei al cărei act de
naștere se cere a fi întocmit. Judecarea cauzei se face cu
participarea procurorului.
(3) Dispozițiile alin. (1) și (2) sunt aplicabile în mod
corespunzător și în cazul în care nașterea unui cetățean român
s-a produs în străinătate, iar declarația de naștere se face în
țară.
Art. 22. — (1) Orice persoană care a găsit un copil ale cărui
date de identificare nu se cunosc este obligată să anunțe cea
mai apropiată unitate de poliție în termen de 24 de ore.
(2) Întocmirea actului de naștere al copilului găsit se face în
termen de 30 de zile de la data găsirii acestuia, de către serviciul
public comunitar de evidență a persoanelor în a cărui rază
administrativ-teritorială a fost găsit copilul, pe baza unui procesverbal întocmit și semnat de reprezentantul serviciului public de
asistență socială, de reprezentantul unității de poliție
competente și de medic.
(3) În procesul-verbal prevăzut la alin. (2), care se întocmește
în termen de 3 zile de la data găsirii copilului, trebuie să se
menționeze data, locul și împrejurările în care a fost găsit copilul,
sexul și data presupusă a nașterii acestuia, stabilită de medic.
(4) Obligația de a face demersurile necesare în vederea
înregistrării nașterii copilului revine serviciului public de asistență
socială în a cărui rază administrativ-teritorială a fost găsit acesta.
Art. 23. — (1) Întocmirea actului de naștere în cazul copilului
părăsit de mamă în maternitate se face la împlinirea termenului
de 30 de zile de la întocmirea procesului-verbal de constatare a
părăsirii copilului, semnat de reprezentantul direcției generale
de asistență socială și protecția copilului, de reprezentantul
poliției și de cel al maternității.
(2) Dacă identitatea mamei nu a fost stabilită în termenul
prevăzut la alin. (1), serviciul public de asistență socială în a
cărui rază administrativ-teritorială a fost găsit copilul, pe baza
documentației transmise de direcția generală de asistență
socială și protecția copilului, are obligația ca în termen de 5 zile
să obțină dispoziția de stabilire a numelui și prenumelui copilului
și să facă declarația de înregistrare a nașterii la serviciul public
comunitar de evidență a persoanelor.

(3) Întocmirea actului de naștere se face pe baza procesuluiverbal prevăzut la alin. (1), a certificatului medical constatator al
nașterii, a dispoziției de plasament în regim de urgență, a
răspunsului poliției cu privire la rezultatul verificărilor privind
identitatea mamei, a dispoziției de stabilire a numelui și
prenumelui copilului și a declarației de înregistrare a nașterii.
Art. 24. — În cazurile prevăzute la art. 22 și 23, dacă nu se
cunosc numele de familie și prenumele copilului, acestea se
stabilesc, prin dispoziție, de către primarul unității administrativteritoriale unde se înregistrează nașterea.
Art. 25. — La înregistrarea nașterii, ofițerul de stare civilă
atribuie și înscrie codul numeric personal, care se menționează
în certificatul de naștere, precum și în toate celelalte acte care
privesc persoana în cauză.
Art. 26. — (1) În cazul adopției se va întocmi un nou act de
naștere de către serviciul public comunitar local de evidență a
persoanelor sau, după caz, de ofițerul de stare civilă din cadrul
primăriei unității administrativ-teritoriale în raza căreia se află
domiciliul adoptatului ori sediul instituției de ocrotire în îngrijirea
căreia se găsește adoptatul.
(2) În situația în care adoptatorii sunt cetățeni străini ori
cetățeni români cu domiciliul sau cu reședința în străinătate, noul
act de naștere se va întocmi de serviciul public comunitar local
de evidență a persoanelor sau, după caz, de ofițerul de stare
civilă din cadrul primăriei unității administrativ-teritoriale în raza
căreia se află domiciliul celui adoptat ori sediul instituției de
ocrotire, în cazul copiilor aflați în îngrijirea acesteia.
(3) În noul act de naștere întocmit, rubrica ăLocul nașterii” se
va completa cu denumirea unității administrativ-teritoriale unde
își are sediul serviciul public comunitar local de evidență a
persoanelor sau, după caz, primăria unde se întocmește actul.
SECȚIUNEA a 2-a
Întocmirea actului de căsătorie

Art. 27. — (1) Căsătoria se încheie de către ofițerul de stare
civilă, la sediul serviciului public comunitar local de evidență a
persoanelor sau, după caz, al primăriei în a cărei rază de
competență teritorială își are domiciliul sau reședința unul dintre
viitorii soți.
(2) Căsătoria se poate încheia în afara sediului serviciului
public comunitar local de evidență a persoanelor sau, după caz,
al primăriei competente, cu aprobarea primarului, dacă din
motive temeinice unul dintre soți se află în imposibilitatea de a
se prezenta.
Art. 28. — (1) Declarația de căsătorie se face personal de
către viitorii soți, în scris, la serviciul public comunitar local de
evidență a persoanelor sau, după caz, la primăria competentă
unde urmează a se încheia căsătoria.
(2) Ofițerul de stare civilă care primește declarația de
căsătorie solicită viitorilor soți să prezinte actele de identitate,
certificatele de naștere, certificatele medicale privind starea
sănătății acestora, precum și:
a) aprobarea președintelui consiliului județean sau a
primarului general al municipiului București, după caz, pentru
încheierea căsătoriei, în cazul existenței unor impedimente
rezultate din condițiile de rudenie firească sau adopție, în
condițiile prevăzute de lege;
b) avizul medical, dovada încuviințării părinților ori, după caz,
a tutorelui și autorizarea direcției generale de asistență socială
și protecția copilului pentru încheierea căsătoriei, în cazul
existenței unor impedimente rezultate din condițiile de vârstă,
cu respectarea prevederilor Codului familiei.
(3) Odată cu documentele prevăzute la alin. (2), viitorii soți
depun, în mod obligatoriu, o declarație pe propria răspundere

MONITORUL OFICIAL AL ROMÂNIEI, PARTEA I, Nr. 743/2.XI.2009
că nu cunosc niciun motiv de natură legală care să împiedice
încheierea căsătoriei.
(4) Dacă unul dintre viitorii soți nu se află în unitatea
administrativ-teritorială unde urmează a se încheia căsătoria, el
poate face declarația de căsătorie la serviciul public comunitar
local de evidență a persoanelor sau, după caz, la primăria
unității administrativ-teritoriale unde se află temporar, care o
transmite în termen de 48 de ore serviciului public comunitar
local de evidență a persoanelor sau, după caz, primăriei unde
urmează a se încheia căsătoria.
Art. 29. — Prin grija ofițerului de stare civilă, declarația de
căsătorie va fi publicată, prin afișarea în extras, în ziua în care
a fost primită, la locul special amenajat la sediul primăriei unde
se va încheia căsătoria.
Art. 30. — (1) Căsătoria se încheie în termen de 10 zile, în
care se cuprind atât ziua când a fost făcută declarația de
căsătorie, cât și ziua în care se oficiază căsătoria.
(2) Primarul municipiului, al sectorului municipiului București,
al orașului sau al comunei unde urmează a se încheia căsătoria
poate să încuviințeze, pentru motive temeinice, încheierea
căsătoriei înainte de împlinirea termenului prevăzut la alin. (1).
Căsătoria se poate oficia și după expirarea termenului prevăzut
la alin. (1), numai cu aprobarea primarului, dar fără depășirea
termenului de valabilitate a certificatelor medicale privind starea
sănătății.
Art. 31. — Ofițerul de stare civilă nu încheie căsătoria dacă
constată că nu sunt îndeplinite cerințele legii, consemnând
refuzul într-un proces-verbal. Dispozițiile art. 10 sunt aplicabile
în mod corespunzător.
Art. 32. — (1) La încheierea căsătoriei, ofițerul de stare civilă
ia consimțământul viitorilor soți, liber și deplin exprimat, în
prezența a doi martori, după care îi declară căsătoriți, le citește
dispozițiile din Codul familiei, privind drepturile și obligațiile
soților, și întocmește, de îndată, actul de căsătorie.
(2) Actul de căsătorie se semnează de către soți, cu numele
de familie pe care au convenit să îl poarte în timpul căsătoriei,
de cei doi martori și de către ofițerul de stare civilă.
Art. 33. — La încheierea căsătoriei între cetățeni străini sau
între aceștia și cetățeni români, dacă nu cunosc limba română,
precum și în cazul în care unul sau ambii viitori soți sunt
surdomuți, se va folosi interpret autorizat, încheindu-se în acest
sens un proces-verbal.
Art. 34. — (1) Ofițerul de stare civilă poate încheia căsătoria
între cetățeni străini numai dacă, pe lângă actele prevăzute la
art. 28, viitorii soți prezintă dovezi eliberate de misiunile
diplomatice sau oficiile consulare ale țărilor ai căror cetățeni
sunt, din care să rezulte că sunt îndeplinite condițiile de fond,
cerute de legea lor națională, pentru încheierea căsătoriei.
(2) Cetățenii statelor cu care România a încheiat
tratate/convenții/acorduri de asistență juridică în materie civilă
sau de drept al familiei, precum și cetățenii statelor care nu au
misiune diplomatică acreditată în România fac dovada
îndeplinirii condițiilor de fond cerute de legea lor națională pentru
încheierea căsătoriei, cu documente justificative eliberate de
autoritățile competente ale statului de cetățenie.
(3) Documentele prevăzute la alin. (1) și (2) trebuie să fie
însoțite de declarații notariale ale viitorilor soți din care să rezulte
că îndeplinesc condițiile necesare încheierii căsătoriei în
România.
SECȚIUNEA a 3-a
Întocmirea actului de deces

Art. 35. — (1) Întocmirea actului de deces se face la serviciul
public comunitar local de evidență a persoanelor sau, după caz,
de ofițerul de stare civilă din cadrul primăriei unității

5

administrativ-teritoriale în a cărei rază s-a produs decesul, pe
baza certificatului medical constatator al decesului și a
declarației verbale făcute de membrii familiei decedatului sau, în
lipsa acestora, de una dintre următoarele persoane:
a) medicul sau alt cadru din unitatea sanitară unde s-a
produs decesul;
b) orice persoană care are cunoștință despre deces.
(2) Declarantul va depune certificatul medical constatator al
decesului, documentul cu care se face dovada identității și, după
caz, livretul militar ale celui decedat.
Art. 36. — (1) Declararea decesului se face în termen de
3 zile de la data încetării din viață a persoanei. În acest termen
se cuprinde atât ziua în care s-a produs decesul, cât și ziua în
care se face declarația.
(2) Când decesul se datorează unei sinucideri, unui accident
sau altor cauze violente, precum și în cazul găsirii unui cadavru,
declararea se face în termen de 48 de ore, socotit din momentul
decesului sau al găsirii cadavrului.
(3) În cazurile prevăzute la alin. (2), pentru întocmirea actului
de deces este necesară și dovada eliberată de poliție sau de
parchet, din care să rezulte că una dintre aceste autorități a fost
sesizată despre deces.
(4) În cazul în care decesul nu a fost declarat în termen,
întocmirea actului de deces se face cu aprobarea Parchetului.
Art. 37. — În cazul în care se declară decesul unui copil
născut viu, care a încetat din viață fără ca declararea nașterii să
fi fost făcută în termenele prevăzute de lege, ofițerul de stare
civilă va întocmi mai întâi actul de naștere și apoi pe cel de
deces. Dacă, din motive temeinice, actul de naștere nu poate fi
întocmit, ofițerul de stare civilă întocmește actul de deces și
ulterior urmărește înregistrarea nașterii.
Art. 38. — (1) Certificatul medical constatator al decesului, în
care se consemnează cauza decesului, se întocmește și se
semnează de către medic sau, în lipsa acestuia, de către un
cadru mediu sanitar care a făcut constatarea.
(2) Dacă decesul s-a produs pe o navă sau pe o aeronavă și
nu există medic la bord, constatarea decesului se va face în
primul port sau aeroport de escală, de către un medic.
(3) În situația când durata călătoriei navei până la primul port
de escală este mai mare de 24 de ore, constatarea decesului se
face de către comandant, împreună cu consiliul de bord, și se
consemnează în jurnalul de bord. În caz de moarte violentă,
comandantul navei va efectua cercetări, potrivit legii.
Art. 39. — (1) Documentul cu care se face dovada identității
și livretul militar ale persoanei decedate se rețin de către ofițerul
de stare civilă și se înaintează, după caz, serviciului public
comunitar de evidență a persoanelor la care este arondată
unitatea administrativ-teritorială pe raza căreia persoana
decedată a avut ultimul domiciliu sau comandamentului militar,
până la data de 5 a lunii următoare celei în care s-a înregistrat
actul.
(2) În cazurile în care declarantul nu poate prezenta
documentele prevăzute la alin. (1), precizează în scris motivul
neprezentării acestora și datele de stare civilă ale decedatului.
Declarația se înaintează autorităților prevăzute la alin. (1).
Art. 40. — (1) Întocmirea actului de deces privind un cadavru
găsit se face la serviciul public comunitar local de evidență a
persoanelor sau, după caz, de ofițerul de stare civilă din cadrul
primăriei unității administrativ-teritoriale în a cărei rază a fost
găsit.
(2) Înregistrarea cadavrului neidentificat se va face pe baza
documentelor prevăzute la art. 35 și la art. 36 alin. (3), precum
și a procesului-verbal întocmit de medic, care va cuprinde
vârsta, sexul, locul unde a fost găsit cadavrul, data și cauza
decesului.

6

MONITORUL OFICIAL AL ROMÂNIEI, PARTEA I, Nr. 743/2.XI.2009

(3) Datele privind identitatea cadavrului, stabilite ulterior de
poliție, se înscriu prin mențiune pe actul respectiv. Mențiunea
se comunică serviciului public comunitar local de evidență a
persoanelor sau primăriei care are în păstrare actul de naștere
și, după caz, comandamentului militar.
Art. 41. — (1) Ofițerul de stare civilă, după întocmirea actului
de deces, eliberează declarantului o adeverință de înhumare
sau de incinerare a cadavrului.
(2) Înhumarea sau incinerarea unui cetățean român al cărui
deces s-a produs și s-a înregistrat în străinătate se face pe baza
adeverinței eliberate de serviciul public comunitar local de
evidență a persoanelor sau de ofițerul de stare civilă din cadrul
primăriei unității administrativ-teritoriale în a cărei rază urmează
să se facă înhumarea ori incinerarea. Adeverința se întocmește
pe baza certificatului de deces eliberat de autoritățile străine,
precum și a traducerii legalizate a acestuia. Când decesul
cetățeanului român s-a înregistrat la misiunea diplomatică a
României, adeverința se întocmește pe baza certificatului de
deces emis de misiunea diplomatică sau de oficiul consular de
carieră.
(3) Adeverința prevăzută la alin. (1) și (2) se eliberează
într-un singur exemplar. În cazul în care declarantul decesului nu
mai deține adeverința de înhumare sau de incinerare, la
solicitarea acestuia, autoritățile prevăzute la alin. (1) și (2) îi
eliberează un duplicat.
(4) Dacă decesul unui cetățean român s-a produs pe o
aeronavă aflată în afara teritoriului României sau pe o navă
aflată în afara apelor teritoriale române, iar cadavrul este
transportat în țară, înhumarea sau incinerarea se face pe baza
dovezii eliberate de comandantul navei sau al aeronavei, potrivit
art. 8 alin. (6).
Art. 42. — Întocmirea actului de deces, în baza unei hotărâri
judecătorești definitive declarative de moarte, se face din oficiu
sau la cererea persoanei interesate, după caz, la serviciul public
comunitar local de evidență a persoanelor de la:
a) locul de naștere al celui declarat mort;
b) domiciliul celui declarat mort, în cazul când actul de
naștere a fost întocmit la autoritățile locale din străinătate;
c) domiciliul persoanei care a solicitat declararea
judecătorească a morții, în situația în care locul nașterii și
domiciliul decedatului nu sunt cunoscute.
SECȚIUNEA a 4-a
Întocmirea actelor de stare civilă ale cetățenilor români
aflați în străinătate

Art. 43. — (1) Întocmirea actelor de stare civilă privind pe
cetățenii români aflați în străinătate se face la misiunile
diplomatice, la oficiile consulare de carieră ale României sau la
autoritățile locale competente.
(2) Cetățenii români aflați în străinătate pot solicita înscrierea
în registrele de stare civilă române, de la misiunile diplomatice
sau oficiile consulare de carieră ale României, a certificatelor de
stare civilă eliberate de autoritățile străine, care îi privește, în
cazul în care înregistrarea actului sau faptului de stare civilă a
fost făcută în prealabil la autoritatea din statul în care aceștia se
află; înscrierea se face cu aprobarea șefilor misiunilor
diplomatice sau ai oficiilor consulare, iar refuzul acestora se
motivează.
(3) Autoritatea competentă în materie de evidență a
populației repartizează misiunilor diplomatice și oficiilor
consulare ale României liste cu coduri numerice precalculate,
în vederea înscrierii lor în actele de naștere întocmite și în
certificatele eliberate în baza acestora.
Art. 44. — (1) Șefii misiunilor diplomatice și ai oficiilor
consulare de carieră ale României încheie căsătorii între

cetățeni români sau dacă unul dintre viitorii soți este cetățean
român, dacă aceasta este în concordanță cu legislația țării în
care sunt acreditați și dacă cel puțin unul dintre viitorii soți,
cetățean român, are domiciliul sau reședința în circumscripția
consulară a misiunii diplomatice ori a oficiului consular.
(2) Misiunile diplomatice și oficiile consulare de carieră ale
României trimit, prin Ministerul Afacerilor Externe, actele din
primul exemplar al registrelor de stare civilă, pe măsura
completării lor, la serviciul public comunitar local de evidență a
persoanelor al sectorului 1 al municipiului București, împreună
cu documentele primare pe baza cărora s-a întocmit actul. Al
doilea exemplar al actelor din registrele de stare civilă va fi
trimis, în termen de 30 de zile de la data când toate actele au
fost completate, la serviciul public comunitar local de evidență a
persoanelor al municipiului București.
(3) Actele de stare civilă ale cetățenilor români, întocmite de
autoritățile străine, au putere doveditoare în țară numai dacă
sunt înscrise sau transcrise în registrele de stare civilă române.
Transcrierea certificatelor și a extraselor de stare civilă se
efectuează cu aprobarea primarului unității administrativteritoriale de la locul de domiciliu al solicitantului, cu avizul
prealabil al serviciului public comunitar județean de evidență a
persoanei. Cetățeanul român este obligat ca, în termen de 6 luni
de la întoarcerea în țară sau de la primirea din străinătate a
certificatului sau a extrasului de stare civilă, să ceară
transcrierea acestor acte la serviciul public comunitar local de
evidență a persoanelor sau la primăria unității administrativteritoriale în a cărei rază domiciliază.
(4) Înscrierea sau transcrierea în registrele de stare civilă
române a certificatelor sau a extraselor de stare civilă eliberate
de autoritățile străine, care nu conțin toate rubricile prevăzute
de certificatele de stare civilă române, se efectuează pe baza
documentului original emis de autoritățile străine și a altor
înscrisuri autentice, emise de autoritățile publice competente
române sau, după caz, străine, care fac dovada datelor ce
trebuie înscrise la rubricile respective, prezentate de solicitant.
(5) Transcrierea certificatelor și a extraselor de stare civilă
privind cetățenii români care nu au avut niciodată domiciliul în
România se face cu aprobarea primarului sectorului 1 al
municipiului București și cu avizul prealabil al Direcției Generale
de Evidență a Persoanelor a Municipiului București.
(6) Cetățenii români ale căror acte de stare civilă au fost
înregistrate în localități care au aparținut României, iar în prezent
se găsesc pe teritoriul altor state, pot solicita întocmirea actelor
de stare civilă la serviciul public comunitar local de evidență a
persoanelor sau la primăria unității administrativ-teritoriale în a
cărei rază își au domiciliul, pe baza extrasului de pe actul de
stare civilă ce se găsește în păstrarea Arhivelor Naționale, cu
aplicarea prevederilor art. 11 alin. (3). Transcrierea acestor
extrase în registrele de stare civilă se face cu aprobarea
primarului unității administrativ-teritoriale de la locul de domiciliu
al solicitantului și cu avizul prealabil al serviciului public
comunitar județean de evidență a persoanelor sau, după caz, al
Direcției Generale de Evidență a Persoanelor a Municipiului
București.
Art. 45. — (1) Registrul național de evidență a persoanelor
este actualizat prin mijloace informatice cu date conținute de
certificatele sau extrasele de stare civilă eliberate cetățenilor
români de autoritățile străine care au fost înscrise/transcrise în
registrele de stare civilă române, astfel:
a) în cazul unităților administrativ-teritoriale unde
funcționează servicii publice comunitare locale de evidență a
persoanelor, primarul dispune serviciului public comunitar local
de evidență a persoanelor actualizarea componentei locale a
Registrului național de evidență a persoanelor;

MONITORUL OFICIAL AL ROMÂNIEI, PARTEA I, Nr. 743/2.XI.2009
b) în cazul unităților administrativ-teritoriale unde nu
funcționează servicii publice comunitare locale de evidență a
persoanelor, primarul sau persoana delegată de acesta să
îndeplinească atribuțiile de ofițer de stare civilă actualizează
Registrul național de evidență a persoanelor;
c) serviciul public comunitar local de evidență a persoanelor
al sectorului 1 al municipiului București actualizează, prin
mijloace informatice, Registrul național de evidență a
persoanelor cu datele conținute de actele de stare civilă
eliberate cetățenilor români de autoritățile străine, înscrise în
condițiile prevăzute la art. 43 alin. (2) în registrele de stare civilă
române de la misiunile diplomatice sau oficiile consulare de
carieră ale României.
(2) Până la asigurarea infrastructurii informatice necesare
îndeplinirii obligației prevăzute la alin. (1) lit. b), primarul care a
aprobat transcrierea sau persoana delegată de acesta să
îndeplinească atribuțiile de ofițer de stare civilă transmite
extrase pentru uz oficial de pe certificatele sau extrasele de
stare civilă transcrise la serviciul public comunitar local de
evidență a persoanelor la care este arondată unitatea
administrativ-teritorială pe raza căreia domiciliază titularul actului
transcris, în vederea actualizării componentei locale a
Registrului național de evidență a persoanelor.
(3) Pe măsura asigurării infrastructurii informatice necesare,
serviciile publice comunitare locale de evidență a persoanelor
efectuează activitățile de actualizare direct în Registrul național
de evidență a persoanelor.
CAPITOLUL III
Înscrierea mențiunilor în actele de stare civilă
Art. 46. — În actele de naștere și, atunci când este cazul, în
cele de căsătorie sau de deces se înscriu mențiuni cu privire la
modificările intervenite în starea civilă a persoanei, în
următoarele cazuri:
a) stabilirea filiației prin recunoaștere sau hotărâre
judecătorească definitivă și irevocabilă și încuviințarea purtării
numelui;
b) contestarea recunoașterii sau tăgăduirea paternității;
c) căsătorie, desfacerea, încetarea sau anularea căsătoriei;
d) adopție, desfacerea, încetarea sau anularea adopției;
e) pierderea sau dobândirea cetățeniei române;
f) schimbarea numelui;
g) deces;
h) rectificare, completare sau anulare a actelor de stare civilă
ori a mențiunilor înscrise pe ele;
i) schimbarea sexului, după rămânerea definitivă și
irevocabilă a hotărârii judecătorești.
Art. 47. — Modificările intervenite în statutul civil al cetățenilor
români aflați în străinătate se înscriu de ofițerul de stare civilă
prin mențiune pe marginea actelor de stare civilă, cu aprobarea
Inspectoratului Național pentru Evidența Persoanelor.
Art. 48. — Pe măsura asigurării infrastructurii informatice
necesare, comunicările privind faptele de stare civilă, precum și
cele referitoare la înscrierea mențiunilor în actele de stare civilă
se realizează și în sistem informatic.
Art. 49. — Înscrierea mențiunii de stabilire a filiației pe actul
de naștere și, după caz, de căsătorie și de deces se face din
oficiu sau la cererea celui interesat, pe baza actului de
recunoaștere întocmit potrivit legii sau a hotărârii judecătorești
definitive și irevocabile. În situația în care, ulterior, prin hotărâre
definitivă și irevocabilă s-a încuviințat purtarea numelui de
familie al părintelui față de care s-a stabilit filiația, mențiunea se
înscrie și pe actele de naștere ale copiilor minori, iar în cazul
copiilor majori, numai la cererea acestora.
Art. 50. — Anularea sau desfacerea adopției, dispusă prin
hotărâre judecătorească definitivă și irevocabilă, se înscrie, prin

7

mențiune, pe actul de naștere inițial și, după caz, pe cel întocmit
în urma adopției, pe actul de căsătorie și pe actele de naștere
ale copiilor minori ai celui adoptat, iar în cazul copiilor majori,
numai la cererea acestora. Mențiunea se înscrie, din oficiu sau
la cererea persoanei interesate, pe baza hotărârii judecătorești
definitive și irevocabile.
Art. 51. — Încetarea căsătoriei prin decesul sau prin
declararea judecătorească a morții unuia dintre soți, anularea
sau desfacerea căsătoriei se înscriu prin mențiune pe actul de
căsătorie și pe cele de naștere ale foștilor soți. Mențiunea se
înscrie, din oficiu, pe baza comunicării primite de la ofițerul stării
civile care a întocmit actul de deces, a hotărârii judecătorești
definitive și irevocabile ori la cererea persoanei interesate.
Art. 52. — Mențiunea privitoare la schimbarea numelui se
înscrie pe actele de stare civilă ale persoanei în cauză, potrivit
legii.
Art. 53. — Mențiunile privind acordarea sau pierderea
cetățeniei române se înscriu pe actul de naștere și, dacă este
cazul, pe cel de căsătorie, pe baza comunicării transmise de
Ministerul Administrației și Internelor.
Art. 54. — La cerere, persoanelor îndreptățite li se pot
elibera, potrivit art. 11, certificate de stare civilă cu mențiunile
înscrise în actele de stare civilă. Certificatele de stare civilă
eliberate anterior se retrag și se anulează.
CAPITOLUL IV
Reconstituirea și întocmirea ulterioară
a actelor de stare civilă
Art. 55. — Reconstituirea actelor de stare civilă se poate
face, la cerere, dacă:
a) registrele de stare civilă au fost pierdute sau distruse, în
totalitate ori în parte;
b) actul de stare civilă a fost întocmit în străinătate și nu
poate fi procurat certificatul ori extrasul de pe acest act.
Art. 56. — Întocmirea ulterioară a actelor de stare civilă se
poate cere dacă:
a) întocmirea actului de naștere sau de deces a fost omisă,
deși au fost depuse actele necesare întocmirii acestuia;
b) întocmirea actului de căsătorie a fost omisă, deși a fost
luat consimțământul soților de către ofițerul de stare civilă.
Art. 57. — (1) Cererea de reconstituire sau de întocmire
ulterioară a unui act de stare civilă, însoțită de documentele
doveditoare, se depune la serviciul public comunitar local de
evidență a persoanelor sau la ofițerul de stare civilă din cadrul
primăriei unității administrativ-teritoriale competente să
întocmească actul. În situațiile prevăzute la art. 55 lit. b), cererea
se depune la serviciul public comunitar local de evidență a
persoanelor sau la ofițerul de stare civilă din cadrul primăriei
unității administrativ-teritoriale pe a cărei rază se află domiciliul
persoanei interesate. Cererea se soluționează în termen de
30 de zile, cu avizul prealabil al serviciului public comunitar
județean de evidență a persoanei, prin dispoziție a primarului,
care se comunică solicitantului în termen de 10 zile de la
emitere.
(2) Dispoziția prevăzută la alin. (1) poate fi contestată la
instanța judecătorească în a cărei rază teritorială își are sediul
autoritatea emitentă.
Art. 58. — Dispozițiile art. 55—57 se aplică, în mod
corespunzător, persoanelor fără cetățenie, care au domiciliul în
România.
Art. 59. — În cazul în care unul dintre exemplarele registrului
de stare civilă este pierdut sau distrus, în totalitate ori în parte,
acesta se înlocuiește printr-o copie întocmită de pe registrul
existent, care se certifică pentru conformitate de către ofițerul
de stare civilă.

8

MONITORUL OFICIAL AL ROMÂNIEI, PARTEA I, Nr. 743/2.XI.2009

CAPITOLUL V
Anularea, modificarea, rectificarea sau completarea
actelor de stare civilă și a mențiunilor
Art. 60. — (1) Anularea, completarea sau modificarea actelor
de stare civilă și a mențiunilor înscrise pe acestea se poate face
numai în temeiul unei hotărâri judecătorești definitive și
irevocabile.
(2) În cazul anulării, completării și modificării actelor de stare
civilă, sesizarea instanței judecătorești se face de către
persoana interesată, de structurile de stare civilă din cadrul
serviciilor publice comunitare locale sau județene de evidență a
persoanelor ori de către parchet. Cererea se soluționează de
judecătoria în a cărei rază teritorială se află domiciliul sau sediul
acestora, pe baza verificărilor efectuate de serviciul public
comunitar local de evidență a persoanelor și a concluziilor
procurorului.
(3) Soluționarea cererilor de anulare, completare și
modificare a actelor de stare civilă formulate de cetățenii români
cu domiciliul în străinătate și de străini este de competența
Judecătoriei Sectorului 1 al municipiului București.
Art. 61. — (1) Rectificarea actelor de stare civilă și a
mențiunilor înscrise pe marginea acestora se face în temeiul
dispoziției primarului unității administrativ-teritoriale care are în
păstrare actul de stare civilă, din oficiu sau la cererea persoanei
interesate, cu avizul prealabil al serviciului public comunitar
județean de evidență a persoanei.
(2) Cererea de rectificare a actelor de stare civilă și a
mențiunilor înscrise pe acestea, însoțită de actele doveditoare,
se depune la serviciul public comunitar local de evidență a
persoanelor sau la primăria unității administrativ-teritoriale care
are în păstrare actul de stare civilă ori, după caz, la serviciul
public comunitar local de evidență a persoanelor sau la primăria
de la locul de domiciliu. Cererea se soluționează în termen de
30 de zile prin emiterea dispoziției prevăzute la alin. (1), care se
comunică solicitantului în termen de 10 zile de la data emiterii.
(3) Dispoziția prevăzută la alin. (1) poate fi contestată la
instanța judecătorească în a cărei rază teritorială își are sediul
autoritatea emitentă, în condițiile legii.
Art. 62. — Anularea, completarea și modificarea unui act de
stare civilă sau a unei mențiuni înscrise pe acesta, dispuse prin
hotărâre judecătorească definitivă și irevocabilă, precum și
rectificarea unui act de stare civilă ori a mențiunilor înscrise pe
acesta, aprobate prin dispoziție a primarului, se înscriu numai
prin mențiune pe marginea actului de stare civilă
corespunzătoare.
CAPITOLUL VI
Conținutul și forma actelor de stare civilă.
Păstrarea registrelor de stare civilă
Art. 63. — (1) Conținutul și forma actelor de naștere, de
căsătorie și de deces sunt prevăzute în anexele nr. 1A, 1B, 1C,
2A, 2B și 2C*).
(2) Actele de stare civilă vor fi tipărite pe ambele fețe, cu
excepția celor pentru misiunile diplomatice și oficiile consulare
de carieră ale României, care vor fi tipărite pe o singură față, în
registre confecționate din hârtie specială și compactate cu
pânză.
(3) Pe actele de stare civilă se va imprima o tentă de culoare,
astfel: albastră — pe cele de naștere, roz — pe cele de căsătorie
și cenușie — pe cele de deces, având la mijloc stema României.
Art. 64. — (1) Numerotarea actelor se va face pe an
calendaristic. Registrele de stare civilă, precum și fiecare an
*) Anexele nr. 1A, 1B, 1C, 2A, 2B și 2C sunt reproduse în facsimil.

calendaristic se vizează, pentru deschidere și închidere, de
către primar.
(2) Primul exemplar al registrelor de stare civilă se păstrează
la serviciul public comunitar local de evidență a persoanelor sau
la primăria unității administrativ-teritoriale unde s-a întocmit, iar
al doilea exemplar se înaintează consiliului județean sau
Consiliului General al Municipiului București, după caz, în
termen de 30 de zile de la data când toate filele din registru au
fost completate.
(3) Ambele exemplare ale registrelor de stare civilă se trimit
Arhivelor Naționale, după trecerea a 100 de ani de la data
completării lor.
Art. 65. — Serviciul public comunitar local de evidență a
persoanelor sau primăria unității administrativ-teritoriale care are
în păstrare registre de stare civilă este obligată să asigure
conservarea și securitatea acestora, cu respectarea legislației
arhivistice în vigoare și a normelor interne de evidență și
păstrare a arhivelor.
CAPITOLUL VII
Contravenții
Art. 66. — (1) Constituie contravenții la regimul actelor de
stare civilă următoarele fapte, dacă nu sunt săvârșite în astfel de
condiții încât, potrivit legii penale, sunt considerate infracțiuni:
a) deținerea fără drept a certificatului de stare civilă
aparținând altei persoane;
b) nedeclararea nașterii sau decesului în condițiile și în
termenele prevăzute de lege;
c) neasigurarea conservării și securității registrelor și
certificatelor de stare civilă, potrivit normelor privind evidența și
păstrarea acestora, sau netrimiterea la Arhivele Naționale a
registrelor de stare civilă, după trecerea termenului legal de
păstrare;
d) necomunicarea la serviciile publice comunitare locale de
evidență a persoanelor ori, după caz, la primăriile competente,
de către ofițerul de stare civilă, a mențiunilor, a copiilor de pe
deciziile de admitere a schimbării numelui, neînscrierea
mențiunilor pe actele de stare civilă ori netransmiterea celui
de-al doilea exemplar al registrelor de stare civilă la consiliul
județean sau la Consiliul General al Municipiului București, după
caz, în termen de 30 de zile de la data când toate filele au fost
completate;
e) neprezentarea certificatelor de stare civilă sau a extraselor
eliberate de autoritățile străine, ofițerului de stare civilă de la
locul de domiciliu, pentru transcriere în registrele de stare civilă
române, în termenul prevăzut la art. 44 alin. (2);
f) omiterea declarării, în fața ofițerului de stare civilă, a unor
date referitoare la starea civilă a persoanelor sau declararea lor
în mod inexact;
g) neverificarea de către ofițerul de stare civilă a realității
conținutului declarației și a concordanței acesteia cu actele de
identitate, certificatele de stare civilă și celelalte înscrisuri
prezentate;
h) comunicarea datelor înscrise în actele de stare civilă în
alte condiții decât cele prevăzute la art. 73;
i) neeliberarea de către personalul medico-sanitar
competent, în termenele legale de declarare a nașterii și a
decesului, a certificatelor medicale constatatoare ale acestor
fapte;
j) pierderea sau deteriorarea certificatelor de stare civilă;
k) oficierea de către deservenții cultelor a serviciului religios
în cazul căsătoriilor sau în vederea înhumării sau incinerării, fără
a li se fi prezentat certificatul de căsătorie și, respectiv,
documentul prevăzut la art. 41;

MONITORUL OFICIAL AL ROMÂNIEI, PARTEA I, Nr. 743/2.XI.2009
l) înregistrarea unui act de stare civilă cu încălcarea
competenței teritoriale prevăzute de prezenta lege;
m) efectuarea de răzuiri, ștersături în cuprinsul actelor de
stare civilă;
n) netransmiterea comunicărilor cu privire la înregistrarea
nașterii cetățenilor români cu domiciliul în România, ori a
modificărilor intervenite în statutul civil al persoanelor, a
buletinelor de identitate ale persoanelor decedate, precum și a
livretelor militare, serviciilor publice comunitare de evidență a
persoanelor competente;
o) nerespectarea termenului prevăzut de lege privind
sesizarea poliției despre găsirea unui copil;
p) înhumarea sau incinerarea cadavrului fără prezentarea
documentului prevăzut la art. 41;
r) nerespectarea de către ofițerul de stare civilă a dispozițiilor
prevăzute la art. 29 și 32.
(2) Contravențiile prevăzute la lit. a)—c) se sancționează cu
amendă de la 50 lei la 150 lei, iar cele prevăzute la lit. d)—r), cu
amendă de la 100 lei la 200 lei.
Art. 67. — Constatarea contravențiilor și aplicarea
sancțiunilor se fac de către primari, persoanele împuternicite
prin dispoziție a președintelui consiliului județean, respectiv a
primarului general al municipiului București, precum și de
persoane împuternicite din cadrul serviciilor publice comunitare
de evidență a persoanelor și polițiști anume desemnați.
Art. 68. — Dispozițiile cuprinse în acest capitol se
completează cu prevederile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
CAPITOLUL VIII
Dispoziții finale și tranzitorii
Art. 69. — La întocmirea actului de naștere, precum și a
celorlalte acte de stare civilă, numele de familie și prenumele
titularului se scriu în limba maternă folosindu-se alfabetul latin.
Art. 70. — Serviciile publice comunitare de evidență a
persoanelor au obligația de a actualiza permanent, în cadrul
Sistemului național informatic de evidență a persoanelor, baza
de date a populației.
Art. 71. — Certificatele ori, după caz, hotărârile judecătorești
de adopție, despărțenie și deciziile de înfiere și de schimbare a
numelui, eliberate potrivit legilor anterioare, extrasele de pe
actele de stare civilă ce au fost eliberate de autoritățile militare
în baza legii, precum și deciziile emise în baza Decretului
nr. 432/1949 pot servi drept temei, la cererea celui îndreptățit,
pentru întocmirea actului ori pentru înscrierea mențiunilor pe
actele de stare civilă, cu avizul Ministerului Administrației și
Internelor.
Art. 72. — (1) La cererea scrisă a Inspectoratului Național
pentru Evidența Persoanelor, a serviciilor publice comunitare de
evidență a persoanelor, a instanțelor judecătorești, a parchetelor
sau a poliției, se pot transmite extrase pentru uz oficial, însoțite
de copii ale înscrisurilor care au stat la baza întocmirii actelor
de stare civilă, iar pentru motive temeinice, la cererea serviciului
public comunitar local de evidență a persoanelor, a oficiilor de
stare civilă din cadrul primăriilor unităților administrativ-teritoriale
unde nu funcționează serviciul public comunitar local de
evidență a persoanelor, a unităților din sistemul de ordine și
siguranță publică din cadrul Ministerului Administrației și
Internelor, a instituțiilor responsabile cu asistența socială și
protecția drepturilor copilului, precum și a notarilor publici, se
eliberează gratuit extrase pentru uz oficial de pe actele de stare
civilă aflate în arhiva proprie.
(2) Prevederile alin. (1) se aplică și în cazul solicitărilor
adresate direcțiilor județene și a municipiului București ale

9

Arhivelor Naționale, pentru actele aflate în păstrarea acestora,
cu respectarea dispozițiilor art. 11 alin. (3).
Art. 73. — Comunicarea datelor înscrise în actele de stare
civilă se poate face, în cazuri temeinic justificate, la cererea
autorităților publice, altele decât cele cu atribuții legale în
materie, cu aprobarea primarului unității administrativ-teritoriale
care are în păstrare actul.
Art. 74. — Ministerul Sănătății, cu avizul Ministerului
Administrației și Internelor, va stabili, potrivit legii, conținutul și
forma certificatelor medicale de constatare a nașterii, a
decesului, precum și a celor privind starea sănătății viitorilor soți
și va asigura tipărirea acestora.
Art. 75. — (1) Serviciile publice comunitare locale de
evidență a persoanelor și ofițerii de stare civilă din cadrul
primăriilor întocmesc buletine statistice de naștere, de căsătorie
și de deces, iar judecătoriile, buletine statistice de divorț.
(2) Institutul Național de Statistică, cu avizul Ministerului
Administrației și Internelor și al Ministerului Sănătății, stabilește
conținutul și forma buletinelor statistice de naștere, de căsătorie
și de deces, iar cu avizul Ministerului Justiției și Libertăților
Cetățenești, ale buletinelor statistice de divorț; asigură tipărirea
lor și emite norme referitoare la modul de completare și
transmitere a acestora.
Art. 76. — (1) Ministerul Administrației și Internelor îndrumă
și controlează, în condițiile legii, activitatea serviciilor publice
comunitare locale de evidență a persoanelor, în domeniul stării
civile.
(2) Președinții consiliilor județene și primarul general al
municipiului București, prin serviciile publice comunitare
județene de evidență a persoanelor, respectiv prin Direcția
Generală de Evidență a Persoanelor a Municipiului București,
organizează îndrumarea și controlul metodologic al activității de
stare civilă desfășurate de serviciile publice comunitare locale
de evidență a persoanelor de pe raza județului, respectiv a
municipiului București și iau măsuri privind conservarea și
securitatea documentelor de stare civilă.
Art. 77. — (1) Ministerul Administrației și Internelor asigură
cerneala specială pentru completarea actelor de stare civilă,
confecționarea registrelor și a certificatelor de stare civilă și
distribuirea, contra cost, a acestora serviciilor publice
comunitare județene de evidență a persoanelor și a municipiului
București, precum și Ministerului Afacerilor Externe. Celelalte
imprimate auxiliare vor fi tipărite prin grija consiliilor județene și
a Consiliului General al Municipiului București.
(2) Serviciile publice comunitare județene de evidență a
persoanelor, respectiv Direcția Generală de Evidență a
Persoanelor a Municipiului București asigură distribuirea, contra
cost, către serviciile publice comunitare locale de evidență a
persoanelor de pe raza județului, respectiv a municipiului
București a registrelor și a certificatelor de stare civilă, a cernelii
speciale și a formularelor auxiliare.
Art. 78. — Dispozițiile prezentei legi, referitoare la întocmirea
actelor de stare civilă, eliberarea certificatelor, înscrierea și
comunicarea mențiunilor, în raporturile cu alte state, sunt
aplicabile în măsura în care nu se prevede altfel prin acorduri,
tratate și convenții la care România este parte.
Art. 79. — Anexele nr. 1A, 1B, 1C, 2A, 2B și 2C fac parte
integrantă din prezenta lege.
Art. 80. — (1) Prezenta lege intră în vigoare după 90 de zile
de la data publicării ei în Monitorul Oficial al României.
(2) Pe data intrării în vigoare a prezentei legi se abrogă
Decretul nr. 278/1960 cu privire la actele de stare civilă, H.C.M.
nr. 1.090/1960 privind aprobarea modelelor registrelor de stare
civilă, H.C.M. nr. 2.290/1969 privind stabilirea și sancționarea
contravențiilor la regimul actelor de stare civilă, modificată prin
Hotărârea Guvernului nr. 616/1993, precum și orice alte
dispoziții contrare.

10

MONITORUL OFICIAL AL ROMÂNIEI, PARTEA I, Nr. 743/2.XI.2009
ANEXA Nr. 1A

MONITORUL OFICIAL AL ROMÂNIEI, PARTEA I, Nr. 743/2.XI.2009

11
ANEXA Nr. 2A

12

MONITORUL OFICIAL AL ROMÂNIEI, PARTEA I, Nr. 743/2.XI.2009
ANEXA Nr. 1B*)

*) Modificată în baza Circularei comune nr. 7 din 6 aprilie 1999, emisă de Ministerul de Interne și de Departamentul pentru Administrație Publică Locală,
în temeiul art. III din Legea nr. 23/1999 pentru modificarea și completarea unor dispoziții din Codul familiei și din Legea nr. 119/1996 cu privire la actele de stare
civilă și transmisă tuturor formațiunilor de evidență a populației și oficiilor de stare civilă din cadrul primăriilor.

MONITORUL OFICIAL AL ROMÂNIEI, PARTEA I, Nr. 743/2.XI.2009

13
ANEXA Nr. 2B

14

MONITORUL OFICIAL AL ROMÂNIEI, PARTEA I, Nr. 743/2.XI.2009
ANEXA Nr. 1C

MONITORUL OFICIAL AL ROMÂNIEI, PARTEA I, Nr. 743/2.XI.2009

15
ANEXA Nr. 2C

16

MONITORUL OFICIAL AL ROMÂNIEI, PARTEA I, Nr. 743/2.XI.2009

N O T Ă:

Reproducem mai jos prevederi care nu sunt încorporate în
textul republicat al Legii nr. 119/1996 și care se aplică, în
continuare, ca dispoziții proprii ale actelor modificatoare:
— art. III din Legea nr. 23/1999 pentru modificarea și
completarea unor dispoziții din Codul familiei și din Legea
nr. 119/1996 cu privire la actele de stare civilă:
ăArt. III. — Ministerul de Interne și Departamentul pentru
Administrație Publică Locală vor lua măsurile necesare pentru
modificarea corespunzătoare a formularului actului de căsătorie
și pentru completarea metodologiei de aplicare a Legii
nr. 119/1996 cu privire la actele de stare civilă*).”;
— art. III din Legea nr. 117/2006 pentru modificarea și
completarea Legii nr. 119/1996 cu privire la actele de stare civilă:
ăArt. III. — Ministerul Administrației și Internelor stabilește,
potrivit reglementărilor în vigoare, formularele necesare
activității de stare civilă, altele decât cele prevăzute la art. 59**)
din Legea nr. 119/1996 cu privire la actele de stare civilă, cu
modificările și completările ulterioare, și elaborează, în termen
de 90 de zile de la publicarea prezentei legi, metodologia cu
privire la aplicarea unitară a dispozițiilor în materie de stare
civilă, care se aprobă prin hotărâre a Guvernului.”;

— art. II și III din Legea nr. 201/2009 pentru modificarea și
completarea Legii nr. 119/1996 cu privire la actele de stare civilă:
ăArt. II. — Cererile de transcriere a certificatelor sau a
extraselor de stare civilă înregistrate în străinătate, depuse
anterior intrării în vigoare a prezentei legi, se soluționează
potrivit reglementărilor în vigoare la data depunerii cererii.
Art. III. — Asigurarea suportului tehnic necesar actualizării,
prin mijloace informatice, a Registrului național de evidență a
persoanelor cu datele conținute de certificatele sau extrasele de
stare civilă eliberate cetățenilor români de autoritățile străine
care au fost înscrise/transcrise în registrele de stare civilă
române se realizează eșalonat, de la data intrării în vigoare a
prezentei legi, după cum urmează:
a) la nivelul serviciilor publice comunitare locale de evidență
a persoanelor, în termen de 2 ani;
b) la nivelul primăriilor din unitățile administrativ-teritoriale în
care nu funcționează servicii publice comunitare locale de
evidență a persoanelor, în termen de 3 ani.”

*) Formularul actului de căsătorie a fost modificat prin Circulara comună nr. 7 din 6 aprilie 1999, emisă de Ministerul de Interne și de Departamentul pentru
Administrație Publică Locală.
**) Art. 59 a devenit în urma renumerotării art. 63.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 743/2.XI.2009 conține 16 pagini.

Prețul: 3,20 lei

&JUYDGY|434653]
ISSN 1453—4495

