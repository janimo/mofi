Anul 177 (XXI) — Nr. 499

PARTEA I

LEGI, DECRETE, HOTĂRÂRI ȘI ALTE ACTE

Luni, 20 iulie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 491 din 2 aprilie 2009 referitoare la excepția de
neconstituționalitate a prevederilor art. 399 alin. 3 din
Codul de procedură civilă ..........................................
Decizia nr. 492 din 2 aprilie 2009 referitoare la excepția de
neconstituționalitate a prevederilor art. 39 alin. (1)
pct. 34 din Legea nr. 144/2007 privind înființarea,
organizarea și funcționarea Agenției Naționale de
Integritate ..................................................................
Decizia nr. 493 din 2 aprilie 2009 referitoare la excepția de
neconstituționalitate a prevederilor art. 18 alin. (3) din
Legea nr. 146/1997 privind taxele judiciare de
timbru ........................................................................
Decizia nr. 537 din 9 aprilie 2009 referitoare la excepția de
neconstituționalitate a prevederilor art. 364 din Codul
de procedură civilă ....................................................
Decizia nr. 539 din 9 aprilie 2009 referitoare la excepția de
neconstituționalitate a prevederilor art. 376, art. 399
alin. 3 și art. 578 din Codul de procedură civilă..........
Decizia nr. 543 din 9 aprilie 2009 referitoare la excepția de
neconstituționalitate a prevederilor art. 93—99 din
Legea nr. 303/2004 privind statutul judecătorilor și
procurorilor ................................................................

Pagina

Decizia nr. 547 din 9 aprilie 2009 referitoare la excepția de
neconstituționalitate a prevederilor art. 700 din Codul
civil ............................................................................

10–11

Decizia nr. 583 din 14 aprilie 2009 referitoare la excepția de
neconstituționalitate a dispozițiilor art. 190 din Codul
de procedură civilă ....................................................

2–3

Nr.

11–12

3–4
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4–5

842.

5–6

13–15

ACTE ALE BĂNCII NAȚIONALE A ROMÂNIEI

7–8
566.
8–10

— Ordin al ministrului sănătății privind aprobarea
formularului-tip al Procesului-verbal de constatare și
sancționare a contravențiilor prevăzute de Legea
nr. 176/2000 privind dispozitivele medicale................

— Ordin privind dispunerea radierii din Registrul general
al instituțiilor financiare nebancare a Societății Comerciale
International Financial Services — IFN — S.A. ..........

16

2

MONITORUL OFICIAL AL ROMÂNIEI, PARTEA I, Nr. 499/20.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 491
din 2 aprilie 2009

referitoare la excepția de neconstituționalitate a prevederilor art. 399 alin. 3
din Codul de procedură civilă
Ioan Vida
Nicolae Cochinescu
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 399 alin. 3 din Codul de procedură civilă,
excepție ridicată de Regia Autonomă Administrația Patrimoniului
și Protocolului de Stat în Dosarul nr. 8.263/288/2008 al
Judecătoriei Râmnicu Vâlcea.
La apelul nominal se prezintă, pentru partea Ioana
Spiridonescu, avocata Codruța Dunăreanu, lipsind autorul
excepției, față de care procedura de citare a fost legal
îndeplinită.
Cauza se află în stare de judecată.
Apărătorul părții prezente solicită respingerea excepției,
invocând în acest sens jurisprudența în materie a Curții
Constituționale. În susținere depune note scrise.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 decembrie 2008, pronunțată în
Dosarul nr. 8.263/288/2008, Judecătoria Râmnicu Vâlcea a
sesizat Curtea Constituțională cu excepția de neconstituționalitate a prevederilor art. 399 alin. 3 din Codul de
procedură civilă, excepție ridicată de Regia Autonomă
Administrația Patrimoniului și Protocolului de Stat într-o cauză
civilă având ca obiect o contestație la executare.
În motivarea excepției de neconstituționalitate autorul
acesteia susține că prevederile de lege criticate contravin
art. 21 alin. (1) și (3) și art. 24 din Constituție, precum și art. 6
din Convenția pentru apărarea drepturilor omului și a libertăților
fundamentale, deoarece exclud posibilitatea de a se invoca
apărări de fond împotriva titlului executoriu atunci când acesta
este emis de o instanță judecătorească.
Judecătoria Râmnicu Vâlcea nu și-a exprimat opinia cu
privire la temeinicia excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.

Avocatul Poporului consideră că prevederile de lege
criticate nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 399 alin. 3 din
Codul de procedură civilă, care au următorul conținut: ăÎn cazul
în care executarea silită se face în temeiul unui titlu executoriu
care nu este emis de o instanță judecătorească, se pot invoca
în contestația la executare apărări de fond împotriva titlului
executoriu, dacă legea nu prevede în acest scop o altă cale de
atac.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1) și (3) referitoare la accesul liber la justiție și
art. 24 privind dreptul la apărare. De asemenea, autorul mai
invocă și încălcarea prevederilor art. 6 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil.
Examinând excepția, Curtea reține că prin Decizia nr. 1.109 din
16 octombrie 2008, publicată în Monitorul Oficial al României,
Partea I, nr. 776 din 19 noiembrie 2008, s-a pronunțat în sensul
constituționalității art. 399 alin. 3 din Codul de procedură civilă,
în raport cu critici de neconstituționalitate similare.
În această decizie Curtea a reținut că dispozițiile art. 399
alin. 3 din Codul de procedură civilă se referă, în exclusivitate,
la contestația la executare împotriva unui titlu executoriu care
nu a fost emis de o instanță judecătorească. Prevederea că
numai în aceste cazuri se pot invoca apărări de fond împotriva
titlului executoriu are la bază tocmai respectarea principiilor
constituționale ale accesului la justiție și dreptului la apărare față
de persoanele împotriva cărora se exercită executarea silită în
temeiul unui titlu executoriu care nu este emis de o instanță
judecătorească. Dispozițiile art. 399 alin. 3 din Codul de
procedură civilă nu prevăd și situația în care executarea silită
se face în temeiul unui titlu executoriu emis de o instanță
judecătorească, deoarece, în acest caz, accesul părților la un
proces echitabil a fost, în mod evident, asigurat.
Atât soluția, cât și considerentele acestei decizii își păstrează
valabilitatea și în prezenta cauză, neintervenind elemente noi,
de natură a determina reconsiderarea jurisprudenței Curții.

MONITORUL OFICIAL AL ROMÂNIEI, PARTEA I, Nr. 499/20.VII.2009

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 399 alin. 3 din Codul de procedură civilă, excepție ridicată
de Regia Autonomă Administrația Patrimoniului și Protocolului de Stat în Dosarul nr. 8.263/288/2008 al Judecătoriei Râmnicu
Vâlcea.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 492
din 2 aprilie 2009

referitoare la excepția de neconstituționalitate a prevederilor art. 39 alin. (1) pct. 34 din Legea
nr. 144/2007 privind înființarea, organizarea și funcționarea Agenției Naționale de Integritate
Ioan Vida
Nicolae Cochinescu
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 39 alin. (1) pct. 34 din Legea nr. 144/2007
privind înființarea, organizarea și funcționarea Agenției Naționale
de Integritate, excepție ridicată de Marioara Micu în Dosarul
nr. 15.062/299/2008 al Judecătoriei Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2008, pronunțată în Dosarul
nr. 15.062/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 39 alin. (1) pct. 34
din Legea nr. 144/2007 privind înființarea, organizarea și
funcționarea Agenției Naționale de Integritate, excepție
ridicată de Marioara Micu.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 4 alin. (2) și art. 53 din Constituție,
deoarece includ în categoria persoanelor care au obligația
declarării averii personalul din instituțiile publice implicate în

procesul de privatizare, angajat cu contract individual de muncă,
iar nu și personalul din celelalte instituții publice.
Judecătoria Sectorului 1 București consideră excepția
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 39 alin. (1) pct. 34 din Legea nr. 144/2007 privind
înființarea, organizarea și funcționarea Agenției Naționale
de Integritate, publicată în Monitorul Oficial al României,
Partea I, nr. 359 din 25 mai 2007, având următoarea redactare:
ă(1) Următoarele categorii de persoane au obligația declarării
averii și a intereselor: [...]
34. personalul instituțiilor publice implicate în realizarea
procesului de privatizare.”
Textele constituționale considerate a fi încălcate sunt cele
ale art. 4 alin. (2) referitor la criteriile nediscriminării și art. 53
privind restrângerea exercițiului unor drepturi sau al unor
libertăți.

4

MONITORUL OFICIAL AL ROMÂNIEI, PARTEA I, Nr. 499/20.VII.2009

Examinând excepția de neconstituționalitate, Curtea
constată că reglementarea criticată nu conține dispoziții
discriminatorii în sensul art. 4 alin. (2) și art. 16 din Constituție,
ci se aplică în egală măsură tuturor persoanelor aflate în situația
prevăzută de norma legală. Obligația instituită prin această
reglementare este justificată de necesitatea prevenirii faptelor
de corupție de către anumite categorii de personal
individualizate de legiuitor și nu poate fi caracterizată ca o
restrângere a exercițiului drepturilor sau al unor libertăți
consacrate în Constituție.

De altfel, Curtea s-a mai pronunțat asupra constituționalității
prevederilor art. 39 alin. (1) pct. 34 din Legea nr. 144/2007
pentru motive de neconstituționalitate similare ca în prezenta
cauză. Astfel, prin Decizia nr. 1.412 din 16 decembrie 2008,
publicată în Monitorul Oficial al României, Partea I, nr. 158 din
13 martie 2008, Curtea a statuat în sensul constituționalității
acestor prevederi de lege.
Considerentele și soluția acestei decizii sunt valabile și în
cauza de față, întrucât nu au intervenit elemente noi de natură
a determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 39 alin. (1) pct. 34 din Legea nr. 144/2007 privind înființarea,
organizarea și funcționarea Agenției Naționale de Integritate, excepție ridicată de Marioara Micu în Dosarul nr. 15.062/299/2008
al Judecătoriei Sectorului 1 București.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 493
din 2 aprilie 2009

referitoare la excepția de neconstituționalitate a prevederilor art. 18 alin. (3)
din Legea nr. 146/1997 privind taxele judiciare de timbru
Ioan Vida
Nicolae Cochinescu
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 18 alin. (3) din Legea nr. 146/1997 privind
taxele judiciare de timbru, excepție ridicată de Iosif Iacob în
Dosarul nr. 1.711/221/2008 al Judecătoriei Deva.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 8 decembrie 2008, pronunțată în Dosarul
nr. 1.711/221/2008, Judecătoria Deva a sesizat Curtea

Constituțională cu excepția de neconstituționalitate a
prevederilor art. 18 alin. (3) din Legea nr. 146/1997 privind
taxele judiciare de timbru, excepție ridicată de Iosif Iacob
într-un proces civil având ca obiect pretenții.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. art. 21 alin. (4) din Constituție,
deoarece instituie soluționarea cererilor de reexaminare a
modului în care s-au stabilit taxele de timbru în camera de
consiliu și fără citarea părților, ceea ce constituie o limitare a
dreptului de liber acces la justiție.
Judecătoria Deva consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 499/20.VII.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 18 alin. (3) din
Legea nr. 146/1997 privind taxele judiciare de timbru, publicată
în Monitorul Oficial al României, Partea I, nr. 173 din 29 iulie
1997, cu modificările ulterioare, care au următorul cuprins:
ăCererea se soluționează în camera de consiliu de un alt
complet, fără citarea părților, prin încheiere irevocabilă.”
Textul constituțional considerat a fi încălcat este cel al art. 21
alin. (4), potrivit căruia ăJurisdicțiile speciale administrative sunt
facultative și gratuite.”
Examinând excepția, Curtea reține că prevederile art. 18
alin. (3) din Legea nr. 146/1997 au mai făcut obiect al controlului

5

de constituționalitate, prin raportare la aceleași dispoziții
constituționale ca și în prezenta cauză.
În acest sens este Decizia nr. 102 din 9 februarie 2006,
publicată în Monitorul Oficial al României, Partea I, nr. 215 din
9 martie 2006, și Decizia nr. 399 din 10 aprilie 2008, publicată
în Monitorul Oficial al României, Partea I, nr. 398 din 27 mai
2008, prin care Curtea a statuat că prevederile art. 18 alin. (3)
din Legea nr. 146/1997 sunt constituționale.
Curtea a reținut că obiectul textului criticat îl constituie o
normă procedurală ce reglementează soluționarea cererii de
reexaminare împotriva încheierii de stabilire a taxei de timbru,
așadar un incident procedural. În condițiile în care în discuție
este o chestiune prealabilă, soluționarea acesteia este
guvernată de principiul celerității, care ar fi grav afectat prin
aplicarea în materie a principiilor oralității și contradictorialității,
obligativității citării părților, ca și a posibilității exercitării unei căi
de atac împotriva încheierii de soluționare a cererii de
reexaminare.
Atât considerentele, cât și soluția acestor decizii sunt valabile
și în cauza de față, întrucât nu au intervenit elemente noi de
natură a determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 18 alin. (3) din Legea nr. 146/1997 privind taxele judiciare
de timbru, excepție ridicată de Iosif Iacob în Dosarul nr. 1.711/221/2008 al Judecătoriei Deva.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 537
din 9 aprilie 2009

referitoare la excepția de neconstituționalitate a prevederilor art. 364
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 364 din Codul de procedură civilă, excepție
ridicată de Societatea Comercială ăRemat” — S.A. din Craiova
în Dosarul nr. 8.619/63/2008 al Tribunalului Dolj — Secția
comercială.

La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 24 octombrie 2008, pronunțată în Dosarul
nr. 8.619/63/2008, Tribunalul Dolj — Secția comercială a
sesizat Curtea Constituțională cu excepția de neconstituționalitate a prevederilor art. 364 din Codul de procedură
civilă, excepție ridicată de Societatea Comercială ăRemat” — S.A.
din Craiova într-un litigiu comercial având ca obiect o acțiune în
anulare a unor hotărâri arbitrale.

6

MONITORUL OFICIAL AL ROMÂNIEI, PARTEA I, Nr. 499/20.VII.2009

În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 16, art. 21 alin. (3) și art. 124 alin. (2)
din Constituție, deoarece nu sunt suficient de explicite pentru
determinarea naturii acțiunii în anulare a hotărârii arbitrale, și
anume dacă aceasta este o acțiune principală sau o cale de
atac. În oricare din aceste ipoteze sunt încălcate prevederile
constituționale menționate, datorită necorelării textului atacat cu
alte dispoziții incidente ale Codului de procedură civilă, ceea ce
afectează egalitatea cetățenilor în fața legii și accesul liber la
justiție, precum și principiile înfăptuirii justiției.
Tribunalul Dolj — Secția comercială consideră excepția
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că prevederile de lege
criticate nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 364 din Codul
de procedură civilă cu următorul cuprins: ăHotărârea arbitrală
poate fi desființată numai prin acțiune în anulare pentru unul din
următoarele motive:
a) litigiul nu era susceptibil de soluționare pe calea
arbitrajului;
b) tribunalul arbitral a soluționat litigiul fără să existe o
convenție arbitrală sau în temeiul unei convenții nule sau
inoperante;
c) tribunalul arbitral nu a fost constituit în conformitate cu
convenția arbitrală;
d) partea a lipsit la termenul când au avut loc dezbaterile și
procedura de citare nu a fost legal îndeplinită;

e) hotărârea a fost pronunțată după expirarea termenului
arbitrajului prevăzut de art. 3533;
f) tribunalul arbitral s-a pronunțat asupra unor lucruri care nu
s-au cerut sau nu s-a pronunțat asupra unui lucru cerut ori s-a
dat mai mult decât s-a cerut;
g) hotărârea arbitrală nu cuprinde dispozitivul și motivele, nu
arată data și locul pronunțării, nu este semnată de arbitri;
h) dispozitivul hotărârii arbitrate cuprinde dispoziții care nu
se pot aduce la îndeplinire;
i) hotărârea arbitrală încalcă ordinea publică, bunele
moravuri ori dispoziții imperative ale legii.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 21 alin. (3) și art. 124 alin. (2).
Examinând criticile de neconstituționalitate, Curtea observă
că, de fapt, ele vizează necorelarea dintre prevederile de lege
criticate și ăunele dispoziții incidente ale Codului de procedură
civilă”.
Curtea constată că aceste critici nu pot fi primite. Astfel, în
temeiul art. 2 alin. (1) din Legea nr. 47/1992 privind organizarea
și
funcționarea
Curții
Constituționale,
examinarea
constituționalității unui text de lege are în vedere compatibilitatea
lui cu dispozițiile sau principiile Constituției pretins încălcate, iar
nu compararea mai multor prevederi legale între ele.
De altfel, Curtea reține că a analizat în mai multe rânduri
constituționalitatea prevederilor din Codul de procedură civilă
referitoare la acțiunea în anulare a hotărârii arbitrale, prin
raportare la aceleași dispoziții constituționale ca și în prezenta
cauză.
Astfel, prin Decizia nr. 998 din 7 octombrie 2008, publicată în
Monitorul Oficial al României, Partea I, nr. 857 din 19 decembrie
2008, Curtea a statuat că ăincidența dispozițiilor legale criticate
este subsecventă acordului de voință intervenit între părțile care
au încheiat convenția arbitrală și care au optat pentru
soluționarea litigiului de către un tribunal arbitral. Împrejurarea
că autorul excepției a achiesat la soluționarea litigiului pe
această cale, deși cunoștea sau ar fi trebuit să cunoască
dispozițiile legale referitoare la judecarea litigiului de o
asemenea instituție, precum și consecințele juridice ale aplicării
lor, nu îl îndreptățește să se prevaleze de necunoașterea legii și
deci lipsește de temei critica reglementării în cauză”.
Considerentele reținute în decizia menționată sunt valabile
și în cauza de față, întrucât nu au intervenit elemente noi de
natură a determina reconsiderarea jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 364 din Codul de procedură civilă, excepție ridicată de
Societatea Comercială ăRemat” — S.A. din Craiova în Dosarul nr. 8.619/63/2008 al Tribunalului Dolj — Secția comercială.
Definitivă și general obligatorie.
Pronunțată în ședința publică din data de 9 aprilie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 499/20.VII.2009

7

CURTEA CONSTITUȚIONALĂ

D E C I Z I A Nr. 539
din 9 aprilie 2009

referitoare la excepția de neconstituționalitate a prevederilor art. 376, art. 399 alin. 3
și art. 578 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 376, art. 399 alin. 3 și art. 578 din Codul de
procedură civilă, excepție ridicată de Alexandra Ene în Dosarul
nr. 4.726/281/2008 al Judecătoriei Ploiești.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 decembrie 2008, pronunțată în
Dosarul nr. 4.726/281/2008, Judecătoria Ploiești a sesizat
Curtea Constituțională cu excepția de neconstituționalitate
a prevederilor art. 376, art. 399 alin. 3 și art. 578 din Codul
de procedură civilă, excepție ridicată de Alexandra Ene.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 16, 21 și 24 din Constituție, deoarece
art. 578 din Codul de procedură civilă nu prevede cine și în ce
condiții are obligația de a preda imobilul în litigiu. Se mai susține
că, în aplicarea art. 376 din același cod, s-a procedat la
învestirea cu formulă executorie a unei hotărâri judecătorești
care nu era definitivă, în condițiile în care contestatoarea
neavând studii juridice nu a avut posibilitatea să se apere
eficient în cursul procesului, iar diferențierea — prin art. 399
alin. 3 — a titlurilor executorii în hotărâri judecătorești și titluri
care nu sunt emise de instanțele judecătorești constituie o
discriminare de natură să genereze inegalitate în fața legii.
Judecătoria Ploiești consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că prevederile de lege
criticate nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate raportate

la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
art. 376, art. 399 alin. 3 și art. 578 din Codul de procedură civilă.
Aceste prevederi de lege au următoarea redactare:
— Art. 376: ăSe învestesc cu formula executorie prevăzută
de art. 269 alin. 1 hotărârile care au rămas definitive ori au
devenit irevocabile, precum și orice alte hotărâri sau înscrisuri,
pentru ca acestea să devină executorii, în cazurile anume
prevăzute de lege.
Actele autentificate de o reprezentanță diplomatică sau
consulară a României se vor putea învesti cu formula executorie
de judecătoria domiciliului uneia din părțile părtașe la actul
autentic.
Dacă niciuna din părți nu are domiciliul cunoscut în țară,
învestirea cu formula executorie se face la judecătoria sectorului
III din Capitala României.”;
— Art. 399 alin. 3: ăÎn cazul în care executarea silită se face
în temeiul unui titlu executoriu care nu este emis de o instanță
judecătorească, se pot invoca în contestația la executare apărări
de fond împotriva titlului executoriu, dacă legea nu prevede în
acest scop o altă cale de atac.”;
— Art. 578: ăDacă partea obligată să părăsească ori să
predea un imobil nu-și îndeplinește această obligație în termen
de 5 zile de la primirea somației, ea va fi îndepărtată prin
executare silită, iar imobilul va fi predat celui îndreptățit.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) referitor la principiul egalității, art. 21
privind liberul acces la justiție și art. 24 privind dreptul la apărare.
Examinând excepția de neconstituționalitate, Curtea reține
următoarele:
I. Prevederile art. 376 din Codul de procedură civilă au mai
făcut obiectul controlului de constituționalitate în raport de
dispozițiile constituționale invocate în prezenta cauză. Astfel,
prin Decizia nr. 134 din 23 aprilie 2002, publicată în Monitorul
Oficial al României, Partea I, nr. 469 din 1 iulie 2002, Curtea a
statuat în esență că, potrivit prevederilor art. 126 alin. (2) din
Constituție, stabilirea procedurii de judecată, în care este inclusă
și procedura executării silite, se face prin lege. Prin urmare,
reglementarea condițiilor în care hotărârile definitive sunt
executorii este o problemă care ține de opțiunea legiuitorului.
II. Asupra criticii având ca obiect prevederile art. 399 alin. 3
din Codul de procedură civilă, Curtea s-a pronunțat în mai multe
rânduri, ca, de exemplu, prin Decizia nr. 454 din 2 decembrie
2003, publicată în Monitorul Oficial al României, Partea I, nr. 926
din 23 decembrie 2003, sau Decizia nr. 935 din 19 decembrie
2006, publicată în Monitorul Oficial al României, Partea I, nr. 53
din 23 ianuarie 2007.
În deciziile amintite, Curtea a reținut că, ăîn esență,
contestația la executare este destinată să înlăture
neregularitățile comise cu prilejul urmăririi silite sau să ofere
lămuriri cu privire la înțelesul, întinderea sau aplicarea titlului
executoriu ce urmează să fie valorificat. În cadrul soluționării
contestației, instanța nu poate examina împrejurări ce vizează

8

MONITORUL OFICIAL AL ROMÂNIEI, PARTEA I, Nr. 499/20.VII.2009

fondul cauzei și care sunt de natură să repună în discuție
hotărâri ce emană de la organe cu activitate jurisdicțională, în
fața cărora au avut loc dezbateri contradictorii, părțile având
posibilitatea, cu acel prilej, de a invoca apărările de fond
necesare. O soluție contrară, sub acest aspect, ar nesocoti
principiul autorității de lucru judecat.”
III. Referitor la neconstituționalitatea art. 578 din Codul de
procedură civilă, Curtea, prin Decizia nr. 288 din 1 iulie 2004,
publicată în Monitorul Oficial al României, Partea I, nr. 724 din
11 august 2004, a reținut că dispozițiile art. 578—5801, cuprinse
în secțiunea Codului de procedură civilă referitoare la predarea
silită a bunurilor imobile, instituie norme de procedură ce trebuie
respectate de către debitorul obligației de predare a imobilului,
respectiv atribuțiile executorului judecătoresc căruia i-a fost

încredințată executarea silită, precum și că prin determinarea
cadrului legal de exercitare a drepturilor reprezintă exclusiv o
garanție a asigurării echilibrului între persoane cu interese
contrare. De asemenea, a reținut că, potrivit art. 126 alin. (2) din
Constituție, stabilirea competenței instanțelor și a procedurii de
judecată constituie atributul exclusiv al legiuitorului, acesta fiind
ținut, desigur, ca în procesul de legiferare să se circumscrie
cadrului constituțional. Or, sub acest aspect, textele de lege
criticate satisfac exigența impusă de norma constituțională, fiind
în deplină concordanță cu prevederile Legii fundamentale.
Considerentele reținute în deciziile menționate sunt valabile
și în cauza de față, întrucât nu au intervenit elemente noi de
natură a determina reconsiderarea jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 376, art. 399 alin. 3 și art. 578 din Codul de procedură civilă,
excepție ridicată de Alexandra Ene în Dosarul nr. 4.726/281/2008 al Judecătoriei Ploiești.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 543
din 9 aprilie 2009

referitoare la excepția de neconstituționalitate a prevederilor art. 93—99 din Legea nr. 303/2004
privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 93—99 din Legea nr. 303/2004 privind statutul
judecătorilor și procurorilor, excepție ridicată de Gheorghe
Vasile Cornel Ilie în Dosarul nr. 1.949/303/2008 al Tribunalului
București — Secția a V-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 4 septembrie 2008, pronunțată în Dosarul
nr. 1.949/303/2008, Tribunalul București — Secția a V-a civilă
a sesizat Curtea Constituțională cu excepția de neconstituționalitate a prevederilor art. 93—99 din Legea nr. 303/2004
privind statutul judecătorilor și procurorilor, excepție ridicată
de Gheorghe Vasile Cornel Ilie.
În motivarea excepției de neconstituționalitate autorul
acesteia susține, în esență, că prevederile de lege criticate
contravin art. 1 alin. (5), art. 16 și 21 din Constituție, precum și
tratatelor și convențiilor internaționale la care România este
parte, deoarece nu instituie o procedură corespunzătoare de
tragere la răspundere civilă a magistraților pentru erorile și
abuzurile comise de aceștia în soluționarea cauzelor, ci norme
care, în fapt, împiedică exercitarea de către victimele neregulilor
comise a dreptului lor de a fi despăgubite.
Tribunalul București — Secția a V-a civilă consideră
excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

MONITORUL OFICIAL AL ROMÂNIEI, PARTEA I, Nr. 499/20.VII.2009
exprima punctele de vedere asupra excepției de neconstituționalitate.
Avocatul Poporului consideră că prevederile de lege
criticate nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 94 și art. 93—99 din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,
cu modificările și completările ulterioare.
Textele criticate au următoarea redactare:
— Art. 93: ăJudecătorii și procurorii sunt obligați să prezinte,
în condițiile și la termenele prevăzute de lege, declarația de
avere și declarația de interese.”;
— Art. 94: ăJudecătorii și procurorii răspund civil, disciplinar
și penal, în condițiile legii.”
— Art. 95: ă(1) Judecătorii, procurorii și magistrații-asistenți
pot fi percheziționați, reținuți sau arestați preventiv numai cu
încuviințarea secțiilor Consiliului Superior al Magistraturii.
(2) În caz de infracțiune flagrantă, judecătorii, procurorii și
magistrații-asistenți pot fi reținuți și supuși percheziției potrivit
legii, Consiliul Superior al Magistraturii fiind informat de îndată
de organul care a dispus reținerea sau percheziția”;
— Art. 96: ă(1) Statul răspunde patrimonial pentru prejudiciile
cauzate prin erorile judiciare.
(2) Răspunderea statului este stabilită în condițiile legii și nu
înlătură răspunderea judecătorilor și procurorilor care și-au
exercitat funcția cu rea-credință sau gravă neglijență.
(3) Cazurile în care persoana vătămată are dreptul la
repararea prejudiciilor cauzate prin erori judiciare săvârșite în
procese penale sunt stabilite de Codul de procedură penală.
(4) Dreptul persoanei vătămate la repararea prejudiciilor
materiale cauzate prin erorile judiciare săvârșite în alte procese
decât cele penale nu se va putea exercita decât în cazul în care
s-a stabilit, în prealabil, printr-o hotărâre definitivă, răspunderea
penală sau disciplinară, după caz, a judecătorului sau
procurorului pentru o faptă săvârșită în cursul judecății
procesului și dacă această faptă este de natură să determine o
eroare judiciară.
(5) Nu este îndreptățită la repararea pagubei persoana care,
în cursul procesului, a contribuit în orice mod la săvârșirea erorii
judiciare de către judecător sau procuror.
(6) Pentru repararea prejudiciului, persoana vătămată se
poate îndrepta cu acțiune numai împotriva statului, reprezentat
prin Ministerul Finanțelor Publice.
(7) După ce prejudiciul a fost acoperit de stat în temeiul
hotărârii irevocabile date cu respectarea prevederilor alin. (6),
statul se poate îndrepta cu o acțiune în despăgubiri împotriva
judecătorului sau procurorului care, cu rea-credință sau gravă
neglijență, a săvârșit eroarea judiciară cauzatoare de prejudicii.
(8) Termenul de prescripție a dreptului la acțiune în toate
cazurile prevăzute de prezentul articol este de un an.”;
— Art. 97: ă(1) Orice persoană poate sesiza Consiliul
Superior al Magistraturii, direct sau prin conducătorii instanțelor

9

ori ai parchetelor, în legătură cu activitatea sau conduita
necorespunzătoare a judecătorilor sau procurorilor, încălcarea
obligațiilor profesionale în raporturile cu justițiabilii ori săvârșirea
de către aceștia a unor abateri disciplinare.
(2) Exercitarea dreptului prevăzut la alin. (1) nu poate pune
în discuție soluțiile pronunțate prin hotărârile judecătorești, care
sunt supuse căilor legale de atac.”;
— Art. 98: ă(1) Judecătorii și procurorii răspund disciplinar
pentru abaterile de la îndatoririle de serviciu, precum și pentru
faptele care afectează prestigiul justiției.
(2) Răspunderea disciplinară a judecătorilor și procurorilor
militari poate fi angajată numai potrivit dispozițiilor prezentei
legi.”;
— Art. 99: ăConstituie abateri disciplinare:
a) încălcarea prevederilor legale referitoare la declarațiile de
avere, declarațiile de interese, incompatibilități și interdicții
privind judecătorii și procurorii;
b) intervențiile pentru soluționarea unor cereri, pretinderea
sau acceptarea rezolvării intereselor personale sau ale
membrilor familiei ori ale altor persoane, altfel decât în limita
cadrului legal reglementat pentru toți cetățenii, precum și
imixtiunea în activitatea altui judecător sau procuror;
c) desfășurarea de activități publice cu caracter politic sau
manifestarea convingerilor politice în exercitarea atribuțiilor de
serviciu;
d) nerespectarea secretului deliberării sau a confidențialității
lucrărilor care au acest caracter;
e) nerespectarea în mod repetat și din motive imputabile a
dispozițiilor legale privitoare la soluționarea cu celeritate a
cauzelor;
f) refuzul nejustificat de a primi la dosar cererile, concluziile,
memoriile sau actele depuse de părțile din proces;
g) refuzul nejustificat de a îndeplini o îndatorire de serviciu;
h) exercitarea funcției, inclusiv nerespectarea normelor de
procedură, cu rea-credință sau din gravă neglijență, dacă fapta
nu constituie infracțiune;
i) efectuarea cu întârziere a lucrărilor, din motive imputabile;
j) absențele nemotivate de la serviciu, în mod repetat;
k) atitudinea nedemnă în timpul exercitării atribuțiilor de
serviciu față de colegi, avocați, experți, martori sau justițiabili;
l) neîndeplinirea obligației privind transferarea normei de
bază la instanța sau parchetul la care funcționează;
m) nerespectarea dispozițiilor privind distribuirea aleatorie a
cauzelor;
n) participarea directă sau prin persoane interpuse la jocurile
de tip piramidal, jocuri de noroc sau sisteme de investiții pentru
care nu este asigurată transparența fondurilor în condițiile legii.”
Textele constituționale invocate sunt cele ale art. 1 alin. (5)
privind respectarea Constituției, a supremației sale și a legilor
țării, art. 16 referitor la principiul egalității și art. 21 privind liberul
acces la justiție.
Examinând excepția, Curtea reține că asupra criticii
referitoare la imposibilitatea justițiabililor de a se îndrepta
împotriva judecătorilor, ăîn mod direct”, ăpe cale civilă”, pentru
repararea prejudiciilor materiale și morale suferite, s-a mai
pronunțat, de exemplu, prin Decizia nr. 1.052 din 13 noiembrie
2007, publicată în Monitorul Oficial al României, Partea I, nr. 869
din 19 decembrie 2007, constatând că răspunderea magistraților
stabilită în condițiile legii nu înlătură răspunderea acestora
pentru exercitarea funcției cu rea-credință sau gravă neglijență,
precum și că răspunderea statului nu mai este limitată doar la
erorile judiciare săvârșite în materie penală, ci privește toate
erorile judiciare, indiferent de natura cauzelor în care au fost
săvârșite, lărgindu-se astfel garanția constituțională a acestei
răspunderi. De asemenea, de exemplu, prin Decizia nr. 633 din
24 noiembrie 2005, publicată în Monitorul Oficial al României,
Partea I, nr. 1.138 din 15 decembrie 2005, Curtea a observat că

10

MONITORUL OFICIAL AL ROMÂNIEI, PARTEA I, Nr. 499/20.VII.2009

problema erorilor judiciare se ridică în principal sub aspectul
reparațiilor pe care societatea este datoare să le acorde celui
care a suferit în mod injust de pe urma erorilor comise în
sistemul judiciar, prevederile constituționale cuprinse în art. 52

alin. (3) consacrând principiul răspunderii obiective a statului în
asemenea împrejurări.
Considerentele reținute în deciziile menționate sunt valabile
și în cauza de față, întrucât nu au intervenit elemente noi, de
natură a determina reconsiderarea jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 93—99 din Legea nr. 303/2004 privind statutul judecătorilor
și procurorilor, excepție ridicată de Gheorghe Vasile Cornel Ilie în Dosarul nr. 1.949/303/2008 al Tribunalului București — Secția
a V-a civilă.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 547
din 9 aprilie 2009

referitoare la excepția de neconstituționalitate a prevederilor art. 700 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 700 din Codul civil, excepție ridicată de Janeta
Epure în Dosarul nr. 6.112/118/2008 al Tribunalului Constanța —
Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 27 noiembrie 2008, pronunțată în Dosarul
nr. 6.112/118/2008, Tribunalul Constanța — Secția civilă a
sesizat Curtea Constituțională cu excepția de neconstituționalitate a prevederilor art. 700 din Codul civil, excepție
ridicată de Janeta Epure.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 20 alin. (1), art. 44 alin. (1) și art. 46 din
Constituție, precum și art. 29 din Declarația Universală a

Drepturilor Omului și art. 1 din primul Protocol adițional la
Convenția pentru apărarea drepturilor omului și a libertăților
fundamentale, deoarece instituie un termen de acceptare a
succesiunii insuficient pentru a asigura exercitarea dreptului la
moștenire pentru persoanele care, din motive independente de
voința lor, nu-și pot exprima opțiunea succesorală în intervalul
de numai 6 luni prevăzut de lege.
Tribunalul Constanța — Secția civilă consideră excepția
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că prevederile de lege
criticate nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 700 din Codul civil, care au următoarea
redactare: ăDreptul de a accepta succesiunea se prescrie
printr-un termen de 6 luni socotit de la deschiderea succesiunii.

MONITORUL OFICIAL AL ROMÂNIEI, PARTEA I, Nr. 499/20.VII.2009
În cazul când moștenitorul a fost împiedicat de a se folosi de
dreptul său, din motive de forță majoră, instanța judecătorească,
la cererea moștenitorului, poate prelungi termenul cu cel mult
6 luni de la data când a luat sfârșit împiedicarea.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 alin. (1) referitor la tratatele internaționale
privind drepturile omului, art. 44 alin. (1) privind dreptul de
proprietate privată și art. 46 privind dreptul la moștenire. Este
invocată și încălcarea art. 25 din Declarația Universală a
Drepturilor Omului și a art. 1 din primul Protocol adițional la
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
următoarele:
Prevederile art. 700 din Codul civil au mai fost supuse
controlului de constituționalitate prin raportare la dispozițiile art. 46
din Legea fundamentală. Astfel, prin Decizia nr. 452 din 15 mai
2007, publicată în Monitorul Oficial al României, Partea I, nr. 370
din 31 mai 2007, Curtea a reținut că dreptul de opțiune
succesorală, la fel ca, de altfel, însuși dreptul la moștenire, este
un drept patrimonial, supus prin urmare prescripției extinctive.
Stabilirea duratei termenului de prescripție extinctivă este de

11

competența legiuitorului. Astfel, reducerea termenului de opțiune
succesorală de la 30 de ani la 6 luni prin Decretul nr. 73/1954 a
constituit opțiunea legiuitorului, pentru a limita la o perioadă cât
mai scurtă de timp incertitudinea cu privire la titularul dreptului
real și pentru a se îngădui, practic, oricărui succesibil exercitarea
dreptului de opțiune succesorală.
Considerentele reținute în decizia menționată sunt valabile
și în cauza de față, întrucât nu au intervenit elemente noi de
natură a determina reconsiderarea jurisprudenței Curții.
Referitor la critica de neconstituționalitate raportată la art. 44
alin. (1) din Constituție și la art. 1 din primul Protocol adițional la
Convenția pentru apărarea drepturilor omului și a libertăților
fundamentale, Curtea constată că prevederile de lege criticate
nu contravin principiului garantării dreptului de proprietate ale
cărui conținut și limite sunt stabilite de lege.
Și, în fine, Curtea constată că textul art. 700 din Codul civil
este în deplină concordanță cu prevederile art. 29 din Declarația
Universală a Drepturilor Omului, potrivit cărora în exercitarea
drepturilor și libertăților sale fiecare persoană este supusă numai
îngrădirilor stabilite prin lege în scopul exclusiv de a asigura
recunoașterea și respectarea drepturilor și libertăților altora, și
de a fi satisfăcute justele cerințe ale moralei, ordinii publice și
bunăstării generale într-o societate democratică.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 700 din Codul civil, excepție ridicată de Janeta Epure în
Dosarul nr. 6.112/118/2008 al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 583
din 14 aprilie 2009

referitoare la excepția de neconstituționalitate a dispozițiilor art. 190 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Carmen Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 190 din Codul de procedură civilă,
excepție ridicată de Stan Pompiliu Gheorghe în Dosarul
nr. 7.433/280/2006 al Curții de Apel Pitești — Secția civilă,
pentru cauze privind conflicte de muncă și asigurări sociale și
pentru cauze cu minori și de familie.

La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 26 noiembrie 2008, pronunțată în Dosarul
nr. 7.433/280/2006, Curtea de Apel Pitești — Secția civilă,
pentru cauze privind conflicte de muncă și asigurări sociale
și pentru cauze cu minori și de familie a sesizat Curtea
Constituțională pentru soluționarea excepției de
neconstituționalitate a art. 190 din Codul de procedură
civilă, excepție ridicată de Stan Pompiliu Gheorghe.
În motivarea excepției de neconstituționalitate autorul
consideră că prevederile art. 190 din Codul de procedură civilă
sunt neconstituționale, fiind contrare art. 21 alin. (3) din

12

MONITORUL OFICIAL AL ROMÂNIEI, PARTEA I, Nr. 499/20.VII.2009

Constituție, deoarece dau posibilitatea ca, într-un proces de
divorț, să intervină arbitrariul atunci când sunt audiați ca martori
rudele și afinii uneia dintre părți. Se apreciază că, prin ascultarea
rudelor ca martori, nu mai poate fi garantat dreptul la un proces
echitabil, deoarece este de notorietate că, prin însăși existența
legăturilor de rudenie, un părinte sau un afin poate fi bănuit în
mod legitim ca având legături de dușmănie sau de interese față
de părțile din procesul de divorț.
Curtea de Apel Pitești — Secția civilă, pentru cauze
privind conflicte de muncă și asigurări sociale și pentru
cauze cu minori și de familie apreciază excepția ca fiind
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de neconstituționalitate este neîntemeiată, textele de lege criticate fiind în
deplină concordanță cu prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 190 din Codul de procedură civilă, texte de lege
care au următorul conținut: ăÎn pricinile privitoare la starea civilă
sau despărțenie se vor putea asculta rudele și afinii mai
sus-arătați, în afară de descendenți.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3).
Examinând excepția de neconstituționalitate, Curtea reține
că proba testimonială reprezintă unul dintre mijloacele probatorii
cel mai frecvent folosite în procesul civil. Mijlocul de probă îl
reprezintă tocmai declarațiile făcute de martor, persoană terță
față de proces, care relatează în fața instanței fapte sau
împrejurări concludente pentru soluționarea cauzei. În principiu,

orice persoană care are cunoștință despre fapte relevante
referitoare la pricina dedusă justiției poate fi ascultată în calitate
de martor. De la această regulă legea procesual civilă instituie
anumite excepții, indicând persoanele care nu pot fi audiate ca
martori, precum și pe cele care sunt scutite de la obligația de a
depune mărturie, în considerarea calității pe care o dețin. Astfel,
interdicția consacrată de art. 189 alin. 1 pct. 1 din Codul de
procedură civilă se întemeiază pe o prezumție de parțialitate și
subiectivism a rudelor și afinilor până la gradul al treilea inclusiv
în relatarea faptelor de care au cunoștință.
Cu toate acestea, în materia cauzelor privitoare la starea
civilă sau divorț, legiuitorul a apreciat că interdicția ascultării în
calitate de martori a rudelor și afinilor nu își găsește utilitatea, în
condițiile în care aceste persoane, cu precădere, au cunoștință
despre situația de fapt din interiorul familiei. Dispozițiile legale
criticate reprezintă norme de procedură, iar, potrivit art. 126
alin. (2) din Constituție, procedura de judecată este stabilită de
legiuitor, evident cu respectarea prevederilor sau principiilor
constituționale. Referitor la încălcarea dreptului la un proces
echitabil, consacrat constituțional prin prevederile art. 21
alin. (3), Curtea constată că aceste susțineri sunt neîntemeiate,
întrucât legiuitorul poate institui, în considerarea unor situații
deosebite, reguli speciale de procedură, ca și modalitățile de
exercitarea a drepturilor procedurale. Așa cum a statuat în mod
constant Curtea Constituțională, în deplin acord și cu
jurisprudența Curții Europene a Drepturilor Omului (de exemplu,
cauza ăMarckx contra Belgiei”, 1979), principiul egalității în
drepturi și al nediscriminării se aplică doar situațiilor egale ori
analoage, iar tratamentul juridic diferențiat, stabilit în
considerarea unor situații obiectiv diferite, nu reprezintă nici
privilegii și nici discriminări.
Pe de altă parte, în toate cazurile în care este posibilă
administrarea altor probe, instanța are îndatorirea de a-și
exercita rolul activ, în temeiul art. 129 alin. 5 din Codul de
procedură civilă, și de a stărui în aflarea adevărului, prin toate
mijloacele legale, în scopul pronunțării unei hotărâri temeinice și
legale. Astfel, ăjudecătorii au îndatorirea să stăruie, prin toate
mijloacele legale, pentru a preveni orice greșeală privind aflarea
adevărului în cauză, pe baza stabilirii faptelor și prin aplicarea
corectă a legii, în scopul pronunțării unei hotărâri temeinice și
legale. Ei vor putea ordona administrarea probelor pe care le
consideră necesare, chiar dacă părțile se împotrivesc”. Mai mult,
părțile dispun de posibilități suficiente și echivalente pentru a-și
apăra poziția asupra problemelor de drept și de fapt, în
asemenea manieră încât mărturiile rudelor sau afinilor să nu
aibă înrâurire, în mod exclusiv, asupra hotărârii instanței
judecătorești.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 190 din Codul de procedură civilă, excepție ridicată de Stan
Pompiliu Gheorghe în Dosarul nr. 7.433/280/2006 al Curții de Apel Pitești — Secția civilă, pentru cauze privind conflicte de muncă
și asigurări sociale și pentru cauze cu minori și de familie.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

13

MONITORUL OFICIAL AL ROMÂNIEI, PARTEA I, Nr. 499/20.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea formularului-tip al Procesului-verbal de constatare și sancționare
a contravențiilor prevăzute de Legea nr. 176/2000 privind dispozitivele medicale
Văzând Referatul de aprobare al Direcției pentru infrastructură sanitară, logistică și dispozitive medicale nr. I.B.6.676 din
6 iulie 2009,
având în vedere prevederile art. 5, 6, 7 și 13 din Legea nr. 176/2000 privind dispozitivele medicale, republicată, și ale
Ordonanței Guvernului nr. 2/2001 privind regimul juridic al contravențiilor, aprobată cu modificări și completări prin Legea
nr. 180/2002, cu modificările și completările ulterioare,
în temeiul art. 7 alin. (4) din Hotărârea Guvernului nr. 1.718/2008 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Se aprobă formularul-tip al Procesului-verbal de
constatare și sancționare a contravențiilor, stabilite prin Legea
nr. 176/2000 privind dispozitivele medicale, republicată,
prevăzut în anexa nr. 1, care face parte integrantă din prezentul
ordin.
Art. 2. — Caracteristicile de tipărire a formularului-tip
prevăzut la art. 1 sunt prevăzute în anexa nr. 2, care face parte
integrantă din prezentul ordin.

Art. 3. — Oficiul Tehnic de Dispozitive Medicale va duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I, și intră în vigoare în termen de 30 de zile de
la data publicării.

Ministrul sănătății,
Ion Bazac
București, 6 iulie 2009.
Nr. 842.
ANEXA Nr. 1

PROCES-VERBAL

de constatare și sancționare a contravenției
Seria ..... nr. ..........
(model)
Încheiat astăzi: ziua ............... luna ............. anul .........., în localitatea ............................., la ........................................... .
Subsemnatul/Subsemnații ............................................................., având funcția .................., în temeiul art. 17 din Legea
nr. 176/2000 privind dispozitivele medicale, republicată, al Ordonanței Guvernului nr. 2/2001 privind regimul juridic al contravențiilor,
aprobată cu modificări și completări prin Legea nr. 180/2002, cu modificările și completările ulterioare, și în baza delegației de
control nr. ................................, în calitate de agenți constatatori, reprezentând Oficiului Tehnic de Dispozitive Medicale, cu sediul
în localitatea ................., str. ......................... nr. ....., județul/sectorul ..............., în urma controlului efectuat în ziua....... luna........
anul......... privind modul în care se respectă prevederile legislației în domeniul funcționării în condiții de securitate și performanță
a dispozitivelor medicale/desfășurării activităților de comercializare, distribuție și de prestări de servicii în domeniul dispozitivelor
medicale, la persoana juridică/fizică/punctul de lucru/sucursala ........................................., cu sediul/adresa în localitatea ................,
str. ................................ nr. ....., județul/sectorul ................................, înmatriculată în registrul comerțului sub nr. ..........................,
având CUI ........................., reprezentată de dl/dna ....................................................., domiciliat/domiciliată în localitatea ...............,
str. ................ nr. ...., bl. ...., sc. ..., ap. ..., posesor/posesoare al/a BI/CI/pașaport seria ......... nr. .........., eliberat/eliberată de
............................. la data de ....................., CNP ................., în calitate de .........................., am constatat următoarele (descrierea
faptei; data și ora comiterii; locul unde a fost comisă; împrejurările ce pot servi la aprecierea gravității și pericolului social al faptei):
1. ................................................................................................................................................................................................;
2. ...........................................................................................................................................................................................;
3. ......................................................................................................................................................................................... .
Fapta/Faptele constatată/constatate prin prezentul proces-verbal constituie contravenții conform:
1. art. .... alin. ... lit. ... din ......................................;
2. art.... alin.... lit.... din ..........................................;
3. art.... alin.... lit.... din ......................................... .
(Se vor completa, în clar, de către agentul constatator/agenții constatatori prevederile articolului, alineatului, literei din
actul normativ ale căror dispoziții au fost încălcate.)

14

MONITORUL OFICIAL AL ROMÂNIEI, PARTEA I, Nr. 499/20.VII.2009
și se sancționează astfel:
— cu amendă de la ........................ lei la .............. lei, conform art. .......... alin. ...... lit. ................ din ..............................;
— cu amendă de la ........................ lei la .............. lei, conform art. .......... alin. ...... lit. ................ din ..............................;
— cu amendă de la ........................ lei la .............. lei, conform art. .......... alin. ...... lit. ................ din .............................. .
Agenți constatatori,
.....................

Martor,
...................

Mi s-a înmânat și am primit un exemplar
al procesului-verbal.
.................................................
(numele, prenumele și semnătura
contravenientului)

De săvârșirea acestei/acestor fapte se face vinovat contravenientul:
1. Numele și prenumele .........................., prenumele părinților ...................... și ................., data și locul nașterii ...................,
domiciliul actual stabil ......................, CNP ...................... BI/CI seria ..... nr. ................, emis/emisă de Poliția ..................... la data
de ....................., ocupația ..................., locul de muncă ...........................................................
2. Numele și prenumele ...................., prenumele părinților ......................... și ..................., data și locul nașterii .................,
domiciliul actual stabil .........................., CNP ...................... BI/CI seria ............. nr. ................, emis/emisă de Poliția ........... la
data de .............., ocupația.........., locul de muncă .............................................................
3. Persoana juridică ................, cu sediul în .............., str. ........... nr. ...., bl. ..., sc. ..., ap. ..., județul/sectorul ...........,
constituită în baza ............., având codul fiscal ......., cont nr. ........ la ......., reprezentată legal prin dl/dna........................., în calitate
de ......................., domiciliat/domiciliată în ............., str. ............................ nr. ...., bl. ...., sc. ..., ap. ..., județul/sectorul ......., având
BI/CI seria ............. nr. ........, eliberat/eliberată de ........... la data de ..........., CNP .................... .
Aceste fapte contravenționale au fost săvârșite în perioada ..........................................
Împrejurările ce pot servi la aprecierea gravității faptelor și la evaluarea eventualelor pagube pricinuite:
..........................................................................
Contravenientul și-a îndeplinit/nu și-a îndeplinit obligația legală de a prezenta agenților constatatori, la cererea lor, actul
de identitate ori documentele solicitate pentru buna desfășurare a activității de control.
Organul constatator a dispus următoarele sancțiuni principale:
— avertisment scris;
— cu amendă de la ........................ lei la .............. lei, conform art. .......... alin. ...... lit. ................ din ..............................;
— cu amendă de la ........................ lei la .............. lei, conform art. .......... alin. ...... lit. ................ din ..............................;
— cu amendă de la ........................ lei la .............. lei, conform art. .......... alin. ...... lit. ................ din ..............................;
Organul constatator a dispus următoarele sancțiuni complementare:
....................................................................................................................................................................................................
.....................................................................................................................................................................................................

Agenți constatatori,
.....................

Martor,
...................

Mi s-a înmânat și am primit un exemplar
al procesului-verbal.
.................................................
(numele, prenumele și semnătura
contravenientului)

Contravenientul nu se află de față/refuză să semneze sau nu poate lua cunoștință despre conținutul procesului-verbal
(Se barează cu o linie continuă situațiile care nu corespund.), fapt atestat de martor, domnul/doamna ................................,
domiciliat/domiciliată în ................., str. ............ nr. ..., bl. ...., sc. ..., ap. ..., județul/sectorul ............, având BI/CI seria ... nr. ......,
eliberat/eliberată de ............ la data de ....................., CNP ................................ .
Prezentul proces-verbal a fost încheiat în lipsa unui martor pentru următoarele motive:
..............................................................................................................................................................................................
..............................................................................................................................................................................................
Alte mențiuni: ........................................................................................................................................................................
...............................................................................................................................................................................................
............................................................................./(Se pot menționa observațiile/obiecțiunile contravenientului.)
Suma totală de ............. lei (adică ................................), reprezentând amenda/amenzile contravențională/contravenționale
aplicată/aplicate astăzi, se va achita în contul ............................., deschis la Trezoreria ................., iar documentul doveditor al plății
va fi prezentat sau comunicat prin poștă Oficiului Tehnic de Dispozitive Medicale la adresa: bd. N. Titulescu nr. 58, sectorul 1,
București, cod poștal ......., în termen de 15 zile de la înmânarea/comunicarea procesului-verbal de constatare și sancționare a
contravenției, precum și a înștiințării de plată.
Contravenientul poate face plângere împotriva procesului-verbal de constatare a contravenției și de aplicare a sancțiunii
în termen de cel mult 15 zile de la înmânarea/comunicarea acestuia. Plângerea însoțită de copia procesului-verbal de constatare
a contravenției și de aplicare a sancțiunii se depune în mod alternativ fie la Oficiul Tehnic de Dispozitive Medicale, cu sediul în

15

MONITORUL OFICIAL AL ROMÂNIEI, PARTEA I, Nr. 499/20.VII.2009

localitatea ......................., str. ....................... nr. ...., județul/sectorul ..............., fie, după caz, la judecătoria în a cărei circumscripție
a fost săvârșită contravenția.
Prezentul proces-verbal conține ............. pagini și a fost întocmit în 3 exemplare, dintre care un exemplar s-a înmânat
contravenientului astăzi, ...................../va fi comunicat contravenientului în termen de cel mult o lună de la data încheierii.
Agenți constatatori,
.....................

Martor,
...................

Mi s-a înmânat și am primit un exemplar
al procesului-verbal.
.................................................
(numele, prenumele și semnătura
contravenientului)

Î N Ș T I I N Ț A R E D E P L AT Ă

seria ... nr. ..........
Pentru debitorul: Numele și prenumele/Denumirea .................................., cu domiciliul/sediul în localitatea ........................,
str. ................... nr. ..., bl. ..., sc. ..., et. ..., ap. ..., județul/sectorul ..............., CNP ..................., posesor al CI/BI/pașaport seria ......
nr. ........., eliberată/eliberat de .......................... la data ............................/înregistrat la registrul comerțului sub nr. ........................,
CUI ........................., reprezentat de dl/dna ......................................, domiciliat(ă) în localitatea ....................., str. ............................
nr. ...., bl. ....., sc. ...., et. ............., ap. ...., posesor/posesoare al/a CI/BI/pașaport seria .............. nr. ...................., eliberată/eliberat
de ....................... la data de ..................., CNP ................................, în calitate de .......................................
În baza Procesului-verbal de constatare și sancționare a contravențiilor seria ................. nr. ........., încheiat în ziua de ......
luna ...... anul .................... la .........................................................., sunteți obligat la plata unei amenzi contravenționale în cuantum
de ...................... lei (adică .............................), pe care urmează să o achitați în contul de amenzi deschis la .............................. .
O copie de pe chitanța de plată urmează să o trimiteți prin poștă recomandat la sediul Oficiului Tehnic de Dispozitive Medicale.
În conformitate cu art. 28 alin. (1) și art. 29 din Ordonanța Guvernului nr. 2/2001, aprobată cu modificări și completări prin
Legea nr. 180/2002, cu modificările și completările ulterioare, contravenientul poate achita contravaloarea a jumătate din minimele
amenzilor prevăzute în actul normativ, aplicate astăzi, cumulate, în termen de cel mult 48 de ore de la data înmânării/comunicării
procesului-verbal și a înștiințării de plată, respectiv suma de ....................... lei (adică ..................................). O copie de pe chitanță
va fi predată agentului constatator sau se va trimite prin poștă recomandat la sediul Oficiului Tehnic de Dispozitive Medicale, așa
cum este identificat în prezentul proces-verbal.
În situația în care nu achitați amenda în termen de 15 zile de la data înmânării/comunicării procesului-verbal însoțit de
prezenta înștiințare de plată, acesta devine titlu executoriu fără nicio altă formalitate și se supune executării silite în condițiile legii.

Agenți constatatori
....................

Mi s-a înmânat și am primit un exemplar al înștiințării de plată.
........................................................................................
(numele, prenumele și semnătura contravenientului)

ANEXA Nr. 2

CARACTERISTICI DE TIPĂRIRE

Denumire: Proces-verbal de constatare și sancționare a contravenției seria ....... nr. .............
Caracteristici tehnice:
— fiecare formular de proces-verbal are 3 pagini și se tipărește, pe față, în 3 exemplare;
— hârtie autocopiativă de culoare galbenă, scris cu cerneală de culoare albastră;
— format A4;
— numerotare: cerneală specială de culoare roșie;
— sistem de înscriere propriu: seria ..... nr. .......;
— formularele se leagă în blocuri lipite a câte 50 de seturi de procese-verbale, blocul conținând în total 150 de file.

16

MONITORUL OFICIAL AL ROMÂNIEI, PARTEA I, Nr. 499/20.VII.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind dispunerea radierii din Registrul general al instituțiilor financiare nebancare a Societății
Comerciale International Financial Services — IFN — S.A.
Având în vedere solicitarea privind radierea din Registrul general a Societății Comerciale International Financial Services —
IFN — S.A., formulată în baza art. 28 alin. (1) lit. a) din Legea nr. 93/2009 privind instituțiile financiare nebancare, prin Scrisoarea
nr. 7 din 27 martie 2009, completată de scrisorile nr. 9 din 23 aprilie 2009 și nr. 10 din 28 aprilie 2009, și respectarea prevederilor
art. 2 alin. (2) și art. 7 alin. (2) din Legea nr. 93/2009,
în temeiul art. 35 din Legea nr. 312/2004 privind Statutul Băncii Naționale,
Guvernatorul Băncii Naționale a României emite următorul ordin:
Articol unic. — Se dispune radierea din Registrul general al
instituțiilor financiare nebancare a Societății Comerciale
International Financial Services — IFN — S.A., cu sediul în
municipiul București, str. Cultul Patriei nr. 4, sectorul 3,

înregistrată la registrul comerțului sub nr. J40/1388/2002,
cod unic de înregistrare nr. 14474004, înscrisă în Registrul
general la secțiunea a) — ăCredite de consum” sub
nr. RG-PJR-41-010219.

Guvernatorul Băncii Naționale a României,
Mugur Constantin Isărescu

București, 7 iulie 2009.
Nr. 566.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 499/20.VII.2009 conține 16 pagini.

Prețul: 3,20 lei

&JUYDGY|432215]
ISSN 1453—4495

