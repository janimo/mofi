Anul 177 (XXI) — Nr. 695

PARTEA I

LEGI, DECRETE, HOTĂRÂRI ȘI ALTE ACTE

Joi, 15 octombrie 2009

SUMAR

Nr.
DECRETE
1.471. — Decret privind trecerea în rezervă a unui general de
brigadă cu o stea din Serviciul Român de Informații ....
1.472. — Decret pentru desemnarea candidatului la funcția
de prim-ministru..........................................................
DECIZII ALE CURȚII CONSTITUȚIONALE
Decizia nr. 934 din 23 iunie 2009 referitoare la excepția de
neconstituționalitate a dispozițiilor art. 2481 și art. 258
alin. 2 din Codul penal, ale art. 13 din Ordonanța de
urgență a Guvernului nr. 43/2002 privind Direcția
Națională Anticorupție și ale art. 80—88 din Legea
nr. 304/2004 privind organizarea judiciară ................
Decizia nr. 1.086 din 8 septembrie 2009 referitoare la excepția
de neconstituționalitate a dispozițiilor art. 1431 alin. (4)
din Legea nr. 31/1990 privind societățile comerciale ....
Decizia nr. 1.096 din 8 septembrie 2009 referitoare la excepția
de neconstituționalitate a dispozițiilor art. 16 alin. (1),
(6) și (7), art. 21 alin. (1) și (3), art. 26 alin. (1), art. 28
și art. 47 din Ordonanța Guvernului nr. 2/2001 privind
regimul juridic al contravențiilor și art. 10 lit. b), art. 11
alin. (1) lit. b) și alin. (3), precum și art. 14 alin. (2) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale ..........................................
Decizia nr. 1.203 din 24 septembrie 2009 referitoare la
excepția de neconstituționalitate a dispozițiilor art. 2481
din Codul penal ..........................................................
HOTĂRÂRI ALE GUVERNULUI ROMÂNIEI
1.012. — Hotărâre pentru modificarea și completarea
Hotărârii Guvernului nr. 977/2003 privind taxa pentru
serviciul public de radiodifuziune................................
1.041. — Hotărâre pentru aprobarea amendamentelor
convenite între Guvernul României și Banca
Europeană de Investiții, prin scrisorile semnate la
Luxemburg la 24 martie 2009 și la București la 6 aprilie
2009, la Contractul de finanțare dintre România și
Banca Europeană de Investiții pentru finanțarea

Pagina

2
2

Nr.

Pagina
Programului de dezvoltare a infrastructurii în orașele
mici și mijlocii din România (SAMTID), faza I, semnat
la București la 28 februarie 2005 ..............................

11–12

1.210. — Hotărâre privind reglementarea unor măsuri
financiare temporare pentru stimularea gradului de
absorbție a fondurilor alocate pentru agricultură ........

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5–6

6–9

9–10

11

725. — Ordin al ministrului dezvoltării regionale și locuinței
privind aprobarea Listei organismelor notificate în
domeniul produselor pentru construcții ......................

14

2.624/C/2/829/1.801/1.154/216/129/C/1.685/C. — Ordin al
ministrului justiției și libertăților cetățenești, al
ministrului afacerilor externe, al președintelui
Consiliului Superior al Magistraturii, al președintelui
Înaltei Curți de Casație și Justiție, al procurorului
general al Parchetului de pe lângă Înalta Curte de
Casație și Justiție și al procurorului-șef al Direcției
Naționale Anticorupție privind stabilirea plafonului
maxim în limita căruia se poate deconta chiria pentru
judecători, procurori, personalul asimilat acestora,
detașați în străinătate pentru acțiuni în interesul
serviciului....................................................................

14–15

2.772/C. — Ordin al ministrului justiției și libertăților
cetățenești privind validarea membrilor Consiliului de
mediere ......................................................................

3–5

15

2.860. — Ordin al ministrului finanțelor publice privind
modificarea Ordinului ministrului finanțelor publice
nr. 2.281/2009 pentru aplicarea prevederilor art. 36 din
Ordonanța de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ..............

16

2

MONITORUL OFICIAL AL ROMÂNIEI, PARTEA I, Nr. 695/15.X.2009

DECRETE
PREȘEDINTELE ROMÂNIEI

DECRET
privind trecerea în rezervă a unui general de brigadă
cu o stea din Serviciul Român de Informații
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare,
având în vedere propunerea directorului Serviciului Român de Informații,
Președintele României d e c r e t e a z ă:
Articol unic. — Domnul general de brigadă cu o stea Anton Dumitru Sergiu
trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 15 octombrie 2009.
Nr. 1.471.

PREȘEDINTELE ROMÂNIEI

DECRET
pentru desemnarea candidatului la funcția de prim-ministru
În temeiul prevederilor art. 85 alin. (1), ale art. 94 lit. c), ale art. 100 alin. (1)
și ale art. 103 alin. (1) din Constituția României, republicată,
Președintele României d e c r e t e a z ă:
Articol unic. — Se desemnează domnul Lucian Croitoru în calitate de
candidat la funcția de prim-ministru, pentru a cere votul de încredere al
Parlamentului asupra programului și listei noului Guvern, potrivit art. 103 alin. (2)
din Constituția României, republicată.
PREȘEDINTELE ROMÂNIEI

TRAIAN BĂSESCU
București, 15 octombrie 2009.
Nr. 1.472.

MONITORUL OFICIAL AL ROMÂNIEI, PARTEA I, Nr. 695/15.X.2009

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 934
din 23 iunie 2009

referitoare la excepția de neconstituționalitate a dispozițiilor art. 2481 și art. 258 alin. 2
din Codul penal, ale art. 13 din Ordonanța de urgență a Guvernului nr. 43/2002
privind Direcția Națională Anticorupție și ale art. 80—88 din Legea nr. 304/2004
privind organizarea judiciară
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2481 și art. 258 alin. 2 din Codul penal, ale
art. 13 din Ordonanța de urgență a Guvernului nr. 43/2002
privind Direcția Națională Anticorupție și ale art. 80—88 din
Legea nr. 304/2004 privind organizarea judiciară, excepție
ridicată de Cristinel Vasile Candet și Mihai Ciobanu în Dosarul
nr. 9.100/299/2008 al Judecătoriei Sectorului 1 București.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 februarie 2009, pronunțată în Dosarul
nr. 9.100/299/2008, Judecătoria Sectorului 1 București a
sesizat Curtea Constituțională cu excepția de neconstituționalitate a dispozițiilor art. 2481 și art. 258 alin. 2 din Codul
penal, ale art. 13 din Ordonanța de urgență a Guvernului
nr. 43/2002 privind Direcția Națională Anticorupție și ale
art. 80—88 din Legea nr. 304/2004 privind organizarea
judiciară, excepție ridicată de Cristinel Vasile Candet și Mihai
Ciobanu în cauza penală având ca obiect trimiterea în judecată
a acestora pentru săvârșirea infracțiunii prevăzute de art. 248
raportat la art. 2481 din Codul penal.
În motivarea excepției de neconstituționalitate autorii
acesteia susțin că dispozițiile de lege sunt neconstituționale și
încalcă și prevederile art. 6 și 7 din Convenția pentru apărarea
drepturilor omului și a libertăților fundamentale, deoarece
condiționarea încadrării juridice a infracțiunii de abuz în serviciu
prevăzută de art. 2481 din Codul penal de cuantumul
prejudiciului face ca norma să nu fie previzibilă, să se încalce
principiul prezumției de nevinovăție și să genereze un proces
inechitabil. Art. 258 alin. 2 din Codul penal aduce atingere
principiilor constituționale ale egalității în drepturi și protecției
proprietății indiferent de titular, deoarece instituie procedura de
începere din oficiu a urmăririi penale pentru infracțiunea de abuz
în serviciu cu consecințe deosebit de grave, asigurând o
protecție privilegiată proprietății de stat. Referitor la prevederile
din Ordonanța de urgență a Guvernului nr. 43/2002, arată că
prin acestea se încalcă principiile constituționale ale organizării

judecătorești, cu consecința discriminării justițiabililor pe criterii
neadmise de Legea fundamentală.
Judecătoria Sectorului 1 București apreciază că
dispozițiile de lege criticate sunt constituționale, invocând
jurisprudența Curții Constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, cu referire la jurisprudența Curții
Constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2481 și art. 258 alin. 2 din Codul penal, ale art. 13
din Ordonanța de urgență a Guvernului nr. 43/2002 privind
Direcția Națională Anticorupție, publicată în Monitorul Oficial al
României, Partea I, nr. 244 din 11 aprilie 2002, cu modificările și
completările ulterioare, și ale art. 80—88 din Legea nr. 304/2004
privind organizarea judiciară, republicată în Monitorul Oficial al
României, Partea I, nr. 827 din 13 septembrie 2005, cu
modificările și completările ulterioare.
Dispozițiile art. 258 alin. 2 din Codul penal au fost introduse
prin Legea nr. 58/2008 pentru completarea art. 258 din Codul
penal, publicată în Monitorul Oficial al României, Partea I,
nr. 228 din 25 martie 2008.
Dispozițiile de lege criticate au următorul cuprins:
— Art. 2481 din Codul penal (Abuzul în serviciu în forma
calificată): ăDacă faptele prevăzute în art. 246, 247 și 248 au
avut consecințe deosebit de grave, se pedepsesc cu închisoare
de la 5 la 15 ani și interzicerea unor drepturi.”;
— Art. 258 alin. 2 din Codul penal (Fapte săvârșite de alți
funcționari): ăÎn cazul prevăzut la alin. 1, pentru faptele
prevăzute la art. 246, 247 și 250 alin. 1—4, acțiunea penală se
pune în mișcare la plângerea prealabilă a persoanei vătămate,
cu excepția acelora care au fost săvârșite de o persoană dintre
cele prevăzute la art. 147 alin. 1.”;
— Art. 13 din Ordonanța de urgență a Guvernului
nr. 43/2002: ă(1) Sunt de competența Direcției Naționale

4

MONITORUL OFICIAL AL ROMÂNIEI, PARTEA I, Nr. 695/15.X.2009

Anticorupție infracțiunile prevăzute în Legea nr. 78/2000
pentru prevenirea, descoperirea și sancționarea faptelor de
corupție, cu modificările și completările ulterioare, săvârșite în
una dintre următoarele condiții:
a) dacă, indiferent de calitatea persoanelor care le-au comis,
au cauzat o pagubă materială mai mare decât echivalentul în
lei a 200.000 euro ori o perturbare deosebit de gravă a activității
unei autorități publice, instituții publice sau oricărei alte persoane
juridice ori dacă valoarea sumei sau a bunului care formează
obiectul infracțiunii de corupție este mai mare decât echivalentul
în lei a 10.000 de euro;
b) dacă, indiferent de valoarea pagubei materiale ori de
gravitatea perturbării aduse unei autorități publice, instituții
publice sau oricărei alte persoane juridice ori de valoarea sumei
sau a bunului care formează obiectul infracțiunii de corupție,
sunt comise de către: deputați; senatori; membri ai Guvernului,
secretari de stat ori subsecretari de stat și asimilații acestora;
consilieri ai miniștrilor; judecătorii Înaltei Curți de Casație și
Justiție și ai Curții Constituționale; ceilalți judecători și procurori;
membrii Consiliului Superior al Magistraturii; președintele
Consiliului Legislativ și locțiitorul acestuia; Avocatul Poporului și
adjuncții săi; consilierii prezidențiali și consilierii de stat din
cadrul Administrației Prezidențiale; consilierii de stat ai primuluiministru; membrii și controlorii financiari ai Curții de Conturi și ai
camerelor județene de conturi; guvernatorul, primviceguvernatorul și viceguvernatorul Băncii Naționale a
României; președintele și vicepreședintele Consiliului
Concurenței; ofițeri, amirali, generali și mareșali; ofițeri de poliție;
președinții și vicepreședinții consiliilor județene; primarul general
și viceprimarii municipiului București; primarii și viceprimarii
sectoarelor municipiului București; primarii și viceprimarii
municipiilor; consilierii județeni; prefecții și subprefecții;
conducătorii autorităților și instituțiilor publice centrale și locale
și persoanele cu funcții de control din cadrul acestora, cu
excepția conducătorilor autorităților și instituțiilor publice de la
nivelul orașelor și comunelor și a persoanelor cu funcții de
control din cadrul acestora; avocații; comisarii Gărzii Financiare;
personalul vamal; persoanele care dețin funcții de conducere,
de la director inclusiv, în cadrul regiilor autonome de interes
național, al companiilor și societăților naționale, al băncilor și
societăților comerciale la care statul este acționar majoritar, al
instituțiilor publice care au atribuții în procesul de privatizare și
al unităților centrale financiar-bancare; persoanele prevăzute la
art. 81 din Legea nr. 78/2000, cu modificările și completările
ulterioare; lichidatorii judiciari; executorii Autorității pentru
Valorificarea Activelor Statului.
(11) Infracțiunile împotriva intereselor financiare ale
Comunităților Europene sunt de competența Direcției Naționale
Anticorupție.
(12) Direcția Națională Anticorupție este competentă să
efectueze urmărirea penală, dacă s-a cauzat o pagubă
materială mai mare decât echivalentul în lei a 1.000.000 euro, în
cazul infracțiunilor prevăzute la art. 215 alin. 1, 2, 3 și 5, art. 246,
247, 248 și 2481din Codul penal, al infracțiunilor prevăzute la
art. 175, 177 și 178—181 din Legea nr. 141/1997 privind Codul
vamal al României, cu modificările și completările ulterioare, și
în Legea nr. 241/2005 pentru prevenirea și combaterea evaziunii
fiscale.
(2) Procurorii specializați din cadrul Direcției Naționale
Anticorupție efectuează în mod obligatoriu urmărirea penală
pentru infracțiunile prevăzute la alin. (1), (11) și (12).
(3) Urmărirea penală în cauzele privind infracțiunile
prevăzute la alin. (1), (11) și (12), săvârșite de militarii în
activitate, se efectuează de procurori militari din cadrul Direcției
Naționale Anticorupție, indiferent de gradul militar pe care îl au
persoanele cercetate.

(4) Sunt de competența parchetelor de pe lângă instanțe,
potrivit dispozițiilor Codului de procedură penală, infracțiunile
prevăzute în Legea nr. 78/2000, cu modificările și completările
ulterioare, care nu sunt date, conform alin. (1), (11) și (12), în
competența Direcției Naționale Anticorupție.”
Dispozițiile art. 80—88 din Legea nr. 304/2004 formează
secțiunea 2 — Direcția Națională Anticorupție din capitolul II —
Organizarea Ministerului Public al titlului III — Ministerul Public
și reglementează norme privind organizarea și funcționarea
Ministerului Public.
Excepția de neconstituționalitate se raportează la dispozițiile
constituționale cuprinse în art. 11, art. 16, art. 20, art. 21, art. 23
alin. (11) și (12), art. 44, art. 73 alin. (3) și art. 124 și în art. 6 și 7
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată următoarele:
Referitor la prevederile art. 13 din Ordonanța de urgență a
Guvernului nr. 43/2002 privind Direcția Națională Anticorupție și
ale art. 80—88 din Legea nr. 304/2004 privind organizarea
judiciară, Curtea Constituțională s-a pronunțat, constatând
constituționalitatea acestora, prin Decizia nr. 1.049/2008,
publicată în Monitorul Oficial al României, Partea I, nr. 767 din
14 noiembrie 2008. Cu acel prilej, a statuat că dispozițiile de
lege criticate nu constituie altceva decât o reflectare a
prevederilor art. 132 alin. (1) din Constituție, potrivit cărora
procurorii își desfășoară activitatea potrivit principiului legalității,
al imparțialității și al controlului ierarhic și o subliniere a naturii
juridice a Direcției Naționale Anticorupție, aceea de structură cu
personalitate juridică în cadrul Parchetului de pe lângă Înalta
Curte de Casație și Justiție, cu atribuții privind efectuarea
urmăririi penale în cazul infracțiunilor prevăzute în Legea
nr. 78/2000 pentru prevenirea, descoperirea și sancționarea
faptelor de corupție, cu modificările și completările ulterioare.
Totodată, Curtea a reținut că textele de lege criticate nu instituie
discriminări sau privilegii, ci reglementează organizarea și
funcționarea Direcției Naționale Anticorupție în deplină
concordanță cu prevederile constituționale.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția și considerentele deciziei menționate își mențin
valabilitatea și în cauza de față.
Referitor la critica de neconstituționalitate a prevederilor
art. 2481 din Codul penal, Curtea constată că aceasta este
neîntemeiată, deoarece faptul că incriminarea depinde de
cuantumul prejudiciului nu este de natură să încalce principiul
legalității incriminării, prevăzut de art. 7 din Convenția pentru
apărarea drepturilor omului și a libertăților fundamentale, prin
neîndeplinirea cerințelor de previzibilitate și de accesibilitate ale
normei de incriminare.
Astfel, Curtea constată că cerința accesibilității legii a fost
îndeplinită, din moment ce Codul penal a fost republicat în
Monitorul Oficial al României, Partea I, nr. 65 din 16 aprilie 1997,
iar în ceea ce privește cerința previzibilității, Curtea Europeană
a Drepturilor Omului, în Cauza Rotaru contra României, 2000, a
arătat că o normă este ăprevizibilă” numai atunci când este
redactată cu suficientă precizie, în așa fel încât să permită
oricărei persoane — care, la nevoie, poate apela la consultanță
de specialitate — să își corecteze conduita. Or, din moment ce
dispozițiile art. 146 din Codul penal definesc expresia
ăconsecințe deosebit de grave”, folosită de textul criticat, ca fiind
o pagubă materială mai mare de 200.000 lei sau o perturbare
deosebit de gravă a activității, cauzată unei autorități publice sau
oricăreia dintre unitățile la care se referă art. 145 ori altei
persoane juridice sau fizice, nu se poate susține că autorii
excepției de neconstituționalitate nu au putut să își corecteze
conduita în concordanță cu legea penală.

MONITORUL OFICIAL AL ROMÂNIEI, PARTEA I, Nr. 695/15.X.2009
În ceea ce privește critica de neconstituționalitate a dispozițiilor
art. 258 alin. 2 din Codul penal, raportată la prevederile art. 16 și
ale art. 44 din Constituție, Curtea constată că nici aceasta nu
poate fi primită, deoarece autorii excepției de neconstituționalitate
sunt nemulțumiți, în realitate, de excluderea din cuprinsul art. 258

5

alin. 2 din Codul penal a referirii la prevederile art. 248 și art. 2481
din același cod și, prin urmare, aceștia vizează completarea
textului de lege criticat, ceea ce, potrivit art. 2 alin. (3) din
Legea nr. 47/1992, nu intră în competența Curții Constituționale,
aceasta nefiind legislator pozitiv.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2481 și art. 258 alin. 2 din Codul penal, ale art. 13 din
Ordonanța de urgență a Guvernului nr. 43/2002 privind Direcția Națională Anticorupție și ale art. 80—88 din Legea nr. 304/2004
privind organizarea judiciară, excepție ridicată de Cristinel Vasile Candet și Mihai Ciobanu în Dosarul nr. 9.100/299/2008 al
Judecătoriei Sectorului 1 București.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.086
din 8 septembrie 2009

referitoare la excepția de neconstituționalitate a dispozițiilor art. 1431 alin. (4)
din Legea nr. 31/1990 privind societățile comerciale
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1431 alin. (4) din Legea nr. 31/1990 privind
societățile comerciale, excepție ridicată de Dumitru Hodan în
Dosarul nr. 3.340/40/2008 al Curții de Apel Suceava — Secția
comercială, contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca inadmisibilă, întrucât, prin
critica de neconstituționalitate, se pun probleme de interpretare
și aplicare a legii, aspecte care nu intră în competența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 februarie 2009, pronunțată în Dosarul
nr. 3.340/40/2008, Curtea de Apel Suceava — Secția
comercială, contencios administrativ și fiscal a sesizat

Curtea Constituțională cu excepția de neconstituționalitate
a dispozițiilor art. 1431 alin. (4) din Legea nr. 31/1990 privind
societățile comerciale, excepție ridicată de Dumitru Hodan
într-o cauză având ca obiect soluționarea recursului formulat
împotriva sentinței prin care a fost respinsă ca inadmisibilă
plângerea formulată de autorul excepției împotriva hotărârii de
revocare din funcția de director economic.
În motivarea excepției de neconstituționalitate se arată
că textul de lege criticat, astfel cum este interpretat și aplicat în
mod constant de instanțele judecătorești, este neconstituțional,
întrucât persoanei care a ocupat funcția de director într-o
societate comercială și care a fost revocată din această funcție
îi este interzisă, în toate cazurile, contestarea în instanță a
legalității și legitimității deciziei de revocare din funcție.
Curtea de Apel Suceava — Secția comercială,
contencios administrativ și fiscal apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textul legal criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 695/15.X.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2) și ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 1431 alin. (4) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
modificările și completările ulterioare. Textul criticat are
următorul cuprins:
— Art. 1431 alin. (4): ăDirectorii pot fi revocați oricând de către
consiliul de administrație. În cazul în care revocarea survine fără
justă cauză, directorul în cauză este îndreptățit la plata unor
daune-interese”.

Autorul excepției susține că dispozițiile legale criticate încalcă
prevederile constituționale ale art. 21 alin. (1) și (2) privind
accesul liber la justiție.
Examinând excepția de neconstituționalitate ridicată, Curtea
constată următoarele:
Prin formularea acestei excepții de neconstituționalitate se
urmărește obținerea unei interpretări din partea Curții
Constituționale cu privire la modalitatea de aplicare a
dispozițiilor legale criticate. Or, este de competența instanței de
judecată de a stabili pe baza probelor de la dosar dacă directorul
în cauză are un mandat de reprezentare, fiindu-i astfel aplicabile
dispozițiile art. 143 și următoarele din Legea nr. 31/1990, sau
este angajat cu contract de muncă pe durată nedeterminată,
situație în care i se vor aplica dispozițiile legale incidente din
Codul muncii.
Întrucât, potrivit art. 2 alin. (2) și (3) din Legea nr. 47/1992,
Curtea Constituțională nu are competența de a interpreta sau
aplica legile, excepția de neconstituționalitate ridicată urmează
să fie respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 1431 alin. (4) din Legea nr. 31/1990 privind
societățile comerciale, excepție ridicată de Dumitru Hodan în Dosarul nr. 3.340/40/2008 al Curții de Apel Suceava — Secția
comercială, contencios administrativ și fiscal.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.096
din 8 septembrie 2009

referitoare la excepția de neconstituționalitate a dispozițiilor art. 16 alin. (1), (6) și (7), art. 21 alin. (1)
și (3), art. 26 alin. (1), art. 28 și art. 47 din Ordonanța Guvernului nr. 2/2001 privind regimul juridic
al contravențiilor și art. 10 lit. b), art. 11 alin. (1) lit. b) și alin. (3), precum și art. 14 alin. (2)
din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 16, art. 21, art. 26, art. 28 și art. 47 din
Ordonanța Guvernului nr. 2/2001 privind regimul juridic al
contravențiilor și ale art. 10 lit. b), art. 11 și art. 14 alin. (2) din
Ordonanța de urgență a Guvernului nr. 28/1999 privind obligația
operatorilor economici de a utiliza aparate de marcat electronice
fiscale, excepție ridicată de Societatea Comercială ăDistribution
Value” — S.R.L. București în Dosarul nr. 1.425/220/2008 al
Judecătoriei Deta.

MONITORUL OFICIAL AL ROMÂNIEI, PARTEA I, Nr. 695/15.X.2009
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este neîntemeiată, invocând, în acest sens,
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 24 martie 2009, pronunțată în Dosarul
nr. 1.425/220/2008, Judecătoria Deta a sesizat Curtea
Constituțională cu excepția de neconstituționalitate a
dispozițiilor art. 16, art. 21, art. 26, art. 28 și art. 47 din
Ordonanța Guvernului nr. 2/2001 privind regimul juridic al
contravențiilor și ale art. 10 lit. b), art. 11 și art. 14 alin. (2)
din Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale, excepție ridicată de Societatea
Comercială ăDistribution Value” — S.R.L. București într-o cauză
având ca obiect anularea unui proces-verbal de constatare și
sancționare a unei contravenții la regimul caselor de marcat.
În motivarea excepției de neconstituționalitate se arată
că faptele contravenționale reprezintă fapte de natură penală în
sensul Convenției pentru apărarea drepturilor omului și a
libertăților fundamentale și, în aceste condiții, urmează să li se
aplice toate principiile și garanțiile procesual-penale. Or, art. 47
din Ordonanța Guvernului nr. 2/2001 prevede că aceasta se
completează cu dispozițiile Codului de procedură civilă, situație
în care sarcina probei îi incumbă contravenientului, ceea ce este
inadmisibil. Se produce astfel o răsturnare a prezumției de
nevinovăție, întrucât contravenientul este considerat vinovat
până ce nu face dovada contrară. Se mai arată că, potrivit
jurisprudenței Curții Europene a Drepturilor Omului, prezumția
de legalitate și de adevăr a procesului-verbal de contravenție
este o prezumție lipsită de rezonabilitate, punând un acuzat
penal într-o situație dezavantajoasă (Cauza Anghel împotriva
României, 2007).
Se mai arată că art. 14 alin. (2) din Ordonanța de urgență a
Guvernului nr. 28/1999 contravine art. 21 alin. (3) din Constituție,
întrucât nu permite judecătorului cauzei să individualizeze
sancțiunea complementară a suspendării activității unității,
întrucât actul contestat prevede invariabil că măsura suspendării
se dispune pe o perioadă de 3 luni, independent de
circumstanțele cauzei. De asemenea, se consideră că valoarea
amenzii aplicate, precum și suspendarea activității unității
restrâng libertatea economică a persoanei; o asemenea
restrângere nu este proporțională cu situația care a determinat-o
și cu scopul urmărit.
Judecătoria Deta apreciază că excepția de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

7

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 16, 21, 26, 28 și 47 din
Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 410 din 25 iulie 2001, și ale art. 10 lit. b), art. 11 și
art. 14 alin. (2) din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, republicată în Monitorul
Oficial al României, Partea I, nr. 75 din 21 ianuarie 2005. În
realitate, Curtea constată că autorul excepției, prin critica sa de
neconstituționalitate, vizează numai dispozițiile art. 16 alin. (1),
(6) și (7), art. 21 alin. (1) și (3), art. 26 alin. (1), art. 28 și 47 din
Ordonanța Guvernului nr. 2/2001, art. 10 lit. b), art. 11 alin. (1)
lit. b) și alin. (3), precum și art. 14 alin. (2) din Ordonanța de
urgență a Guvernului nr. 28/1999, texte care au următorul
cuprins:
— Art. 16 alin. (1), (6) și (7) din Ordonanța Guvernului
nr. 2/2001: ăArt. 16. — (1) Procesul-verbal de constatare a
contravenției va cuprinde în mod obligatoriu: data și locul unde
este încheiat; numele, prenumele, calitatea și instituția din care
face parte agentul constatator; datele personale din actul de
identitate, inclusiv codul numeric personal, ocupația și locul de
muncă ale contravenientului; descrierea faptei contravenționale
cu indicarea datei, orei și locului în care a fost săvârșită, precum
și arătarea tuturor împrejurărilor ce pot servi la aprecierea
gravității faptei și la evaluarea eventualelor pagube pricinuite;
indicarea actului normativ prin care se stabilește și se
sancționează contravenția; indicarea societății de asigurări, în
situația în care fapta a avut ca urmare producerea unui accident
de circulație; posibilitatea achitării în termen de 48 de ore a
jumătate din minimul amenzii prevăzute de actul normativ, dacă
acesta prevede o asemenea posibilitate; termenul de exercitare
a căii de atac și organul la care se depune plângerea. [...]
(6) În situația în care contravenientul este persoană juridică
în procesul-verbal se vor face mențiuni cu privire la denumirea,
sediul, numărul de înmatriculare în registrul comerțului și codul
fiscal ale acesteia, precum și datele de identificare a persoanei
care o reprezintă.
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 21 alin. (1) și (3): ăArt. 21. — (1) În cazul în care prin
actul normativ de stabilire și sancționare a contravențiilor nu se
prevede altfel, agentul constatator, prin procesul-verbal de
constatare, aplică și sancțiunea. [...]
(3) Sancțiunea se aplică în limitele prevăzute de actul
normativ și trebuie să fie proporțională cu gradul de pericol
social al faptei săvârșite, ținându-se seama de împrejurările în
care a fost săvârșită fapta, de modul și mijloacele de săvârșire
a acesteia, de scopul urmărit, de urmarea produsă, precum și de
circumstanțele personale ale contravenientului și de celelalte
date înscrise în procesul-verbal”;
— Art. 26 alin. (1): ăArt. 26. — (1) Dacă agentul constatator
aplică și sancțiunea, iar contravenientul este prezent la
încheierea procesului-verbal, copia de pe acesta și înștiințarea
de plată se înmânează contravenientului, făcându-se mențiune
în acest sens în procesul-verbal. Contravenientul va semna de
primire.”;
— Art. 28: ăArt. 28. — (1) Contravenientul poate achita, pe loc
sau în termen de cel mult 48 de ore de la data încheierii

8

MONITORUL OFICIAL AL ROMÂNIEI, PARTEA I, Nr. 695/15.X.2009

procesului-verbal ori, după caz, de la data comunicării acestuia,
jumătate din minimul amenzii prevăzute în actul normativ,
agentul constatator făcând mențiune despre această posibilitate
în procesul-verbal. În actul normativ de stabilire a contravențiilor
această posibilitate trebuie menționată în mod expres.
Termenele statornicite pe ore încep să curgă de la miezul nopții
zilei următoare, iar termenul care se sfârșește într-o zi de
sărbătoare legală sau când serviciul este suspendat se va
prelungi până la sfârșitul primei zile de lucru următoare.
(2) Amenzile care se cuvin bugetului de stat pot fi achitate la
Casa de Economii și Consemnațiuni — C.E.C. — S.A. sau la
unitățile Trezoreriei Statului, iar amenzile cuvenite bugetelor
locale se achită la Casa de Economii și Consemnațiuni —
C.E.C. — S.A. sau la casieriile autorităților administrației publice
locale ori ale altor instituții publice abilitate să administreze
veniturile bugetelor locale, indiferent de localitatea pe a cărei
rază acestea funcționează, de cetățenia, domiciliul sau de
reședința contravenientului ori de locul săvârșirii contravenției,
precum și la ghișeul unic din punctele de trecere a frontierei de
stat a României. O copie de pe chitanță se predă de către
contravenient agentului constatator sau se trimite prin poștă
organului din care acesta face parte, potrivit dispozițiilor alin. (1).
(3) Amenzile contravenționale pot fi achitate și prin
intermediul instrumentelor de plată electronică în cadrul
Ghișeului virtual de plăți, proiect-pilot coordonat de Ministerul
Comunicațiilor și Tehnologiei Informației*), parte a Sistemului
e-guvernare, din cadrul Sistemului Electronic Național. În acest
caz:
a) achitarea unei amenzi contravenționale se dovedește prin
prezentarea extrasului de cont al plătitorului sau a dovezii de
plată emise de Ghișeul virtual de plăți, aceasta specificând data
și ora efectuării plății;
b) se elimină obligativitatea pentru plătitor de a preda o copie
de pe extrasul de cont sau de pe dovada de plată emisă de
Ghișeul virtual de plăți către agentul constatator sau organul din
care acesta face parte.”;
— Art. 47: ăDispozițiile prezentei ordonanțe se completează
cu dispozițiile Codului de procedură civilă.”;
— Art. 10 lit. b) din Ordonanța de urgență a Guvernului
nr. 28/1999: ă(1) Constituie contravenții următoarele fapte dacă,
potrivit legii penale, nu sunt considerate infracțiuni: [...]
b) neîndeplinirea obligației agenților economici de a se dota
și de a utiliza aparate de marcat electronice fiscale avizate
conform art. 5 alin. (2), la termenele stabilite la art. 6, cu excepția
prevăzută la art. 1 alin. (4), neemiterea bonului fiscal pentru
toate bunurile livrate sau serviciile prestate ori emiterea de
bonuri cu o valoare inferioară celei reale, precum și
nereintroducerea datelor înscrise pe rola jurnal privind
tranzacțiile efectuate de la ultima închidere zilnică până în
momentul ștergerii memoriei operative; [...].”;
— Art. 11 alin. (1) lit. b) și (3): ă(1) Amenzile pentru
contravențiile prevăzute la art. 10 se aplică operatorilor
economici, cu excepția celor prevăzute la art. 10 lit. d), astfel: [...]
b) faptele prevăzute la art. 10 lit. a), b), h1), i), j), l) și m) se
sancționează cu amendă de la 8.000 lei la 10.000 lei; [...]
(3) Sumele găsite la punctele de vânzare a bunurilor sau de
prestare a serviciilor aparținând agenților economici prevăzuți
la art. 1 alin. (1), care nu pot fi justificate prin datele înscrise în
documentele emise cu aparate de marcat electronice fiscale, în
registrul special, menționat la art. 1 alin. (4), ori prin facturi
fiscale, după caz, sunt considerate fără proveniență și se
confiscă, făcându-se venit la bugetul de stat. De asemenea, se
confiscă sumele încasate din livrarea de bunuri ori prestarea de

servicii după suspendarea activității agenților economici, potrivit
art. 14.”;
— Art. 14 alin. (2): ă(2) Nerespectarea de către agenții
economici a prevederilor art. 10 lit. b), referitoare la neutilizarea
aparatelor de marcat electronice fiscale, neemiterea bonurilor
fiscale pentru toate bunurile livrate sau serviciile prestate,
emiterea de bonuri cu o valoare inferioară celei reale și
nereintroducerea datelor înscrise pe rola-jurnal privind
tranzacțiile efectuate de la ultima închidere zilnică până în
momentul ștergerii memoriei operative, atrage și suspendarea
activității unității pe o perioadă de 3 luni.”
Autorul excepției susține că dispozițiile legale criticate încalcă
prevederile constituționale ale art. 11 alin. (1) privind ratificarea
tratatelor, art. 20 alin. (2) referitoare la tratatele internaționale
privind drepturile omului, ale art. 21 alin. (3) privind dreptul la un
proces echitabil și ale art. 23 alin. (11) privind prezumția de
nevinovăție. Totodată, sunt considerate a fi încălcate prevederile
art. 6 paragrafele 1 și 2 din Convenția pentru apărarea drepturilor
omului și a libertăților fundamentale, precum și o numeroasă
jurisprudență a Curții Europene a Drepturilor Omului, printre
hotărârile cele mai relevante menționate reținându-se Öztürk
împotriva Germaniei, 1989, Kadubec împotriva Slovaciei, 1998,
Grecu împotriva României, 2006, sau Anghel împotriva
României, 2007.
Examinând excepția de neconstituționalitate ridicată, Curtea
constată următoarele:
I. Prin Decizia nr. 197 din 13 mai 2003, publicată în Monitorul
Oficial al României, Partea I, nr. 545 din 29 iulie 2003, Curtea a
stabilit că ălegislația contravențională din România, similară celei
germane, intră sub prevederile art. 6 al Convenției pentru
apărarea drepturilor omului și a libertăților fundamentale”.
Astfel, Curtea reține că procesul-verbal de constatare și
sancționare a contravenției se bucură de prezumția de legalitate,
însă, atunci când este formulată o plângere împotriva acesteia,
este contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Chiar dacă art. 47 din
Ordonanța Guvernului nr. 2/2001 face referire la dispozițiile
Codului de procedură civilă, instanțele de judecată nu pot face
aplicarea strictă a regulii onus probandi incumbit actori, ci, din
contră, chiar ele trebuie să manifeste un rol activ pentru aflarea
adevărului din moment ce contravenția intră sub incidența art. 6
din Convenția pentru apărarea drepturilor omului și a libertăților
fundamentale. Prin urmare, nu se poate susține răsturnarea
sarcinii probei.
De altfel, Curtea Europeană a Drepturilor Omului, în Cauza
Anghel împotriva României, 2007, a statuat că, ădeși statele au
posibilitatea de a nu sancționa unele infracțiuni sau le pot
pedepsi pe cale contravențională decât pe cale penală, autorii
infracțiunilor nu trebuie să se afle într-o situație defavorabilă
pentru simplul fapt că regimul juridic aplicabil este diferit de cel
aplicabil în materie penală”. O asemenea poziție este firească,
întrucât, în caz contrar, autorul unei contravenții, din punct de
vedere al protecției juridice de care se bucură, s-ar afla pe o
treaptă inferioară autorului unei infracțiuni în sensul Codului
penal român, ceea ce este inadmisibil din moment ce ambele
fapte țin de materia penală în sensul Convenției pentru apărarea
drepturilor omului și a libertăților fundamentale.
II. Curtea, prin Decizia nr. 115 din 19 februarie 2008,
publicată în Monitorul Oficial al României, Partea I, nr. 263 din

*) Conform Ordonanței de urgență a Guvernului nr. 221/2008 pentru stabilirea unor măsuri de reorganizare în cadrul administrației publice centrale
Ministerul Comunicațiilor și Tehnologiei Informației a fost reorganizat în Ministerul Comunicațiilor și Societății Informaționale.

MONITORUL OFICIAL AL ROMÂNIEI, PARTEA I, Nr. 695/15.X.2009
3 aprilie 2008, Decizia nr. 460 din 22 aprilie 2008, publicată în
Monitorul Oficial al României, Partea I, nr. 433 din 10 iunie 2008,
și Decizia nr. 1.255 din 25 noiembrie 2008, publicată în Monitorul
Oficial al României, Partea I, nr. 114 din 25 februarie 2009, s-a
mai pronunțat asupra constituționalității prevederilor art. 10 lit. b),
art. 11 alin. (1) lit. b) și alin. (3) și art. 14 alin. (2) din Ordonanța
de urgență a Guvernului nr. 28/1999 în raport cu critici similare.
Astfel, Curtea a reținut că stabilirea unei contravenții și
sancționarea acesteia cu amendă reprezintă o opțiune legitimă
a legiuitorului, care dă expresie preocupării statului pentru a
asigura libertatea comerțului, protecția concurenței loiale și
crearea cadrului favorabil pentru valorificarea tuturor factorilor
de producție. De asemenea, Curtea a constatat că dispozițiile
legale criticate reprezintă norme coercitive, instituind sancțiuni
contravenționale pentru agenții economici care nu respectă
dispozițiile legale referitoare la justificarea sumelor de bani
găsite la punctele de vânzare aparținând agenților economici.
Consecința încălcării acestor dispoziții legale o constituie
confiscarea sumelor a căror proveniență nu poate fi justificată.
Asupra constituționalității prevederilor art. 11 și 14 din
ordonanța de urgență criticată Curtea s-a mai pronunțat,
statuând în sensul constituționalității acestor prevederi de lege.
Astfel, prin Decizia nr. 83 din 5 februarie 2008, publicată în
Monitorul Oficial al României, Partea I, nr. 149 din 27 februarie
2008, și Decizia nr. 471 din 22 aprilie 2008, publicată în
Monitorul Oficial al României, Partea I, nr. 438 din 11 iunie 2008,
Curtea, făcând referire la jurisprudența sa anterioară, a reținut,

9

de asemenea, că aceste prevederi legale reprezintă norme
coercitive, care instituie sancțiuni contravenționale pentru agenții
economici care nu respectă prevederile legale referitoare la
justificarea sumelor de bani găsite la punctele de vânzare
aparținând agenților economici, consecința încălcării acestor
dispoziții legale fiind confiscarea sumelor a căror proveniență
nu poate fi justificată, așa cum prevede art. 44 alin. (9) din
Constituție.
Cu privire la art. 14, prin aceleași decizii, Curtea a reținut că
suspendarea pe o perioadă de 3 luni a activității unității care nu
a respectat obligațiile prevăzute de textul de lege criticat nu este
o măsură de natură a restrânge libertatea comerțului sau de a
afecta obligațiile statului de a asigura protecția concurenței
loiale, crearea cadrului favorabil pentru valorificarea tuturor
factorilor de producție, protejarea intereselor naționale în
activitatea economică, financiară și valutară sau crearea
condițiilor necesare pentru creșterea calității vieții, ci, dimpotrivă,
reprezintă tocmai o măsură prin care statul dă expresie tuturor
acestor obligații constituționale.
Întrucât criticile de neconstituționalitate privesc, în esență,
aceleași aspecte deja examinate de Curte prin deciziile
menționate și având în vedere că nu au intervenit elemente noi,
de natură să determine schimbarea jurisprudenței Curții
Constituționale, soluția și considerentele cuprinse în acestea își
mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. (1), (6) și (7), art. 21 alin. (1) și (3),
art. 26 alin. (1), art. 28 și art. 47 din Ordonanța Guvernului nr. 2/2001 privind regimul juridic al contravențiilor, art. 10 lit. b), art. 11
alin. (1) lit. b) și alin. (3), precum și art. 14 alin. (2) din Ordonanța de urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale, excepție ridicată de Societatea Comercială ăDistribution Value” —
S.R.L. București în Dosarul nr. 1.425/220/2008 al Judecătoriei Deta.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.203
din 24 septembrie 2009

referitoare la excepția de neconstituționalitate a dispozițiilor art. 2481 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2481 din Codul penal, excepție ridicată de
Mihai Necolaiciuc în Dosarul nr. 10.521/299/2008 al Judecătoriei
Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.

10

MONITORUL OFICIAL AL ROMÂNIEI, PARTEA I, Nr. 695/15.X.2009

Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 17 decembrie 2008, pronunțată în
Dosarul nr. 10.521/299/2008, Judecătoria Sectorului 1
București a sesizat Curtea Constituțională cu excepția de
neconstituționalitate a prevederilor art. 2481 din Codul
penal, excepție ridicată de Mihai Necolaiciuc în dosarul de mai
sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3), art. 23 alin. (11) și
alin. (12), art. 73 alin. (3) lit. h), art. 11 și art. 20 raportat la art. 6
și 7 din Convenția pentru apărarea drepturilor omului și a
libertăților fundamentale, deoarece, prin trimiterea la norma
generală cuprinsă în art. 146 din Codul penal, se legitimează o
redactare imprevizibilă, lipsită de accesibilitate, care face să se
consacre o aplicare a legii prin analogie în detrimentul
acuzatului.
Judecătoria Sectorului 1 București opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2481 din Codul penal — Abuzul în serviciu în
formă calificată, care au următorul conținut: ăDacă faptele
prevăzute în art. 246, 247 și 248 au avut consecințe deosebit
de grave, se pedepsesc cu închisoare de la 5 la 15 ani și
interzicerea unor drepturi.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 255 din
14 martie 2006, publicată în Monitorul Oficial al României,
Partea I, nr. 300 din 4 aprilie 2006, a statuat că, ăprin trimiterea
la dispozițiile art. 246, 247 și 248 din Codul penal, textul art. 2481
din același cod oferă suficiente repere și elemente pentru ca
persoana căreia i se adresează să înțeleagă care sunt faptele
incriminate de legiuitor. În speță, fiind vorba despre forma
calificată a infracțiunii de abuz în serviciu contra intereselor
publice, conduita incriminată este, conform art. 248 din Codul
penal, fapta funcționarului public, care, în exercițiul atribuțiilor
sale de serviciu, cu știință, nu îndeplinește un act ori îl
îndeplinește în mod defectuos și prin aceasta cauzează o
tulburare însemnată bunului mers al unui organ sau al unei
instituții de stat ori al unei alte unități din cele la care se referă
art. 145 sau o pagubă patrimoniului acesteia, elementul material
al laturii obiective a infracțiunii reglementate fiind, prin urmare,
clar circumstanțiat de legiuitor”.
Deoarece până în prezent nu au intervenit elemente noi de
natură să justifice schimbarea acestei jurisprudențe,
argumentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2481 din Codul penal, excepție ridicată de Mihai Necolaiciuc
în Dosarul nr. 10.521/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 695/15.X.2009

11

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 977/2003 privind taxa
pentru serviciul public de radiodifuziune
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 977/2003 privind taxa
pentru serviciul public de radiodifuziune, publicată în Monitorul
Oficial al României, Partea I, nr. 607 din 27 august 2003, cu
completările ulterioare, se modifică și se completează după cum
urmează:
1. La articolul 3, alineatul (1) se modifică și va avea
următorul cuprins:
ăArt. 3. — (1) Persoanele juridice cu sediul în România, care
se încadrează în categoria microîntreprinderilor, potrivit
prevederilor art. 103 din Legea nr. 571/2003 privind Codul fiscal,
cu modificările și completările ulterioare, au obligația să
plătească pentru sediul social o taxă lunară pentru serviciul
public de radiodifuziune, cu excepția celor care și-au suspendat
activitatea, potrivit prevederilor legale.”
2. La articolul 3, după alineatul (1) se introduc trei noi
alineate, alineatele (11)—(13), cu următorul cuprins:
ă(11) Pentru a fi exceptate de la plata taxei pentru serviciul
public de radiodifuziune, persoanele juridice menționate la
alin. (1) au obligația de a depune la sediul Societății Române
de Radiodifuziune o cerere însoțită de certificatul constatator

emis de Oficiul Național al Registrului Comerțului din care
rezultă suspendarea activității.
(12) Pentru a putea beneficia în continuare de exceptarea de
la plata taxei pentru serviciul public de radiodifuziune,
persoanele juridice prevăzute la alin. (1) au obligația de a
depune o nouă cerere însoțită de actele doveditoare
corespunzătoare, cu cel puțin 15 zile înainte de data expirării
perioadei de exceptare de la plata taxei.
(13) În situația în care termenul prevăzut la alin. (12) este
depășit, persoanele juridice în cauză sunt obligate la plata taxei
pentru serviciul public de radiodifuziune, începând cu luna
următoare celei în care expiră exceptarea, cu excepția cazului
în care, după această perioadă, intervine dizolvarea.”
Art. II. — Hotărârea Guvernului nr. 977/2003 privind taxa
pentru serviciul public de radiodifuziune, publicată în Monitorul
Oficial al României, Partea I, nr. 607 din 27 august 2003, cu
completările ulterioare, precum și cu cele aduse prin prezenta
hotărâre, se va republica în Monitorul Oficial al României,
Partea I, dându-se textelor o nouă numerotare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul finanțelor publice,
Gheorghe Pogea
București, 9 septembrie 2009.
Nr. 1.012.
GUVERNUL ROMÂNIEI

HOTĂRÂRE
pentru aprobarea amendamentelor convenite între Guvernul României și Banca Europeană
de Investiții, prin scrisorile semnate la Luxemburg la 24 martie 2009 și la București la 6 aprilie 2009,
la Contractul de finanțare dintre România și Banca Europeană de Investiții pentru finanțarea
Programului de dezvoltare a infrastructurii în orașele mici și mijlocii din România (SAMTID),
faza I, semnat la București la 28 februarie 2005
În temeiul art.108 din Constituția României, republicată, și al art. 5 alin. (2) din Ordonanța de urgență a Guvernului
nr. 31/2005 pentru aprobarea Contractului de finanțare dintre România și Banca Europeană de Investiții pentru finanțarea
Programului de dezvoltare a infrastructurii în orașele mici și mijlocii din România (SAMTID), faza I, semnat la București la 28
februarie 2005, aprobată prin Legea nr. 192/2005, cu modificările ulterioare,
Guvernul României adoptă prezenta hotărâre
Articol unic. — Se aprobă amendamentele convenite între
Guvernul României, prin Ministerul Finanțelor Publice, și Banca
Europeană de Investiții prin scrisorile*) semnate la Luxemburg
*) Traducere

la 24 martie 2009 și la București la 6 aprilie 2009, la Contractul
de finanțare dintre România și Banca Europeană de Investiții
pentru finanțarea Programului de dezvoltare a infrastructurii în

12

MONITORUL OFICIAL AL ROMÂNIEI, PARTEA I, Nr. 695/15.X.2009

orașele mici și mijlocii din România (SAMTID)-faza I, semnat la
București la 28 februarie 2005, aprobat prin Ordonanța de

urgență a Guvernului nr. 31/2005, aprobată prin Legea
nr. 192/2005, cu modificările ulterioare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
Ministrul dezvoltării regionale și locuinței,
Vasile Blaga
Ministrul administrației și internelor,
Dan Nica
București, 23 septembrie 2009.
Nr. 1.041.
Ministerul Economiei și Finanțelor
Str. Apolodor nr. 17
București, sectorul 5
În atenția: Ștefan Nanu
Luxemburg, 24 martie 2009

OpsA/SEE-2/20020292/JMM/cp

Referitor la: SAMTID —A, Contractul de finanțare nr. 22.942, datat 28 februarie 2005 (Contractul de finanțare)
Stimate domnule Ștefan Nanu,
Ne referim la Contractul de finanțare și Cererea dumneavoastră de tragere din 25 februarie 2009 pentru suma de
898.630,09 EUR.
Termenii definiți în prezenta scrisoare vor avea înțelesul celor din Contractul de finanțare, cu excepția cazului în care nu
se va specifica altfel.
Cererea de tragere sus-menționată este a patra în cadrul Contractului de finanțare , ceea ce înseamnă că Împrumutatul
a solicitat toate cererile pentru care era îndreptățit.
Prin această scrisoare dorim să vă informăm că în conformitate cu articolul 1.06D sumele rămase netrase, în valoare de
714.638,91 EUR, vor fi anulate și astfel Contractul de finanțare este utilizat în întregime.
După cum am fost informați, lucrările din județele Alba și Călărași au fost terminate. În județul Hunedoara lucrările sunt
în curs de desfășurare în localitatea Orăștie, ca și în Dorohoi, județul Botoșani. Aceste lucrări se așteaptă să fie finalizate la
31 iulie 2009. Lucrările în Darabani și Săveni , ambele din județul Botoșani, au fost excluse de la finanțare. Având în vedere acest
lucru și în baza anexei A2 la Contractul de finanțare, Banca așteaptă să primească raportul cu privire la finalizarea proiectului în
30 aprilie 2010.
Sperăm că prin aceasta vă suntem de ajutor.
Cu stimă,
Banca Europeană de Investiții
Cormac Murphy
Jean-Marc Martin
Ministerul Finanțelor Publice
Direcția generală de trezorerie și datorie publică
Nr.: 503.001
6 aprilie 2009
Str. Apolodor nr. 17
Sectorul 5, București
Tel: +021 319 97 52
Fax: +021 319 97 35
e-mail: publicinfo@mfinante.ro
Banca Europeană de Investiții
Bd. Konrad Adenauer 100
L-2590 Luxemburg
Marele Ducat al Luxemburgului
Domnului Cormac Murphy, șef de departament
Domnului Jean-Marc Martin
Fax:+ 352 4379 672 90
Referitor la: SAMTID, Contractul de finanțare nr. 22.942, datat 28 februarie 2005 (Contractul de finanțare)
Stimați domni,
Confirmăm primirea scrisorii dumneavoastră datate 24 martie 2009, prin care suma de 714.638,91 EUR a fost anulată și
s-a agreat ca termenul de finalizare pentru lucrările din Orăștie și Dorohoi să fie extins până la sfârșitul lunii iulie 2009.
Cu stimă,
Ștefan Nanu

MONITORUL OFICIAL AL ROMÂNIEI, PARTEA I, Nr. 695/15.X.2009

13

GUVERNUL ROMÂNIEI

HOTĂRÂRE
privind reglementarea unor măsuri financiare temporare pentru stimularea gradului de absorbție
a fondurilor alocate pentru agricultură
Ministerul Agriculturii, Pădurilor și Dezvoltării Rurale este autorizat să gestioneze contribuția financiară a Comunității
Europene, conform plafoanelor anuale și angajamentelor convenite prin Tratatul de aderare la Uniunea Europeană.
Având în vedere:
— prevederile Regulamentului (CE) nr. 73/2009 al Consiliului din 19 ianuarie 2009 de stabilire a unor norme comune
pentru sistemele de ajutor direct pentru agricultori în cadrul politicii agricole comune și de instituire a anumitor sisteme de ajutor
pentru agricultori, de modificare a regulamentelor (CE) nr. 1.290/2005, (CE) nr. 247/2006, (CE) nr. 378/2007 și de abrogare a
Regulamentului (CE) nr. 1.782/2003, art. 29 alin. (2) care stabilește că plățile directe se fac în cel mult două rate pe an, în cursul
perioadei care începe la data de 1 decembrie și se încheie la data de 30 iunie a anului calendaristic următor, și alin. (4) care
stabilește că prin derogare de la dispozițiile alin. (2) al aceluiași articol Comisia Europeană poate să acorde avansuri;
— prevederile Regulamentului (CE) nr. 691/2009 al Comisiei din 30 iulie 2009 privind acordarea de avansuri, începând
cu data de 16 octombrie 2009, la prima pentru produsele lactate și plățile suplimentare, la plățile pe suprafață pentru culturile
arabile, la plățile directe în temeiul măsurilor stabilite în programele POSEI și în cele privind insulele din Marea Egee, la schema
de plată unică, la plata specifică pentru culturile de orez, la prima pentru plantele proteaginoase, la primele pentru sectoarele
ovinelor și caprinelor, la plățile pentru carnea de vită și mânzat și la schema de plată unică pe suprafață;
— prevederile Regulamentului (CE) nr. 1.290/2005 al Consiliului din 21 iunie 2005 privind finanțarea politicii agricole comune,
în temeiul art. 108 din Constituția României, republicată, și al art. 10 alin. (2) din Ordonanța Guvernului nr. 19/2009 cu
privire la rectificarea bugetului de stat pe anul 2009, cu modificările ulterioare,
Guvernul României adoptă prezenta hotărâre.
Art. 1. — Ministerul Finanțelor Publice alocă temporar sume
din veniturile obținute din privatizare Ministerului Agriculturii,
Pădurilor și Dezvoltării Rurale, în vederea acordării de avansuri
beneficiarilor schemei de plată unică pe suprafață.
Art. 2. — (1) În vederea stimulării gradului de absorbție a
fondurilor alocate pentru agricultură în cadrul schemei de plată
unică directă pe suprafață, în cazul în care creditele bugetare
aferente titlului 56 ăProiecte cu finanțare din fonduri externe
nerambursabile postaderare” din bugetul Ministerului Agriculturii,
Pădurilor și Dezvoltării Rurale sunt insuficiente, se acordă
Ministerului Agriculturii, Pădurilor și Dezvoltării Rurale fonduri
până la limita sumei de 1.800.000 mii lei, din veniturile obținute
din privatizare, înregistrate în contul curent general al Trezoreriei
Statului, fără dobândă, pe o perioadă de un an.
(2) Suma prevăzută la alin. (1) este destinată asigurării
surselor necesare plății avansului de 209,98 lei/ha, reprezentând
70% din suma aprobată a se acorda beneficiarilor schemei de
plată unică pe suprafață, finanțată din Fondul european pentru
garantare în agricultură (F.E.G.A.), aferentă anului agricol 2009,
pentru care au fost finalizate verificările condițiilor de eligibilitate,
potrivit prevederilor art. 20 din Regulamentul (CE) nr. 73/2009 al
Consiliului din 19 ianuarie 2009 de stabilire a unor norme
comune pentru sistemele de ajutor direct pentru agricultori în
cadrul politicii agricole comune și de instituire a anumitor sisteme
de ajutor pentru agricultori, de modificare a regulamentelor (CE)
nr. 1.290/2005, (CE) nr. 247/2006, (CE) nr. 378/2007 și de
abrogare a Regulamentului (CE) nr. 1.782/2003.
Art. 3. — (1) Ministerul Finanțelor Publice virează sumele
solicitate de Ministerul Agriculturii, Pădurilor și Dezvoltării Rurale,
eșalonat, până la concurența sumei prevăzute la art. 2 alin. (1),
într-un cont de disponibilități distinct, deschis în numele acestuia, la
Trezoreria Statului. Sumele se virează în termen de 5 zile
lucrătoare de la data formulării cererii de către Ministerul Agriculturii,

Pădurilor și Dezvoltării Rurale. Sumele rămase neutilizate până la
finele exercițiului financiar al anului 2009 se anulează de drept.
(2) Suma prevăzută la art. 2 alin. (1) și utilizată conform
alin. (1) se va aloca de Ministerul Finanțelor Publice numai după
utilizarea sumelor prevăzute în bugetul Ministerului Agriculturii,
Pădurilor și Dezvoltării Rurale cu această destinație.
Art. 4. — (1) Ministerul Agriculturii, Pădurilor și Dezvoltării
Rurale virează într-un cont distinct deschis pe numele Agenției
de Plăți și Intervenție pentru Agricultură (A.P.I.A.) sumele primite
potrivit prevederilor art. 3.
(2) Decontarea plăților reprezentând avansuri aferente
schemei de plată unică pe suprafață se efectuează de către
A.P.I.A. prin virament în contul beneficiarului.
(3) Beneficiarii plăților efectuate în cadrul schemei de plată
unică pe suprafață sunt persoanele fizice și/sau juridice
prevăzute la art. 6 alin. (1) din Ordonanța de urgență a
Guvernului nr. 125/2006 pentru aprobarea schemelor de plăți
directe și plăți naționale directe complementare, care se acordă
în agricultură începând cu anul 2007, și pentru modificarea art. 2
din Legea nr. 36/1991 privind societățile agricole și alte forme de
asociere în agricultură, aprobată cu modificări și completări prin
Legea nr. 139/2007, cu modificările ulterioare.
Art. 5. — Ministerul Agriculturii, Pădurilor și Dezvoltării Rurale
are obligația ca în termen de 5 zile lucrătoare de la data încasării
sumelor de la Comisia Europeană să reconstituie veniturile obținute
din privatizare înregistrate în contul curent general al Trezoreriei
Statului, până la nivelul sumei acordate conform art. 2 alin. (1).
Art. 6. — În termen de 15 zile lucrătoare de la intrarea în
vigoare a prezentei hotărâri, prin ordin al ministrului agriculturii,
pădurilor și dezvoltării rurale, cu avizul Ministerului Finanțelor
Publice, se aprobă normele metodologice de aplicare a
acesteia.

PRIM-MINISTRU

EMIL BOC
Contrasemnează:
p. Ministrul agriculturii, pădurilor și dezvoltării rurale, interimar,
Nicolae Giugea,
secretar de stat
Ministrul finanțelor publice,
Gheorghe Pogea
București, 7 octombrie 2009.
Nr. 1.210.

14

MONITORUL OFICIAL AL ROMÂNIEI, PARTEA I, Nr. 695/15.X.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI LOCUINȚEI

ORDIN
privind aprobarea Listei organismelor notificate în domeniul produselor pentru construcții
În conformitate cu prevederile art. 27 din Hotărârea Guvernului nr. 622/2004 privind stabilirea condițiilor de introducere pe
piață a produselor pentru construcții, republicată, precum și cu prevederile art. 32 alin. (1) lit. b) din Procedura de desemnare a
organismelor pentru atestarea conformității produselor pentru construcții, aprobată prin Ordinul ministrului transporturilor,
construcțiilor și turismului și al ministrului administrației și internelor nr. 2.134/460/2004, cu modificările ulterioare,
în temeiul art. 12 alin. (5) din Hotărârea Guvernului nr. 33/2009 privind organizarea și funcționarea Ministerului Dezvoltării
Regionale și Locuinței, cu modificările ulterioare,
ministrul dezvoltării regionale și locuinței emite următorul ordin:
Art. 1. — (1) Se aprobă Lista organismelor notificate în
domeniul produselor pentru construcții, prevăzută în anexa*)
care face parte integrantă din prezentul ordin.
(2) Competențele pentru care organismele prevăzute la
alin. (1) sunt notificate în domeniul produselor pentru construcții
sunt prevăzute în anexele nr. 1—18 la listă, care fac parte
integrantă din aceasta.
Art. 2. — Cu data intrării în vigoare a prezentului ordin,
anexa nr. 3 la Ordinul ministrului dezvoltării, lucrărilor publice și

locuințelor nr. 1.525/2008 privind ridicarea suspendării,
retragerea notificării și prelungirea valabilității notificării la
Comisia Europeană a unor organisme care realizează
evaluarea conformității produselor pentru construcții, publicat
în Monitorul Oficial al României, Partea I, nr. 853 din
18 decembrie 2008, cu modificările ulterioare, își încetează
valabilitatea.
Art. 3. — Prezentul ordin se publică în Monitorul Oficial al
României, Partea I.

Ministrul dezvoltării regionale și locuinței,
Vasile Blaga
București, 16 septembrie 2009.
Nr. 725.
*) Anexa se publică în Monitorul Oficial al României, Partea I, nr. 695 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MINISTERUL JUSTIȚIEI ȘI LIBERTĂȚILOR CETĂȚENEȘTI
Nr. 2.624/C din 30 septembrie 2009
MINISTERUL AFACERILOR EXTERNE
Nr. 2/829 din 3 februarie 2009
CONSILIUL SUPERIOR AL MAGISTRATURII
Nr. 1.801/1.154 din 26 ianuarie 2009

ÎNALTA CURTE DE CASAȚIE ȘI JUSTIȚIE
Nr. 216 din 14 iulie 2009
PARCHETUL DE PE LÂNGĂ ÎNALTA CURTE
DE CASAȚIE ȘI JUSTIȚIE
Nr. 129/C din 22 aprilie 2009
DIRECȚIA NAȚIONALĂ ANTICORUPȚIE
Nr. 1.685/C din 22 septembrie 2009

ORDIN
privind stabilirea plafonului maxim în limita căruia se poate deconta chiria pentru judecători,
procurori, personalul asimilat acestora, detașați în străinătate pentru acțiuni în interesul serviciului
În temeiul art. 58 alin. (32) lit. c) din Legea nr. 303/2004 privind statutul judecătorilor și procurorilor, republicată, cu
modificările și completările ulterioare,
ministrul justiției și libertăților cetățenești, ministrul afacerilor externe, președintele Consiliului Superior al
Magistraturii, președintele Înaltei Curți de Casație și Justiție, procurorul general al Parchetului de pe lângă Înalta Curte
de Casație și Justiție și procurorul-șef al Direcției Naționale Anticorupție emit următorul ordin:
Art. 1. — (1) Judecătorii, procurorii și personalul asimilat
acestora din cadrul Ministerului Justiției și Libertăților
Cetățenești, Consiliului Superior al Magistraturii, Înaltei Curți de
Casație și Justiție, Parchetului de pe lângă Înalta Curte de
Casație și Justiție și Direcției Naționale Anticorupție, denumite în
continuare instituții, detașați în străinătate pentru acțiuni în
interesul serviciului, beneficiază de decontarea chiriei, în limita
plafonului stabilit anual, potrivit limitei bugetului alocat în acest
scop prin legea bugetului de stat.

(2) Plafonul lunar maxim în limita căruia se poate deconta
chiria lunară prevăzută la art. 58 alin. (32) lit. c) din Legea
nr. 303/2004 privind statutul judecătorilor și procurorilor,
republicată, cu modificările și completările ulterioare, se
stabilește în funcție de prețurile practicate la închiriere pe piața
imobiliară a țării în care persoana îndreptățită potrivit legii este
detașată în străinătate pentru acțiuni în interesul serviciului.

MONITORUL OFICIAL AL ROMÂNIEI, PARTEA I, Nr. 695/15.X.2009
(3) Stabilirea chiriei ce va fi decontată se face prin alegerea
ofertei celei mai convenabile dintr-un număr de minimum
3 variante.
(4) În vederea obținerii acestor oferte, instituția în cadrul
căreia este încadrat personalul prevăzut la alin. (1) solicită
sprijinul Ministerului Afacerilor Externe, în vederea obținerii, prin
intermediul ambasadelor, misiunilor permanente sau
consulatelor generale, a unui număr minim de 3 variante de preț
pentru închirierea unei locuințe în localitatea în care persoana
îndreptățită urmează să își desfășoare activitatea, în limitele
condițiilor stabilite de unitățile transmițătoare și comunicate
Ministerului Afacerilor Externe.
Art. 2. — (1) Decontarea chiriei se face în baza contractului
de închiriere, precum și a înscrisurilor justificative care atestă
plata acesteia către locator, cu respectarea legislației specifice
țării în care personalul prevăzut la art. 1 alin. (1) este detașat.
(2) Orice modificare a situației de fapt care apare pe durata
contractului de închiriere va fi comunicată de beneficiar
p. Ministrul justiției și libertăților cetățenești,
Gabriel Tănăsescu,
secretar de stat
Ministrul afacerilor externe,
Cristian Diaconescu
Președintele Consiliului Superior al Magistraturii,
Virgil Andreieș

15

departamentului economic al instituției în cadrul căreia își
desfășoară activitatea, în termen de 15 zile de la data
intervenirii ei.
Art. 3. — Sumele plătite cu titlu de chirie de către ordonatorul
principal, secundar sau terțiar de credite, după caz, în temeiul
prezentului ordin, nu constituie drepturi salariale și nu sunt
supuse impozitului pe venit.
Art. 4. — Dispozițiile prezentului ordin se aplică în mod
corespunzător și consilierilor ministrului justiției, detașați în
străinătate pentru acțiuni în interesul serviciului.
Art. 5. — Ministerul Justiției și Libertăților Cetățenești,
Consiliul Superior al Magistraturii, Înalta Curte de Casație și
Justiție, Parchetul de pe lângă Înalta Curte de Casație și Justiție
și Direcția Națională Anticorupție duc la îndeplinire dispozițiile
prezentului ordin.
Art. 6. — Prezentul ordin intră în vigoare la data publicării
sale în Monitorul Oficial al României, Partea I.
Președintele Înaltei Curți de Casație și Justiție,
Nicolae Popa
p. Procurorul general al Parchetului de pe lângă
Înalta Curte de Casație și Justiție,
Tiberiu Mihail Nițu
Procurorul-șef al Direcției Naționale Anticorupție,
Daniel Marius Morar

MINISTERUL JUSTIȚIEI ȘI LIBERTĂȚILOR CETĂȚENEȘTI

ORDIN
privind validarea membrilor Consiliului de mediere
Având în vedere derularea procedurii de desemnare a membrilor Consiliului de mediere, în baza dispozițiilor art. 17 alin. (3)
din Legea nr. 192/2006 privind medierea și organizarea profesiei de mediator,
având în vedere Adresa nr. 1.122/2009 a Consiliului de mediere privind rezultatele alegerilor membrilor Consiliului de
mediere,
dat fiind interesul general pentru buna funcționare a metodelor alternative de soluționare a conflictelor, în vederea
degrevării instanțelor judecătorești,
având în vedere obligațiile care revin României în calitate de stat membru al Uniunii Europene, inclusiv obligația de a
transpune în timp util prevederile directivelor comunitare în legislația națională și de a asigura aplicarea acestora,
văzând importanța și impactul social al Directivei 2008/52/CE a Parlamentului European și a Consiliului din 21 mai 2008
privind anumite aspecte ale medierii în materie civilă și comercială,
în temeiul art. 17 alin. (4) din Legea nr. 192/2006, potrivit căruia membrii Consiliului de mediere sunt validați de ministrul
justiției și libertăților cetățenești,
în temeiul Hotărârii Guvernului nr. 652/2009 privind organizarea și funcționarea Ministerului Justiției și Libertăților
Cetățenești,
ministrul justiției și libertăților cetățenești emite următorul ordin:
Art. 1. — Se validează următorii 9 membri ai Consiliului de
mediere:
1. Kibedi Katalin Barbara;
2. Popoviciu Daniela;
3. Stoica Ioana Adina;
4. Fiscuci Carmen Irina;
5. Belbiță Maria Mariana;

6. Șustac Zeno Daniel;
7. Mitroi Mugur;
8. Ciucă Anca Elisabeta;
9. Zainia Mariana.
Art. 2. — Prezentul ordin se publică în Monitorul Oficial al
României, Partea I, și intră în vigoare la data publicării.

p. Ministrul justiției și libertăților cetățenești,
Gabriel Tănăsescu,
secretar de stat
București, 13 octombrie 2009.
Nr. 2.772/C.

16

MONITORUL OFICIAL AL ROMÂNIEI, PARTEA I, Nr. 695/15.X.2009

MINISTERUL FINANȚELOR PUBLICE

ORDIN
privind modificarea Ordinului ministrului finanțelor publice nr. 2.281/2009 pentru aplicarea
prevederilor art. 36 din Ordonanța de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiar-fiscale
În baza art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
în temeiul prevederilor art. 36 alin. (2) și (4) din Ordonanța de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiar-fiscale, aprobată prin Legea nr. 227/2009, cu modificările și
completările ulterioare,
ministrul finanțelor publice emite următorul ordin:
Art. I. — Ordinul ministrului finanțelor publice nr. 2.281/2009
pentru aplicarea prevederilor art. 36 din Ordonanța de urgență
a Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale,
publicat în Monitorul Oficial al României, Partea I, nr. 487 din
14 iulie 2009, se modifică după cum urmează:

— La articolul 11, alineatul (1) va avea următorul cuprins:
ăArt. 11. — (1) Unitățile teritoriale ale Trezoreriei Statului
acceptă în vederea decontării documente de plată care depășesc
suma programată pentru ziua respectivă, cu condiția prezentării
scrise de către instituțiile publice a motivelor care au generat
prognozarea eronată, până la data de 31 decembrie 2009.”
Art. II. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Gheorghe Gherghina,
secretar de stat
București, 9 octombrie 2009.
Nr. 2.860.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 695/15.X.2009 conține 16 pagini.

Prețul: 3,20 lei

&JUYDGY|434172]
ISSN 1453—4495

