Anul 177 (XXI) — Nr. 701

PARTEA I

LEGI, DECRETE, HOTĂRÂRI ȘI ALTE ACTE

Luni, 19 octombrie 2009

SUMAR

Nr.

Pagina

— Hotărâre privind demisia domnului deputat Bogdan
Olteanu din funcția de vicepreședinte al Camerei
Deputaților ..................................................................

2

44.

— Hotărâre privind demisia unui deputat ..................

2

45.

— Hotărâre privind modificarea anexei la Hotărârea
Camerei Deputaților nr. 43/2008 pentru aprobarea
componenței nominale a comisiilor permanente ale
Camerei Deputaților ..................................................

2

DECIZII ALE CURȚII CONSTITUȚIONALE
Decizia nr. 1.075 din 8 septembrie 2009 referitoare la excepția
de neconstituționalitate a prevederilor art. 11, art. 84
alin. (1) și art. 92 din Ordonanța de urgență a
Guvernului nr. 194/2002 privind regimul străinilor în
România ....................................................................

3–4

Decizia nr. 1.130 din 10 septembrie 2009 referitoare la
excepția de neconstituționalitate a dispozițiilor art. 7
alin. (1) din Ordonanța de urgență a Guvernului
nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale ..................................................

5–6

Decizia nr. 1.137 din 15 septembrie 2009 referitoare la
excepția de neconstituționalitate a dispozițiilor art. 379
pct. 2 lit. b) din Codul de procedură penală................

6–7

Decizia nr. 1.138 din 15 septembrie 2009 referitoare la
excepția de neconstituționalitate a dispozițiilor art. 216
din Codul penal și ale art. 2781 alin. 2 și 8 din Codul de
procedură penală ......................................................

7–9

Decizia nr. 1.140 din 15 septembrie 2009 referitoare la
excepția de neconstituționalitate a dispozițiilor
art. 38518 din Codul de procedură penală ..................

9–10

Decizia nr. 1.148 din 15 septembrie 2009 referitoare la
excepția de neconstituționalitate a dispozițiilor
art. 1403 alin. 1 teza finală din Codul de procedură
penală ........................................................................

11–12

Decizia nr. 1.155 din 17 septembrie 2009 referitoare la
excepția de neconstituționalitate a dispozițiilor
art. 2781 alin. 2 din Codul de procedură penală ........

HOTĂRÂRI ALE CAMEREI DEPUTAȚILOR
43.

Pagina

12–13

Decizia nr. 1.159 din 17 septembrie 2009 referitoare la
excepția de neconstituționalitate a dispozițiilor art. 35
alin. (2) și art. 101 alin. (1) pct. 18 din Ordonanța de
urgență a Guvernului nr. 195/2002 privind circulația pe
drumurile publice ........................................................

14–15

Decizia nr. 1.165 din 17 septembrie 2009 referitoare la
excepția de neconstituționalitate a dispozițiilor art. 821
din Legea nr. 161/2003 privind unele măsuri pentru
asigurarea transparenței în exercitarea demnităților
publice, a funcțiilor publice și în mediul de afaceri,
prevenirea și sancționarea corupției ..........................

15–16

2

MONITORUL OFICIAL AL ROMÂNIEI, PARTEA I, Nr. 701/19.X.2009

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind demisia domnului deputat Bogdan Olteanu din funcția de vicepreședinte
al Camerei Deputaților
În temeiul prevederilor art. 20 alin. (4) din Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Camera Deputaților ia act de demisia din funcția de Bogdan Olteanu, aparținând Grupului parlamentar al PNL, și declară
vicepreședinte al Camerei Deputaților, prezentată de domnul deputat vacantă această funcție de vicepreședinte al Camerei Deputaților.
Această hotărâre a fost adoptată de Camera Deputaților în ședința din 19 octombrie 2009.
p. PREȘEDINTELE CAMEREI DEPUTAȚILOR,

IOAN OLTEAN
București, 19 octombrie 2009.
Nr. 43.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind demisia unui deputat
În temeiul prevederilor art. 70 alin. (2) din Constituția României, republicată, ale art. 7 alin. (1) și (4) din Legea nr. 96/2006
privind Statutul deputaților și al senatorilor, republicată, precum și ale art. 208, art. 209 alin. (1) din Regulamentul Camerei
Deputaților, aprobat prin Hotărârea Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Camera Deputaților ia act de cererea de
demisie prezentată de domnul Bogdan Olteanu, ales
deputat în Circumscripția electorală nr. 42 București,

Colegiul uninominal nr. 1, aparținând Grupului parlamentar
al PNL, și declară vacant locul de deputat deținut de
acesta.

Această hotărâre a fost adoptată de Camera Deputaților în ședința din 19 octombrie 2009, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 19 octombrie 2009.
Nr. 44.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea anexei la Hotărârea Camerei Deputaților nr. 43/2008
pentru aprobarea componenței nominale a comisiilor permanente ale Camerei Deputaților
În temeiul art. 42 și art. 60 alin. (1) din Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Anexa la Hotărârea Camerei Deputaților
— domnul deputat Spînu Teodor-Marius, aparținând Grupului
nr. 43/2008 pentru aprobarea componenței nominale a parlamentar al PD-L, trece de la Comisia pentru cultură, arte,
comisiilor permanente ale Camerei Deputaților, publicată în
Monitorul Oficial al României, Partea I, nr. 875 din 23 decembrie mijloace de informare în masă la Comisia pentru politică
2008, cu modificările ulterioare, se modifică după cum urmează: externă, în calitate de membru.
Această hotărâre a fost adoptată de Camera Deputaților în ședința din 19 octombrie 2009, cu respectarea prevederilor art. 76
alin. (2) din Constituția României, republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 19 octombrie 2009.
Nr. 45.

MONITORUL OFICIAL AL ROMÂNIEI, PARTEA I, Nr. 701/19.X.2009

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.075
din 8 septembrie 2009

referitoare la excepția de neconstituționalitate a prevederilor art. 11, art. 84 alin. (1) și art. 92
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 11, art. 84 alin. (1) și art. 92 din Ordonanța de
urgență a Guvernului nr. 194/2002 privind regimul străinilor
în România, excepție ridicată de Vitalie Guțu în Dosarul
nr. 699/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 decembrie 2008, pronunțată în
Dosarul nr. 699/2/2008, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 11 alin. (1) și (2), art. 84 alin. (1) și art. 92 din
Ordonanța de urgență a Guvernului nr. 194/2002 privind
regimul
străinilor
în
România.
Excepția
de
neconstituționalitate a fost ridicată de Vitalie Guțu într-o cauză
având ca obiect soluționarea plângerii formulate împotriva
deciziei de returnare de pe teritoriul României emise de Oficiul
Român pentru Imigrări.
În motivarea excepției de neconstituționalitate autorul
acesteia arată că ădreptul la un proces echitabil nu presupune
doar formularea unor cereri pentru protejarea unor drepturi
subiective, ci include toate aspectele, garanțiile și obligațiile
pozitive ale autorităților statului pe care jurisprudența aplicabilă
pe teritoriul României le-a definit sau stabilit pentru aplicarea
acestui text legal”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul opinează în sensul respingerii, ca inadmisibilă, a
excepției de neconstituționalitate, considerând că aceasta nu
este motivată în sensul cerințelor din art. 10 alin. (2) din Legea
nr. 47/1992. Arată că, în jurisprudența sa, Curtea Constituțională
a precizat că se impune să se demonstreze contrarietatea între
prevederea legală criticată și dispoziții sau principii

constituționale, iar nu prezentarea textuală a prevederilor
constituționale și aprecieri cu caracter general.
Avocatul Poporului apreciază că prevederile de lege ce
formează obiect al excepției sunt constituționale, întrucât nu
conțin norme contrare accesului la justiție sau dreptului la un
proces echitabil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 11, art. 84 alin. (1) și art. 92 din Ordonanța de
urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008. Textele de lege criticate au următorul
cuprins:
— Art. 11: ăDispoziții generale privind șederea străinilor
(1) Străinii aflați temporar în mod legal în România pot
rămâne pe teritoriul statului român numai până la data la care
încetează dreptul de ședere stabilit prin viză sau, după caz, prin
permisul de ședere.
(2) În cazul în care prin convențiile internaționale sau actele
normative prin care se desființează unilateral regimul de vize nu
este prevăzută perioada pentru care vizele sunt desființate,
străinilor care nu au obligația obținerii vizei pentru a intra în
România li se permite accesul pe teritoriul statului român și pot
să rămână până la 90 de zile, în decurs de 6 luni, începând cu
ziua primei intrări în țară.”;
— Art. 84 alin. (1): ăContestarea deciziei de returnare
(1) Decizia de returnare poate fi contestată în termen de
10 zile de la data comunicării la Curtea de Apel București, în
cazul în care aceasta a fost emisă de Oficiul Român pentru
Imigrări, sau la curtea de apel în a cărei rază de competență se
află formațiunea teritorială care a emis decizia de returnare.
Instanța soluționează cererea în termen de 30 de zile de la data
primirii acesteia. Hotărârea instanței este irevocabilă.”;
— Art. 92: ăInterzicerea îndepărtării
(1) Îndepărtarea este interzisă în următoarele cazuri:
a) străinul este minor, iar părinții acestuia au drept de ședere
în România;
b) străinul este părinte al unui minor care are cetățenia
română, dacă minorul se află în întreținerea acestuia sau dacă
există obligația plății pensiei alimentare, obligație pe care
străinul și-o îndeplinește cu regularitate;
c) străinul este căsătorit cu un cetățean român, iar căsătoria
nu este de conveniență;

4

MONITORUL OFICIAL AL ROMÂNIEI, PARTEA I, Nr. 701/19.X.2009

d) străinul a depășit vârsta de 80 de ani;
e) există temeri justificate că viața îi este pusă în pericol ori
că va fi supus la torturi, tratamente inumane sau degradante în
statul în care urmează să fie trimis străinul;
f) îndepărtarea este interzisă de documentele internaționale
la care România este parte.
(2) Persoanelor prevăzute la alin. (1) li se poate acorda sau,
după caz, prelungi dreptul de ședere în România de către Oficiul
Român pentru Imigrări, pentru unul dintre scopurile și în
condițiile prevăzute la capitolul IV, fără a mai fi necesară
obținerea în prealabil a unei vize de lungă ședere.
(3) Punerea în executare a măsurilor de îndepărtare se
suspendă în cazul străinilor care se află în una dintre situațiile
prevăzute la art. 15 alin. (1), până la data la care încetează
motivele de nepermitere a ieșirii din România.
(4) Fac excepție de la prevederile alin. (1), (2) și (3) străinii
care constituie un pericol pentru ordinea publică, securitatea
națională ori care suferă de o boală care amenință sănătatea
publică și refuză să se supună măsurilor stabilite de către
autoritățile medicale.”
În opinia autorului excepției de neconstituționalitate textele
de lege criticate contravin dispozițiilor din Constituție cuprinse
la art. 16 alin. (1) privind egalitatea cetățenilor în fața legii și a
autorităților publice, la art. 20 alin. (2) care consacră prioritatea
reglementărilor internaționale în ipoteza existenței unor
neconcordanțe între pactele și tratatele privitoare la drepturile
fundamentale ale omului, la care România este parte, și legile
interne și la art. 21 alin. (3) care instituie dreptul părților la un
proces echitabil. Se invocă, de asemenea, și prevederile art. 6
paragraful 1 din Convenția pentru apărarea drepturilor omului și
a libertăților fundamentale, care garantează dreptul la un proces
echitabil.
Examinând excepția de neconstituționalitate, Curtea observă
că art. 11 din Ordonanța de urgență a Guvernului nr. 194/2002
cuprinde, astfel cum precizează chiar denumirea sa marginală,
dispoziții generale privind șederea străinilor pe teritoriul
României. Prin Decizia nr. 848 din 9 octombrie 2007, publicată
în Monitorul Oficial al României, Partea I, nr. 770 din
14 noiembrie 2007, instanța de contencios constituțional s-a
mai pronunțat cu privire la constituționalitatea dispozițiilor
alin. (1) al articolului menționat, care limitează în timp dreptul
acelor străini care se află în România, temporar și în mod legal,
de a rămâne pe teritoriul statului român ănumai până la data la
care încetează dreptul de ședere stabilit prin viză sau, după caz,
prin permisul de ședere”. Cu acel prilej, Curtea a statuat că o
asemenea condiție este pe deplin justificată de rațiuni de control

al fenomenului migraționist, prin impunerea respectării anumitor
obligații de către străinii care au dobândit dreptul de ședere
temporară pe teritoriul României. Curtea a mai arătat că aceste
dispoziții legale trebuie privite prin prisma prevederilor art. 1 alin. (5)
din Constituție, potrivit cărora, ăîn România, respectarea
Constituției, a supremației sale și a legilor este obligatorie”, text
constituțional care se aplică nu numai cetățenilor României, ci și
străinilor și apatrizilor. Din această perspectivă, Curtea a
constatat că textul de lege criticat trebuie interpretat prin
coroborare cu prevederile art. 4 alin. (4) din Ordonanța de
urgență a Guvernului nr. 194/2002, potrivit cărora ăStrăinii aflați
pe teritoriul României sunt obligați (...) să nu rămână pe teritoriul
României peste perioada pentru care li s-a aprobat șederea,
precum și să depună toate diligențele necesare pentru a ieși din
România până la expirarea acestei perioade”. Același
raționament este valabil și în ceea ce privește prevederile art. 11
alin. (2) din Ordonanța de urgență a Guvernului nr. 194/2002
referitor la acei străini care nu au obligația de a obține viză
pentru a intra în România și care pot rămâne pe teritoriul statului
român până la 90 de zile, în decurs de 6 luni, începând cu ziua
primei intrări în țară. Așadar, prevederile art. 11 nu cuprind
elemente de neconstituționalitate, excepția având acest obiect
urmând să fie respinsă ca neîntemeiată.
În continuare, Curtea observă că prevederile art. 84 alin. (1)
din Ordonanța de urgență a Guvernului nr. 194/2002 oferă
străinului interesat posibilitatea de a contesta în justiție
legalitatea și temeinicia deciziei de returnare emise de
autoritatea competentă, cererea sa urmând să fie examinată de
o instanță judecătorească independentă și imparțială, în cadrul
unui proces care întrunește toate exigențele și garanțiile care
caracterizează procesul echitabil într-o societate democratică.
Totodată, Curtea constată că textul de lege criticat nu aduce
atingere principiului egalității în drepturi, întrucât nu introduce
discriminări de nicio natură între cei care au vocația de a intra
sub incidența normei.
În fine, în ceea ce privește dispozițiile art. 92 din Ordonanța
de urgență a Guvernului nr. 194/2002, Curtea observă că nu
conțin elemente de neconstituționalitate, ci enumeră, la alin. (1),
acele categorii de străini care, fie din motive pur obiective, fie
din considerente umanitare, nu sunt susceptibili de a fi supuși
măsurii îndepărtării de pe teritoriul României. Același text de
lege prevede, în următoarele două alineate, reguli în favoarea
acestor categorii de străini, justificate de situația specială în care
aceștia se află, astfel că nu se poate susține încălcarea
prevederilor art. 16 alin. (1) din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 11, art. 84 alin. (1) și art. 92 din Ordonanța de urgență a
Guvernului nr. 194/2002 privind regimul străinilor în România, excepție ridicată de Vitalie Guțu în Dosarul nr. 699/2/2008 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 701/19.X.2009

5

CURTEA CONSTITUȚIONALĂ

D E C I Z I A Nr. 1.130
din 10 septembrie 2009

referitoare la excepția de neconstituționalitate a dispozițiilor art. 7 alin. (1)
din Ordonanța de urgență a Guvernului nr. 119/2007 privind măsurile
pentru combaterea întârzierii executării obligațiilor de plată rezultate din contracte comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, excepție ridicată de Societatea Comercială Xpod —
S.R.L. din comuna Păulești în Dosarul nr. 7.430/105/2008 al
Tribunalului Prahova — Secția comercială și de contencios
administrativ.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 23 martie 2009, pronunțată în Dosarul
nr. 7.430/105/2008, Tribunalul Prahova — Secția comercială
și de contencios administrativ a sesizat Curtea
Constituțională pentru soluționarea excepției de
neconstituționalitate a dispozițiilor art. 7 alin. (1) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale, excepție ridicată
de Societatea Comercială Xpod — S.R.L. din comuna Păulești.
În motivarea excepției de neconstituționalitate autorul
susține că textul de lege criticat aduce atingere imparțialității
instanței, drept fundamental consacrat de dispozițiile art. 124
alin. (2) din Constituție. Principiul procesului echitabil este
încălcat în ceea ce privește egalitatea de tratament a părților,
respectiv egalitatea de arme procesuale în măsura în care unul
dintre participanții la proces este favorizat prin dispozițiile textului
de lege criticat. Prin limitarea posibilității administrării de probe
se încalcă dreptul la un proces echitabil, drept consacrat de
art. 21 alin. (3) din Constituție și dreptul la apărare, care este
garantat de art. 24 alin. (1) din Constituție.
Tribunalul Prahova — Secția comercială și de
contencios administrativ apreciază că excepția este
neîntemeiată, arătând că prevederea legală criticată este chiar
în sensul rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Faptul că, potrivit aceluiași text de lege, judecătorul
citează părțile pentru explicații și lămuriri și stăruie în efectuarea
plății nu înseamnă că acesta se antepronunță, întrucât hotărârea
se va da numai după ce judecătorul va analiza toate probele
aflate la dosar, inclusiv cele propuse de debitor.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, publicată în Monitorul Oficial al României, Partea I,
nr. 738 din 31 octombrie 2007, texte de lege care au următorul
conținut: ăPentru soluționarea cererii, judecătorul dispune citarea
părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) și art. 124 alin. (2), precum și ale art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția, Curtea constată că prin Decizia
nr. 1.001 din 7 octombrie 2008, publicată în Monitorul Oficial al
României, Partea I, nr. 774 din 18 noiembrie 2008, a statuat că
ăprevederea de lege criticată este în sensul aplicării rolului activ
al judecătorului, care, la soluționarea pricinilor în primă instanță,
are obligația de a încerca împăcarea părților. Faptul că, potrivit
aceluiași text de lege, judecătorul citează părțile pentru explicații
și lămuriri și stăruie în efectuarea plății sumei datorate nu
înseamnă că acesta se antepronunță, întrucât hotărârea se va
da numai după ce judecătorul va analiza toate probele aflate la
dosar, inclusiv cele propuse de debitor. Mai mult, art. 10 din actul
normativ criticat dispune că ordonanța de plată se va emite
numai în urma verificării cererii pe baza înscrisurilor depuse, a
declarațiilor părților, precum și a celorlalte probe administrate,
instanța constatând că cererea este întemeiată”.
Soluția și considerentele deciziei pronunțate sunt aplicabile
și în cauza de față, deoarece nu au intervenit elemente noi de
natură să determine reconsiderarea jurisprudenței Curții.

6

MONITORUL OFICIAL AL ROMÂNIEI, PARTEA I, Nr. 701/19.X.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate din contracte comerciale, excepție ridicată
de Societatea Comercială Xpod — S.R.L. din comuna Păulești în Dosarul nr. 7.430/105/2008 al Tribunalului Prahova — Secția
comercială și de contencios administrativ.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.137
din 15 septembrie 2009

referitoare la excepția de neconstituționalitate a dispozițiilor art. 379 pct. 2 lit. b)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 379 pct. 2 lit. b) din Codul de procedură
penală, excepție ridicată de Mircea-Silvius Leonescu în Dosarul
nr. 679.1/308/2008 (nr. în format vechi 5.034/2008) al
Tribunalului Mureș — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât autorul excepției solicită, în realitate,
completarea dispozițiilor de lege criticate.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2008, pronunțată în Dosarul
nr. 679.1/308/2008 (nr. în format vechi 5.034/2008), Tribunalul
Mureș — Secția penală a sesizat Curtea Constituțională cu
excepția de neconstituționalitate a dispozițiilor art. 379
pct. 2 lit. b) din Codul de procedură penală. Excepția a fost
ridicată de Mircea-Silvius Leonescu în dosarul cu numărul de
mai sus, având ca obiect apelurile declarate împotriva unei
sentințe penale.
În motivarea excepției de neconstituționalitate autorul
acesteia susține că prevederile art. 379 pct. 2 lit. b) din Codul de
procedură penală încalcă dreptul la un proces echitabil și dreptul

la două grade de jurisdicție în materie penală, deoarece în apel
nu mai pot fi formulate apărări care să determine trimiterea
cauzei spre rejudecare la instanța de fond, situație în care
justițiabilul este privat de un grad de jurisdicție.
Tribunalul Mureș — Secția penală apreciază că excepția
de neconstituționalitate este neîntemeiată, întrucât dispozițiile
art. 379 pct. 2 lit. b) din Codul de procedură penală nu încalcă
prevederile din Legea fundamentală și din Protocolul nr. 7 la
Convenția pentru apărarea drepturilor omului și a libertăților
fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 379 pct. 2
lit. b) din Codul de procedură penală sunt constituționale,
întrucât nu încalcă prevederile din Legea fundamentală invocate
de autorul excepției și, totodată, asigură dreptul la două grade
de jurisdicție în materie penală consacrat de art. 2 din Protocolul
nr. 7 la Convenția pentru apărarea drepturilor omului și a
libertăților fundamentale. Face trimitere, în acest sens, la
Decizia Curții Constituționale nr. 239/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 701/19.X.2009

7

Obiectul excepției de neconstituționalitate îl constituie Protocolul nr. 7 la Convenția pentru apărarea drepturilor omului
dispozițiile art. 379 pct. 2 lit. b) din Codul de procedură penală, și a libertăților fundamentale.
modificate prin art. I. pct. 174 din Legea nr. 356/2006 pentru
Examinând excepția de neconstituționalitate, Curtea
modificarea și completarea Codului de procedură penală, constată că prevederile art. 379 pct. 2 lit. b) din Codul de
precum și pentru modificarea altor legi, publicată în Monitorul procedură penală au mai fost supuse controlului de
Oficial al României, Partea I, nr. 677 din 7 august 2006, având constituționalitate prin raportare la dispozițiile art. 21 din Legea
următorul cuprins: ăInstanța, judecând apelul, pronunță una fundamentală, invocate și în prezenta cauză, și față de critici
dintre următoarele soluții: [...]
similare. Astfel, prin Decizia nr. 239 din 20 martie 2007, publicată
2. admite apelul și: [...]
în Monitorul Oficial al României, Partea I, nr. 263 din 19 aprilie
b) desființează sentința primei instanțe și dispune rejudecarea 2007, Curtea a respins excepția de neconstituționalitate a
de către instanța a cărei hotărâre a fost desființată, pentru dispozițiilor de lege criticate în prezenta cauză, pentru motivele
motivul că judecarea cauzei la acea instanță a avut loc în lipsa
acolo arătate.
unei părți nelegal citate sau care, legal citată, a fost în
Întrucât nu au intervenit elemente noi, de natură să
imposibilitate de a se prezenta și de a înștiința instanța despre
determine reconsiderarea jurisprudenței Curții, atât soluția, cât
această imposibilitate. Rejudecarea de către instanța a cărei
și considerentele deciziei menționate își păstrează valabilitatea
hotărâre a fost desființată se dispune și atunci când există
vreunul dintre cazurile de nulitate prevăzute în art. 197 alin. 2, și în cauza de față.
Pentru aceleași motive, art. 379 pct. 2 lit. b) din Codul de
cu excepția cazului de necompetență, când se dispune
procedură penală nu încalcă nici dispozițiile constituționale ale
rejudecarea de către instanța competentă.”
În susținerea neconstituționalității acestor prevederi de lege, art. 129 privind folosirea căilor de atac, ci asigură dreptul la două
autorul excepției invocă încălcarea dispozițiilor constituționale grade de jurisdicție în materie penală consacrat de art. 2 din
ale art. 21 alin. (3) referitoare la dreptul la un proces echitabil și Protocolul nr. 7 la Convenția pentru apărarea drepturilor omului
ale art. 129 privind folosirea căilor de atac, precum și ale art. 20 și a libertăților fundamentale.
Prevederile art. 4 paragraful 2 privind condițiile redeschiderii
alin. (2) referitoare la preeminența tratatelor internaționale
privind drepturile omului raportate la prevederile art. 2 referitoare procesului din Protocolul nr. 7 la Convenția pentru apărarea
la dreptul la două grade de jurisdicție în materie penală și ale drepturilor omului și a libertăților fundamentale nu sunt aplicabile
art. 4 paragraful 2 privind condițiile redeschiderii procesului din în cauza de față.
Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 379 pct. 2 lit. b) din Codul de procedură penală, excepție
ridicată de Mircea-Silvius Leonescu în Dosarul nr. 679.1/308/2008 (nr. în format vechi 5.034/2008) al Tribunalului Mureș — Secția
penală.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.138
din 15 septembrie 2009

referitoare la excepția de neconstituționalitate a dispozițiilor art. 216 din Codul penal
și ale art. 2781 alin. 2 și 8 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 216 din Codul penal și ale art. 2781 alin. 2 și 8
din Codul de procedură penală, excepție ridicată de Sorin
Scându în Dosarul nr. 27.006/212/2008 al Judecătoriei
Constanța — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 701/19.X.2009
C U R T E A,

având în vedere actele și lucrările dosarului, reține următoarele:
Prin Încheierea din 3 februarie 2009, pronunțată în Dosarul
nr. 27.006/212/2008, Judecătoria Constanța — Secția penală
a sesizat Curtea Constituțională cu excepția de
neconstituționalitate a dispozițiilor art. 216 din Codul penal
și ale art. 2781 alin. 2 și 8 din Codul de procedură penală.
Excepția a fost ridicată de Sorin Scându cu ocazia soluționării
plângerii împotriva unei ordonanțe de scoatere de sub urmărire
penală pentru săvârșirea infracțiunii prevăzute de art. 216 din
Codul penal.
În motivarea excepției de neconstituționalitate autorul
acesteia susține că art. 216 din Codul penal încalcă egalitatea
în drepturi, întrucât, spre deosebire de numeroase texte
incriminatorii din același cod, și anume art. 180, 181, 184, 192,
193, 195, 196, 210, 220, 305 și 307, nu prevede posibilitatea
înlăturării răspunderii penale ca efect al împăcării părților, deși
faptele penale prevăzute de dispozițiile legale amintite prezintă
același grad redus de pericol social sau chiar un grad de pericol
social mai ridicat, cum este cazul art. 181 din Codul penal.
Astfel, se creează o situație de discriminare a făptuitorilor vizați
de art. 216 din Codul penal față de cei vizați de art. 180, 181,
184, 192, 193, 195, 196, 210, 220, 305 și 307 din același cod,
fără să existe o justificare rațională și obiectivă.
De asemenea, consideră că prevederile art. 2781 alin. 2 din
Codul de procedură penală, potrivit cărora, în cazul în care
procurorul ierarhic superior nu soluționează plângerea în termen
de 20 de zile, persoana vătămată este ținută, sub sancțiunea
decăderii, să se adreseze instanței în termen de 20 de zile de la
expirarea termenului inițial de soluționare a plângerii de către
procurorul ierarhic superior, aduc atingere dreptului la un proces
echitabil, accesului liber la justiție și dreptului la un recurs efectiv,
întrucât aceste drepturi nu înseamnă numai posibilitatea de a te
adresa instanței de judecată, ci și de a beneficia de mijloace
adecvate ocrotirii dreptului încălcat.
Totodată, arată că art. 2781 alin. 8 din Codul de procedură
penală încalcă dreptul la un proces echitabil, accesul liber la
justiție și dreptul la un recurs efectiv, întrucât nu prevede
posibilitatea ca, în cazul în care prin actul de netrimitere în
judecată a fost aplicată o amendă administrativă sau s-a dispus
luarea unei măsuri de siguranță, judecătorul, admițând
plângerea, să se pronunțe numai asupra acestor aspecte.
Judecătoria Constanța — Secția penală apreciază că
excepția de neconstituționalitate este neîntemeiată. Astfel, arată
că art. 2781 alin. 2 din Codul de procedură penală nu aduce
atingere dispozițiilor din Legea fundamentală invocate de autorul
excepției. Menționează că legiuitorul a stabilit termenele de
formulare a plângerii împotriva soluțiilor de netrimitere în
judecată date de procuror, urmărind atât rezolvarea acestor
plângeri într-un termen rezonabil, cât și împiedicarea exercitării
abuzive a dreptului la petiție, după trecerea unui interval mare
de timp de la adoptarea soluției de către procuror. Face trimitere,
în acest sens, la deciziile Curții Constituționale nr. 598/2005,
nr. 232/2007 și nr. 904/2007.
Cu privire la dispozițiile art. 2781 alin. 8 din Codul de
procedură penală, instanța consideră că și acestea sunt
conforme cu prevederile constituționale invocate, din
interpretarea textului de lege criticat nerezultând interdicția ca
instanța, odată ce a admis plângerea și a reținut cauza spre
judecare, să diminueze cuantumul amenzii administrative
aplicate, dacă apreciază că acesta este excesiv.
În fine, referitor la critica de neconstituționalitate a dispozițiilor
art. 216 din Codul penal, arată că aceasta urmărește
completarea textului de lege criticat, în sensul introducerii unei
cauze care să înlăture răspunderea penală, aspect care
excedează competenței Curții Constituționale, ținând de
domeniul exclusiv al legiuitorului. Instanța apreciază însă că,

de lege ferenda, se impune ca, și în cazul altor infracțiuni decât
cele pentru care, în prezent, este consacrată legal posibilitatea
înlăturării răspunderii penale ca urmare a împăcării părților, să
intervină consacrarea legislativă a acestei cauze de înlăturare a
răspunderii penale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că dispozițiile art. 216 din
Codul penal și ale art. 2781 alin. 2 și 8 din Codul de procedură
penală sunt constituționale, întrucât nu încalcă prevederile din
Legea fundamentală invocate de autorul excepției. În acest
sens, face trimitere la deciziile Curții Constituționale
nr. 598/2005 și nr. 228/2006.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 216 din Codul penal și ale art. 2781 alin. 2 și 8 din
Codul de procedură penală, acestea din urmă fiind modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006. Textele de lege criticate au următorul cuprins:
— Art. 216 din Codul penal: ăFapta de a nu preda în termen
de 10 zile un bun găsit autorităților sau celui care l-a pierdut,
sau de a dispune de acel bun ca de al său, se pedepsește cu
închisoare de la o lună la 3 luni sau cu amendă.
Cu aceeași pedeapsă se sancționează și însușirea pe
nedrept a unui bun mobil ce aparține altuia, ajuns din eroare în
posesia făptuitorului.”;
— Art. 2781 alin. 2 și 8 din Codul de procedură penală: ăÎn
cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile. [...]
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.”

MONITORUL OFICIAL AL ROMÂNIEI, PARTEA I, Nr. 701/19.X.2009
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21 privind
accesul liber la justiție, precum și a prevederilor art. 6 referitoare
la dreptul la un proces echitabil și ale art. 13 privind dreptul la un
recurs efectiv din Convenția pentru apărarea drepturilor omului
și a libertăților fundamentale.
Examinând excepția de neconstituționalitate, Curtea
constată următoarele:
I. În ceea ce privește dispozițiile art. 216 din Codul penal și
ale art. 2781 alin. 8 din Codul de procedură penală, autorul
excepției solicită, în realitate, completarea textelor de lege
criticate, în sensul ca art. 216 din Codul penal să prevadă
înlăturarea răspunderii penale ca urmare a împăcării părților, iar
art. 2781 alin. 8 din Codul de procedură penală să reglementeze
posibilitatea ca, în cazul în care prin actul de netrimitere în
judecată a fost aplicată o amendă administrativă sau s-a dispus
luarea unei măsuri de siguranță, judecătorul, admițând
plângerea, să se pronunțe numai asupra acestor aspecte.
Asemenea solicitări nu intră, însă, în competența de soluționare
a Curții Constituționale, care, conform art. 2 alin. (3) din Legea

9

nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.
Prin urmare, excepția de neconstituționalitate a dispozițiilor
art. 216 din Codul penal și ale art. 2781 alin. 8 din Codul de
procedură penală va fi respinsă ca inadmisibilă.
II. Referitor la prevederile art. 2781 alin. 2 din Codul de
procedură penală, acestea au fost supuse, în numeroase
rânduri, controlului instanței de contencios constituțional, prin
raportare la aceleași dispoziții din Legea fundamentală și din
Convenția pentru apărarea drepturilor omului și a libertăților
fundamentale, invocate și în prezenta cauză, și față de critici
similare. În acest sens este, de exemplu, Decizia nr. 497 din
7 aprilie 2009, publicată în Monitorul Oficial al României, Partea I,
nr. 311 din 12 mai 2009, prin care Curtea a respins excepția de
neconstituționalitate a art. 2781 alin. 2 din Codul de procedură
penală.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziei menționate își păstrează valabilitatea
și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 216 din Codul penal și ale art. 2781
alin. 8 din Codul de procedură penală, excepție ridicată de Sorin Scându în Dosarul nr. 27.006/212/2008 al Judecătoriei Constanța —
Secția penală.
II. Respinge, ca fiind neîntemeiată, excepția de neconstituționalitate a dispozițiilor art. 2781 alin. 2 din Codul de procedură
penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.140
din 15 septembrie 2009

referitoare la excepția de neconstituționalitate a dispozițiilor art. 38518
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 38518 din Codul de procedură penală, excepție
ridicată de Constantin Borș în Dosarul nr. 1.582/287/2008 al
Judecătoriei Râmnicu Sărat.

La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că autorul excepției de
neconstituționalitate a transmis note scrise, prin care solicită
admiterea acesteia.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 29 ianuarie 2009, pronunțată în Dosarul
nr. 1.582/287/2008, Judecătoria Râmnicu Sărat a sesizat
Curtea Constituțională cu excepția de neconstituționalitate

10

MONITORUL OFICIAL AL ROMÂNIEI, PARTEA I, Nr. 701/19.X.2009

a dispozițiilor art. 38518 din Codul de procedură penală.
Excepția a fost ridicată de Constantin Borș cu ocazia rejudecării
plângerii împotriva unei ordonanțe de scoatere de sub urmărire
penală, plângere respinsă de instanța de fond ca tardiv
introdusă.
În motivarea excepției de neconstituționalitate autorul
acesteia susține că art. 38518 din Codul de procedură penală
încalcă accesul liber la justiție, dreptul la un proces echitabil,
principiul independenței judecătorilor și supunerii lor numai legii,
precum și dispozițiile constituționale referitoare la efectele
deciziilor Curții Constituționale, în măsura în care obligă instanța
de fond să respecte hotărârea instanței de recurs, deși aceasta
din urmă nu respectă decizia Curții Constituționale, care vizează
chiar litigiul dintre părți. Astfel, cu ocazia soluționării recursului
împotriva Sentinței nr. 106 din 28 martie 2007 a Judecătoriei
Râmnicu Sărat, prin care aceasta respinsese ca tardiv formulată
plângerea împotriva unei ordonanțe de scoatere de sub urmărire
penală, a fost invocată excepția de neconstituționalitate a
dispozițiilor art. 2781 alin. 2 din Codul de procedură penală, pe
motiv că termenul de introducere a plângerii la judecător
împotriva actelor procurorului de netrimitere în judecată ar trebui
să curgă tot de la comunicarea soluției procurorului ierarhic
superior și în cazul în care acesta din urmă a soluționat cauza
după expirarea termenului de 20 de zile prevăzut de art. 277 din
Codul de procedură penală. Deși, prin Decizia nr. 136 din
12 februarie 2008, Curtea Constituțională a respins excepția de
neconstituționalitate a dispozițiilor art. 2781 alin. 2 din Codul de
procedură penală ca fiind neîntemeiată, Tribunalul Buzău, prin
Decizia nr. 159 din 29 mai 2008, a admis recursul împotriva
sentinței mai sus menționate și a trimis cauza spre rejudecare
instanței de fond, obligând-o să încalce dispozițiile deciziei Curții
Constituționale care este definitivă și produce efecte obligatorii
între părți.
Judecătoria Râmnicu Sărat nu și-a exprimat opinia asupra
excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 38518 din
Codul de procedură penală sunt constituționale, întrucât nu
încalcă prevederile din Legea fundamentală invocate de autorul
excepției. Face trimitere, în acest sens, la deciziile Curții
Constituționale nr. 539/2004 și nr. 983/2007.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 38518 din Codul de procedură penală, având
următorul cuprins: ăInstanța de rejudecare trebuie să se
conformeze hotărârii instanței de recurs, în măsura în care
situația de fapt rămâne cea avută în vedere la soluționarea
recursului.
Când hotărârea este desființată numai cu privire la unele
fapte sau persoane, ori numai în ce privește latura penală sau
civilă, instanța de rejudecare se pronunță în limitele în care
hotărârea a fost casată.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1) și (3) referitoare la accesul liber la justiție și
la dreptul la un proces echitabil, ale art. 124 privind înfăptuirea
justiției și principiul independenței judecătorilor și supunerii lor
numai legii și ale art. 147 alin. (4) referitoare la efectele deciziilor
Curții Constituționale, precum și a prevederilor art. 6 paragraful 1
referitoare la dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că autorul acesteia critică, în realitate, modul de
aplicare a legii de către instanța de recurs. Eventualele greșeli
de aplicare a legii, la care face referire în motivarea excepției și
care constituie cauza nemulțumirii autorului excepției, nu pot
constitui însă motive de neconstituționalitate a dispozițiilor de
lege criticate și, prin urmare, nu pot fi cenzurate de instanța de
contencios constituțional, fiind de competența instanței de
judecată învestite cu soluționarea litigiului, respectiv a celor
ierarhic superioare în cadrul căilor de atac prevăzute de lege.
Prin urmare, excepția de neconstituționalitate va fi respinsă
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 38518 din Codul de procedură penală,
excepție ridicată de Constantin Borș în Dosarul nr. 1.582/287/2008 al Judecătoriei Râmnicu Sărat.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 701/19.X.2009

11

CURTEA CONSTITUȚIONALĂ

DECIZIA Nr. 1.148
din 15 septembrie 2009

referitoare la excepția de neconstituționalitate a dispozițiilor art. 1403 alin. 1 teza finală
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1403 alin. 1 din Codul de procedură penală,
excepție ridicată de Ciprian-Andrei Azoiței în Dosarul
nr. 10.137/99/2008 al Curții de Apel Iași — Secția penală și de
Ion Mihai în Dosarul nr. 1.564/312/2009 (număr în format vechi
326/2009) al Tribunalului Ialomița — Secția penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 914D/2009 și nr. 993D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 993D/2009 la Dosarul
nr. 914D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
făcând trimitere, în acest sens, la jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 9 ianuarie 2009, pronunțată în Dosarul
nr. 10.137/99/2008, Curtea de Apel Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 1403 alin. 1 din
Codul de procedură penală. Excepția a fost ridicată de
Ciprian-Andrei Azoiței cu ocazia soluționării recursului împotriva
unei încheieri de ședință prin care a fost respinsă cererea de
revocare a măsurii arestării preventive.
Prin Încheierea din 18 martie 2009, pronunțată în Dosarul
nr. 1.564/312/2009 (număr în format vechi 326/2009), Tribunalul
Ialomița — Secția penală a sesizat Curtea Constituțională
cu excepția de neconstituționalitate a dispozițiilor art. 1403
teza finală din Codul de procedură penală. Excepția a fost
ridicată de Ion Mihai cu ocazia soluționării recursului împotriva
unei încheieri de ședință prin care a fost respinsă cererea de
revocare a măsurii arestării preventive.
În motivarea excepției de neconstituționalitate autorii
acesteia susțin, în esență, că prevederile de lege criticate
încalcă egalitatea în drepturi, accesul liber la justiție, dreptul la
un proces echitabil, dreptul la două grade de jurisdicție în
materie penală, precum și dreptul oricărei persoane arestate sau
deținute de a introduce un recurs în fața unui tribunal, pentru ca
acesta să statueze într-un termen scurt asupra legalității deținerii

sale și să dispună eliberarea sa dacă deținerea este ilegală,
deoarece împiedică exercitarea oricărei căi de atac împotriva
încheierii prin care judecătorul respinge, în timpul urmăririi
penale, o cerere de revocare, înlocuire sau încetare de drept a
unei măsuri preventive.
Curtea de Apel Iași — Secția penală apreciază ca fiind
neîntemeiată excepția de neconstituționalitate.
Tribunalul Ialomița — Secția penală consideră că excepția
de neconstituționalitate este neîntemeiată, invocând, în acest
sens, Decizia Curții Constituționale nr. 1.139/2008.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 140 3
alin. 1 din Codul de procedură penală sunt constituționale,
deoarece nu contravin prevederilor din Legea fundamentală și
din Convenția pentru apărarea drepturilor omului și a libertăților
fundamentale invocate de autorul excepției. Face trimitere, în
acest sens, la deciziile Curții Constituționale nr. 486/2007,
nr. 1.139/2008 și nr. 72/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierilor de sesizare, obiectul excepției de
neconstituționalitate îl constituie prevederile art. 1403 alin. 1,
respectiv ale art. 1403 teza finală din Codul de procedură
penală. Din susținerile autorului excepției Ciprian-Andrei Azoiței,
consemnate în Încheierea de sesizare din 9 ianuarie 2009,
respectiv din notele scrise ale autorului excepției Ion Mihai și din
considerentele Încheierii de sesizare din 18 martie 2009, reiese,
însă, că aceștia critică, în realitate, teza finală a alin. 1 al
art. 1403 din Codul de procedură penală. Prin urmare, Curtea
urmează a se pronunța numai asupra constituționalității acestor
dispoziții legale, modificate prin Legea nr. 356/2006 pentru
modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006, care au
următorul cuprins: ă [...] Încheierea prin care judecătorul
respinge, în timpul urmăririi penale, revocarea, înlocuirea sau
încetarea de drept a măsurii preventive nu este supusă niciunei
căi de atac.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 16 referitoare la egalitatea în drepturi, ale art. 21 privind
accesul liber la justiție și dreptul la un proces echitabil, ale art. 129
cu privire la folosirea căilor de atac, precum și ale art. 20

12

MONITORUL OFICIAL AL ROMÂNIEI, PARTEA I, Nr. 701/19.X.2009

referitoare la tratatele internaționale privind drepturile omului,
raportate la prevederile art. 5 paragraful 4 referitoare la dreptul
oricărei persoane arestate sau deținute de a introduce un recurs
în fața unui tribunal, pentru ca acesta să statueze într-un termen
scurt asupra legalității deținerii sale și să dispună eliberarea sa
dacă deținerea este ilegală, din Convenția pentru apărarea
drepturilor omului și a libertăților fundamentale și ale art. 2
privind dreptul la două grade de jurisdicție în materie penală din
Protocolul nr. 7 la Convenție.
Examinând excepția de neconstituționalitate, Curtea
constată că dispozițiile art. 1403 alin. 1 teza finală din Codul de
procedură penală au mai fost supuse controlului de
constituționalitate prin raportare la aceleași texte din Legea

fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și față de critici similare. Astfel, prin Decizia nr. 779 din
7 noiembrie 2006, publicată în Monitorul Oficial al României,
Partea I, nr. 25 din 16 ianuarie 2007, și prin Decizia nr. 1.139
din 16 octombrie 2008, publicată în Monitorul Oficial al
României, Partea I, nr. 789 din 25 noiembrie 2008, Curtea a
respins excepția de neconstituționalitate a prevederilor de lege
criticate în prezenta cauză, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1403 alin. 1 teza finală din Codul de procedură penală,
excepție ridicată de Ciprian-Andrei Azoiței în Dosarul nr. 10.137/99/2008 al Curții de Apel Iași — Secția penală și de Ion Mihai în
Dosarul nr. 1.564/312/2009 (număr în format vechi 326/2009) al Tribunalului Ialomița — Secția penală.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

DECIZIA Nr. 1.155
din 17 septembrie 2009

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 2 din Codul de procedură
p e n a l ă , excepție ridicată de Neculai Anton în Dosarul
nr. 10.594/233/2008 al Judecătoriei Galați și de Societatea
Comercială ăProfi Rom Food” — S.R.L. din Timișoara în Dosarul
nr. 15.045/325/2008 al Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 592D/2009 și nr. 879D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.

Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 879D/2009 la Dosarul
nr. 592D/2009, care este primul înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, făcând trimitere, în acest sens, la
jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 2 februarie 2009, pronunțată în Dosarul
nr. 10.594/233/2008, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Neculai Anton cu ocazia soluționării
plângerii împotriva unei rezoluții de neîncepere a urmăririi
penale.
Prin Încheierea din 9 martie 2009, pronunțată în Dosarul
nr. 15.045/325/2008, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Societatea Comercială ăProfi Rom

MONITORUL OFICIAL AL ROMÂNIEI, PARTEA I, Nr. 701/19.X.2009
Food” — S.R.L. din Timișoara cu ocazia soluționării plângerii
împotriva unei ordonanțe de scoatere de sub urmărire penală.
În motivarea excepției de neconstituționalitate autorii
acesteia susțin că prevederile art. 2781 alin. 2 din Codul de
procedură penală încalcă egalitatea în drepturi, accesul liber la
justiție, dreptul la un proces echitabil și la folosirea căilor de atac,
întrucât instituie un termen incert pentru exercitarea unei căi de
atac, având în vedere că, în situația expedierii prin poștă a
plângerii, petentul nu cunoaște momentul primirii acesteia de
către procurorul ierarhic superior, astfel încât, în cazul în care
procurorul ierarhic superior nu soluționează plângerea în termen
de 20 de zile, persoana vătămată este ținută, sub sancțiunea
decăderii, să se adreseze instanței în termen de 20 de zile de la
expirarea termenului inițial de soluționare a plângerii de către
procurorul ierarhic superior, în condițiile în care persoana
vătămată nu cunoaște data de la care curge acest termen de
20 de zile înăuntrul căruia se poate adresa instanței, deoarece
nu cunoaște momentul la care a expirat termenul inițial de 20 de
zile, care nu coincide cu 20 de zile de la data depunerii plângerii.
Persoana vătămată este, astfel, sancționată pentru culpa
procurorului ierarhic superior, în condițiile în care textul de lege
criticat nu prevede nicio sancțiune pentru acesta din urmă.
Judecătoria Galați consideră că excepția de
neconstituționalitate este neîntemeiată, întrucât textul de lege
criticat nu încalcă prevederile art. 1 alin. (3), art. 16 și 21 din
Legea fundamentală invocate de autorul excepției. Face
trimitere, în acest sens, la Decizia Curții Constituționale
nr. 1.042/2008.
Judecătoria Timișoara apreciază ca neîntemeiată critica de
neconstituționalitate, întrucât prevederile art. 2781 alin. 2 din
Codul de procedură penală nu contravin dispozițiilor din Legea
fundamentală invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 2781 alin. 2
din Codul de procedură penală sunt constituționale, întrucât nu
aduc nicio atingere dispozițiilor Legii fundamentale privind
egalitatea în drepturi, accesul liber la justiție, dreptul la un proces
echitabil și la folosirea căilor de atac. Invocă, în acest sens,
deciziile Curții Constituționale nr. 598/2005, nr. 232/2007 și
nr. 667/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorul-

13

raportor, concluziile procurorului, dispozițiile de lege criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 2 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul conținut: ăÎn
cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (3) cu privire la statul român, ale art. 16 referitoare la
egalitatea în drepturi, ale art. 21 privind accesul liber la justiție
și dreptul la un proces echitabil și ale art. 129 referitoare la
folosirea căilor de atac.
Examinând excepția de neconstituționalitate, Curtea
constată că dispozițiile art. 2781 alin. 2 din Codul de procedură
penală au fost supuse, în numeroase rânduri, controlului
instanței de contencios constituțional, care s-a pronunțat asupra
unor critici similare celor formulate în prezenta cauză. În acest
sens sunt, de exemplu, Decizia nr. 825 din 8 iulie 2008, publicată
în Monitorul Oficial al României, Partea I, nr. 587 din 5 august
2008, și Decizia nr. 497 din 7 aprilie 2009, publicată în Monitorul
Oficial al României, Partea I, nr. 311 din 12 mai 2009, prin care
Curtea Constituțională a respins excepția de neconstituționalitate a prevederilor art. 2781 alin. 2 din Codul de procedură
penală.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.
Eventualele abuzuri ale organelor de urmărire penală sau
întârzierile în soluționarea plângerilor adresate acestora, la care
se face referire în motivarea excepției și care constituie, în
realitate, cauza nemulțumirii autorilor excepției, nu pot constitui
motive de neconstituționalitate a textului de lege criticat și, prin
urmare, nu pot fi cenzurate de instanța de contencios
constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 2 din Codul de procedură penală, excepție ridicată
de Neculai Anton în Dosarul nr. 10.594/233/2008 al Judecătoriei Galați și de Societatea Comercială ăProfi Rom Food” — S.R.L.
din Timișoara în Dosarul nr. 15.045/325/2008 al Judecătoriei Timișoara.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

14

MONITORUL OFICIAL AL ROMÂNIEI, PARTEA I, Nr. 701/19.X.2009
CURTEA CONSTITUȚIONALĂ

DECIZIA Nr. 1.159
din 17 septembrie 2009

referitoare la excepția de neconstituționalitate a dispozițiilor art. 35 alin. (2) și art. 101 alin. (1)
pct. 18 din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 35 și art. 101 alin. (1) pct. 18 din Ordonanța de
urgență a Guvernului nr. 195/2002 privind circulația pe drumurile
publice, excepție invocată de Alexandru Florin Saon în Dosarul
nr. 6.891/299/2008 al Tribunalului București — Secția a IX-a
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile Legii
fundamentale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 16 februarie 2009, pronunțată în Dosarul
nr. 6.891/299/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 35 și art. 101 alin. (1) pct. 18 din Ordonanța
de urgență a Guvernului nr. 195/2002 privind circulația pe
drumurile publice, excepție invocată de Alexandru Florin Saon.
În motivarea excepției de neconstituționalitate se susține,
în esență, că prevederile criticate sancționează conducătorul
auto în cazul neprezentării poliței RCA, chiar dacă la data
sancționării aceasta există, fiind încheiată cu mult timp înainte
de întocmirea procesului-verbal. Neprezentarea unui document
în momentul în care este solicitat de un organ al statului nu
presupune că acel document nu există.
Tribunalul București — Secția a IX-a contencios
administrativ și fiscal nu și-a exprimat opinia asupra excepției
de neconstituționalitate invocată în cauză, apreciind doar că
sunt întrunite condițiile prevăzute de art. 29 din Legea
nr. 47/1992, care stabilește condițiile de admisibilitate a sesizării
Curții.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și ale 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 35 și art. 101
alin. (1) pct. 18 din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, cu modificările și completările ulterioare. Din examinarea
susținerilor autorului excepției rezultă că se critică dispozițiile
art. 35 alin. (2) și art. 101 alin. (1) pct. 18 din Ordonanța de
urgență a Guvernului nr. 195/2002, astfel încât Curtea urmează
să se pronunțe asupra acestor texte de lege, având următorul
cuprins:
— Art. 35 alin. (2): ăParticipanții la trafic sunt obligați ca, la
cererea polițistului rutier, să înmâneze acestuia documentul de
identitate sau, după caz, permisul de conducere, documentul de
înmatriculare ori de înregistrare a vehiculului condus,
documentele referitoare la bunurile transportate, precum și alte
documente prevăzute de lege.”;
— Art. 101 alin. (1) pct. 18: ăConstituie contravenții și se
sancționează cu amenda prevăzută în clasa a III-a de sancțiuni
următoarele fapte săvârșite de persoane fizice: [...]
18. nerespectarea obligației conducătorului de vehicul de a
avea asupra sa documentele prevăzute la art. 35 alin. (2).”
Dispozițiile constituționale invocate în susținerea excepției
sunt cele ale art. 23, cu raportare la dispozițiile art. 6 paragraful 2
din Convenția pentru apărarea drepturilor omului și a libertăților
fundamentale și art. 11 din Declarația Universală a Drepturilor
Omului, texte care reglementează prezumția de nevinovăție.
Examinând excepția de neconstituționalitate, astfel cum a fost
formulată, Curtea constată că aceasta este neîntemeiată. Astfel,
stabilirea unei contravenții și sancționarea acesteia cu amendă
reprezintă o opțiune legitimă a legiuitorului, care, cu referire la
prevederile din ordonanța de urgență criticată, exprimă
preocuparea statului pentru asigurarea desfășurării fluente și în
siguranță a circulației pe drumurile publice, precum și ocrotirea
vieții, integrității corporale și a sănătății persoanelor participante
la trafic sau aflate în zona drumului public, protecția drepturilor
și intereselor legitime ale persoanelor respective, a proprietății
publice și private, precum și a mediului. De altfel, criticile
formulate pornesc de la o interpretare eronată a textelor legale
ce fac obiectul excepției. Astfel, fapta sancționată
contravențional prin art. 101 alin. (1) pct. 18 din Ordonanța de
urgență a Guvernului nr. 195/2002 constă în nerespectarea
obligației conducătorului de vehicul de a avea asupra sa
documentele prevăzute de lege, iar nu nerespectarea obligațiilor
referitoare la întocmirea unor documente, cum ar fi, de exemplu,
încheierea asigurării obligatorii pentru răspundere civilă în caz
de pagube produse terților prin accidente de circulație.

MONITORUL OFICIAL AL ROMÂNIEI, PARTEA I, Nr. 701/19.X.2009

15

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 35 alin. (2) și art. 101 alin. (1) pct. 18 din Ordonanța de
urgență a Guvernului nr. 195/2002 privind circulația pe drumurile publice, excepție invocată de Alexandru Florin Saon în Dosarul
nr. 6.891/299/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta
CURTEA CONSTITUȚIONALĂ

DECIZIA Nr. 1.165
din 17 septembrie 2009

referitoare la excepția de neconstituționalitate a dispozițiilor art. 821 din Legea nr. 161/2003
privind unele măsuri pentru asigurarea transparenței în exercitarea demnităților publice,
a funcțiilor publice și în mediul de afaceri, prevenirea și sancționarea corupției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor ăart. 861” din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției, excepție invocată de
Alexandru Rusu, prin apărătorul ales, în Dosarul nr. 78/838/2007
al Tribunalului Galați — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent învederează că autorul excepției a
depus la dosar concluzii scrise în susținerea excepției de
neconstituționalitate.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât motivarea excepției s-a realizat ulterior sesizării Curții
Constituționale cu excepția invocată în cauză.
C U R T E A,

având în vedere actele și lucrările dosarului, reține următoarele:
Prin Încheierea din 16 ianuarie 2009, pronunțată în Dosarul
nr. 78/838/2007, Tribunalul Galați — Secția penală a sesizat
Curtea Constituțională cu excepția de neconstituționalitate
dispozițiilor ăart. 861 din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției.” Excepția a fost
invocată de Alexandru Rusu, prin apărătorul ales, Mihail Boldea,
în contextul în care, în cauză, reprezentantul Ministerului Public
a apreciat că, având în vedere calitatea apărătorului (deputat în
legislatura 2008—2012), acesta nu va mai putea acorda
asistență juridică părții.

În motivarea excepției de neconstituționalitate se invocă
o serie de dispoziții constituționale, fără a motiva încălcarea
acestora.
Tribunalul Galați — Secția penală apreciază că excepția
de neconstituționalitate este neîntemeiată. Interdicția prevăzută
de normele criticate este în concordanță cu art. 16 alin. (3) din
Constituție, care prevede că funcțiile și demnitățile publice, civile
sau militare, pot fi ocupate, în condițiile legii, de persoane care
au cetățenia română și domiciliul în țară.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale. Se face referire și la jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției, potrivit dispozitivului încheierii de
sesizare, îl constituie art. 861 din Legea nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției. Din examinarea
considerentelor încheierii de sesizare se constată însă că
excepția privește dispozițiile art. 821 din același act normativ,
astfel încât Curtea urmează să se pronunțe asupra acestui text
legal, care are următorul cuprins:
— Art. 821: ă(1) Deputatul sau senatorul care, pe durata
exercitării mandatului de parlamentar, dorește să exercite și

16

MONITORUL OFICIAL AL ROMÂNIEI, PARTEA I, Nr. 701/19.X.2009

profesia de avocat nu poate să pledeze în cauzele ce se judecă
de către judecătorii sau tribunale și nici nu poate acorda
asistență juridică la parchetele de pe lângă aceste instanțe.
(2) Deputatul sau senatorul aflat în situația prevăzută la
alin. (1) nu poate acorda asistență juridică învinuiților sau
inculpaților și nici nu îi poate asista în instanțe în cauzele penale
privind:
a) infracțiunile de corupție, infracțiunile asimilate infracțiunilor
de corupție, infracțiunile în legătură directă cu infracțiunile de
corupție, precum și infracțiunile împotriva intereselor financiare
ale Comunităților Europene, prevăzute în Legea nr. 78/2000
pentru prevenirea, descoperirea și sancționarea faptelor de
corupție, cu modificările și completările ulterioare;
b) infracțiunile prevăzute în Legea nr. 143/2000 privind
combaterea traficului și consumului ilicit de droguri, cu
modificările și completările ulterioare;
c) infracțiunile privind traficul de persoane și infracțiunile în
legătură cu traficul de persoane, prevăzute în Legea nr. 678/2001
privind prevenirea și combaterea traficului de persoane, cu
modificările și completările ulterioare;
d) infracțiunea de spălare a banilor, prevăzută în Legea
nr. 656/2002 pentru prevenirea și sancționarea spălării banilor,
cu modificările ulterioare;
e) infracțiunile contra siguranței statului, prevăzute în
art. 155—173 din Codul penal;
f) infracțiunile care împiedică înfăptuirea justiției, prevăzute în
art. 259—272 din Codul penal;
g) infracțiunile contra păcii și omenirii, prevăzute în art. 356—
361 din Codul penal.
(3) Deputatul sau senatorul aflat în situația prevăzută la
alin. (1) nu poate să pledeze în cauzele civile sau comerciale
împotriva statului, a autorităților sau instituțiilor publice, a
companiilor naționale ori a societăților naționale în care acestea

sunt părți. De asemenea, nu poate să pledeze în procese
intentate statului român, în fața instanțelor internaționale.
(4) Prevederile alin. (1)—(3) nu se aplică în cauzele în care
avocatul este parte în proces sau acordă asistență ori
reprezentare soțului sau rudelor până la gradul IV inclusiv.”
Se arată că acest text de lege încalcă dispozițiile
constituționale ale art. 16 — Egalitatea în drepturi, art. 21 —
Accesul liber la justiție și art. 24 — Dreptul la apărare, fără a se
motiva în ce constă contradicția relevată.
Examinând excepția de neconstituționalitate, astfel cum a
fost formulată, Curtea constată că aceasta este nemotivată,
contrar dispozițiilor art. 10 alin. (2) din Legea nr. 47/1992, potrivit
cărora ăSesizările trebuie făcute în formă scrisă și motivate”.
Simpla enumerare în sprijinul excepției a unor prevederi
constituționale pretins încălcate nu este de natură să satisfacă
exigența impusă de textul legal citat, sens în care Curtea s-a
mai pronunțat prin numeroase decizii, de exemplu, Decizia nr.
627 din 29 mai 2008, publicată în Monitorul Oficial al României,
Partea I, nr. 555 din 23 iulie 2008, Decizia nr. 517 din 8 mai
2008, publicată în Monitorul Oficial al României, Partea I, nr. 412
din 2 iunie 2008, Decizia nr. 245 din 19 februarie 2009, publicată
în Monitorul Oficial al României, Partea I, nr. 166 din 17 martie
2009.
Faptul că ulterior, prin concluziile scrise depuse la dosarul
cauzei, se procedează la motivarea excepției de
neconstituționalitate, nu este de natură să înlăture aplicabilitatea
art. 10 alin. (2) din Legea nr. 47/1992, deoarece ăcadrul
procesual specific excepției de neconstituționalitate rezultă din
încheierea de sesizare și din motivarea scrisă a autorului, iar
aceasta din urmă nu poate fi completată în fața Curții
Constituționale cu elemente noi, ce nu au fost puse în discuția
părților în fața instanței de judecată.” (Decizia nr. 517 din 8 mai
2008, anterior menționată).

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 821 din Legea nr. 161/2003 privind
unele măsuri pentru asigurarea transparenței în exercitarea demnităților publice, a funcțiilor publice și în mediul de afaceri,
prevenirea și sancționarea corupției, excepție invocată de Alexandru Rusu, prin apărătorul ales, în Dosarul nr. 78/838/2007 al
Tribunalului Galați — Secția penală.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 701/19.X.2009 conține 16 pagini.

Prețul: 3,20 lei

&JUYDGY|434233]
ISSN 1453—4495

