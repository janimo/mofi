PARTEA I

Anul 177 (XXI) — Nr. 867

Vineri, 11 decembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.532. — Hotărâre privind unele măsuri necesare bunei
organizări și desfășurări a alegerilor parțiale în
Colegiul uninominal pentru alegerea Camerei
Deputaților nr. 1 din Circumscripția Electorală nr. 42 —
Municipiul București, din data de 17 ianuarie 2010....

2–11

ACTE ALE CURȚII EUROPENE
A DREPTURILOR OMULUI
Hotărârea din 4 noiembrie 2008 în Cauza Dinu împotriva
României și Franței ....................................................

12–16

2

MONITORUL OFICIAL AL ROMÂNIEI, PARTEA I, Nr. 867/11.XII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind unele măsuri necesare bunei organizări și desfășurări a alegerilor parțiale
în Colegiul uninominal pentru alegerea Camerei Deputaților nr. 1
din Circumscripția Electorală nr. 42 — Municipiul București, din data de 17 ianuarie 2010
În temeiul art. 108 din Constituția României, republicată, al art. 34 alin. (1), art. 48 alin. (16), art. 68 alin. (2), art. 69 alin. (1)
și (2) și al art. 72 alin. (2) din Legea nr. 35/2008 pentru alegerea Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor locali, cu modificările și completările ulterioare,
Guvernul României adoptă prezenta hotărâre.
Art. 1. — (1) Cu cel puțin 18 zile înainte de data alegerilor,
prefectul municipiului București și președintele Tribunalului
București întocmesc listele cuprinzând persoanele care pot fi
desemnate, potrivit legii, președinți ai birourilor electorale ale
secțiilor de votare și locțiitori ai acestora.
(2) Cu cel puțin 15 zile înainte de data alegerilor, prefectul
municipiului București centralizează listele prevăzute la alin. (1)
și le transmite spre avizare, prin poșta electronică, Autorității
Electorale Permanente, în formatul solicitat de aceasta.
(3) Avizul Autorității Electorale Permanente se comunică
prefectului municipiului București și președintelui Tribunalului
București până cel mai târziu cu 3 zile înaintea desemnării
președinților birourilor electorale ale secțiilor de votare și a
locțiitorilor acestora.
Art. 2. — (1) Ministerul Administrației și Internelor dispune
măsuri pentru asigurarea ordinii și liniștii publice în raza
teritorială a Circumscripției Electorale nr. 42 — Municipiul
București, Colegiul uninominal pentru alegerea Camerei
Deputaților nr. 1, pe întreaga perioadă electorală și, în mod
deosebit, în ziua votării, precum și în zilele care premerg și
succedă acestei zile.
(2) Ministerul Administrației și Internelor asigură paza secțiilor
de votare și a dosarelor întocmite de birourile electorale ale
secțiilor de votare, pe timpul transportului acestora la Biroul
Electoral de Circumscripție al Municipiului București, respectiv la
Biroul Electoral Central, precum și paza pe timpul tipăririi,
transportului și depozitării buletinelor de vot și celorlalte
materiale necesare votării.
(3) Cu cel puțin 5 zile înainte de data alegerilor, Ministerul
Administrației și Internelor asigură confecționarea ștampilelor cu
mențiunea ăVOTAT”. Ștampilele cu mențiunea ăVOTAT” se
distribuie birourilor electorale ale secțiilor de votare prin
intermediul prefectului municipiului București.
Art. 3. — (1) Ministerul Administrației și Internelor, prin
structura teritorială a Direcției pentru Evidența Persoanelor și
Administrarea Bazelor de Date din municipiul București, asigură
selectarea și prelucrarea datelor privind cetățenii cu drept de
vot, tipărirea listelor electorale permanente și a copiilor de pe
listele electorale permanente, precum și dotarea cu
echipamente și tehnică de calcul necesare desfășurării acestor
activități.
(2) Listele electorale suplimentare și alte tipizate necesare
votării se asigură de către Instituția Prefectului Municipiului
București.
(3) Instituția Prefectului Municipiului București asigură hârtia
pentru tipărirea buletinelor de vot, precum și imprimarea
acestora.
(4) Instituția Prefectului Municipiului București asigură
confecționarea ștampilei Biroului Electoral de Circumscripție al

Municipiului București și a ștampilelor de control ale birourilor
electorale ale secțiilor de votare.
(5) Instituția Prefectului Municipiului București asigură
achiziționarea tușului, tușierelor și a celorlalte materiale
necesare votării.
(6) Pentru dotarea secțiilor de votare, primarul sectorului 1 va
utiliza bunurile materiale recuperate de la alegerile anterioare și
aflate în stare bună. Acolo unde bunurile materiale necesare
dotării materiale corespunzătoare a secțiilor de votare nu se pot
recupera, se vor achiziționa unele noi de către Instituția
Prefectului Municipiului București.
(7) Instituția Prefectului Municipiului București asigură
transportul și distribuirea materialelor, documentelor și tipizatelor
prevăzute de lege pentru desfășurarea procesului electoral.
(8) Prefectul municipiului București stabilește un grafic de
distribuire a buletinelor de vot și a celorlalte materiale necesare
votării, în funcție de asigurarea condițiilor de păstrare în
siguranță a acestora, cu respectarea prevederilor legale.
(9) În situația în care prefectul municipiului București este în
imposibilitate de a-și exercita atribuțiile, precum și în cazurile în
care această funcție este vacantă, unul dintre subprefecți
asigură îndeplinirea sarcinilor ce îi revin acestuia, potrivit legii, în
vederea organizării și desfășurării corespunzătoare a alegerilor.
Art. 4. — În perioada desfășurării alegerilor, Autoritatea
Electorală Permanentă va acorda sprijin de specialitate
prefectului municipiului București și primarului sectorului 1, în
vederea realizării la termen și în condiții corespunzătoare a
sarcinilor ce le revin în organizarea și desfășurarea alegerilor
parlamentare parțiale.
Art. 5. — (1) Autoritatea Electorală Permanentă asigură
sediul corespunzător pentru desfășurarea activității Biroului
Electoral Central.
(2) Dotarea tehnică și materială a Biroului Electoral Central
se asigură de către Autoritatea Electorală Permanentă.
(3) Autoritatea Electorală Permanentă asigură personalul
tehnic auxiliar necesar funcționării Biroului Electoral Central.
Personalul tehnic auxiliar necesar funcționării Biroului Electoral
de Circumscripție al Municipiului București se asigură de către
Instituția Prefectului Municipiului București împreună cu
Autoritatea Electorală Permanentă.
(4) Serviciul de Telecomunicații Speciale asigură, la
solicitarea Autorității Electorale Permanente, serviciile și
echipamentele de comunicații speciale, închirierea de la
operatorii publici a elementelor de infrastructură pentru servicii
de comunicații, pentru crearea de aplicații specifice și
funcționarea sistemului de colectare a datelor privind
participarea la vot, necesare Biroului Electoral Central și Biroului
Electoral de Circumscripție al Municipiului București.

MONITORUL OFICIAL AL ROMÂNIEI, PARTEA I, Nr. 867/11.XII.2009
(5) Prefectul Municipiului București și primarul general al
Municipiului București asigură sediul, dotarea și condițiile
corespunzătoare pentru funcționarea Biroului Electoral de
Circumscripție al Municipiului București.
Art. 6. — (1) Institutul Național de Statistică asigură, la
cererea Autorității Electorale Permanente, sistemul informațional
utilizat pentru constatarea rezultatelor alegerilor parlamentare
parțiale.
(2) Institutul Național de Statistică asigură, la cererea
Autorității Electorale Permanente, editarea și tipărirea
proceselor-verbale pentru constatarea rezultatelor alegerilor.
Art. 7. — (1) Autoritatea Electorală Permanentă asigură, cu
sprijinul prefectului municipiului București, instruirea membrilor
birourilor electorale și a celorlalți participanți la alegeri cu privire
la sarcinile ce le revin în vederea organizării și desfășurării în
bune condiții a alegerilor.
(2) În scopul asigurării instruirii și îndrumării eficiente a
membrilor birourilor electorale și a celorlalți participanți la
procesul electoral, Autoritatea Electorală Permanentă poate
realiza publicații, materiale, broșuri și acțiuni de informare a
participanților la procesul electoral. Publicațiile pot cuprinde
variante actualizate ale reglementărilor legale privind alegerea
Camerei Deputaților și a Senatului din anul 2008.
(3) Autoritatea Electorală Permanentă stabilește organizațiile
neguvernamentale care îndeplinesc condițiile legale pentru
desemnarea de observatori interni la alegeri, acreditează
reprezentanții presei scrise, ai radioului și televiziunilor din
România, precum și observatorii străini și delegații mass-mediei
străini, la propunerea Ministerului Afacerilor Externe.
Art. 8. — Pentru organizarea și desfășurarea procesului
electoral, consumul de carburanți și cheltuielile cu telefoanele
efectuate de autoritățile administrației publice implicate în
organizarea alegerilor se suplimentează cu 50% față de
normativele în vigoare, în perioada desfășurării acestora.
Art. 9. — (1) Se aprobă bugetul necesar pentru pregătirea,
organizarea și desfășurarea alegerilor parțiale pentru Camera
Deputaților din data de 17 ianuarie 2010, în cuantumul prevăzut
în anexa nr. 1.
(2) Sumele prevăzute la alin. (1) se asigură din bugetele
ordonatorilor principali de credite pe anul 2010.
(3) Se autorizează ordonatorii principali de credite prevăzuți
în anexa nr. 1 să efectueze angajamente legale în anul 2009 cu
termen de plată în anul 2010 pentru achiziții de bunuri și servicii,
în limita sumelor prevăzute în anexa nr. 1 la titlul ăBunuri și
servicii”.
Art. 10. — (1) Pe toată perioada exercitării atribuțiilor privind
organizarea și desfășurarea alegerilor parlamentare parțiale
pentru Camera Deputaților din data de 17 ianuarie 2010,
instituțiile la care sunt angajați membrii birourilor electorale,
statisticienii, informaticienii și personalul tehnic auxiliar le
asigură acestora drepturile salariale cuvenite, potrivit legii.
(2) Pentru membrii Biroului Electoral Central, începând cu
data încheierii procesului-verbal de învestire, se acordă o
indemnizație de 66 lei pe zi de activitate, care se suportă din
bugetul Autorității Electorale Permanente, potrivit art. 9 alin. (2).
(3) Personalul tehnic auxiliar care participă la executarea
operațiunilor generate de activitatea de la Biroul Electoral
Central primește o indemnizație de 50 lei pe zi de activitate, care
se suportă din bugetul Autorității Electorale Permanente, potrivit
art. 9 alin. (2).
(4) Membrii Biroului Electoral de Circumscripție al
Municipiului București beneficiază de o indemnizație de 66 lei
pe zi de activitate. Statisticienii, informaticienii și personalul
tehnic auxiliar care participă la efectuarea operațiunilor generate
de activitatea acestui birou electoral primesc o indemnizație de
50 lei pe zi de activitate.
(5) Președinții și locțiitorii birourilor electorale ale secțiilor de
votare beneficiază de o indemnizație de 66 lei pe zi de activitate,

3

dar nu mai mult de 3 zile. Membrii birourilor electorale ale
secțiilor de votare beneficiază de o indemnizație de 66 lei pe zi
de activitate, dar nu mai mult de 3 zile.
(6) Membrilor Biroului Electoral Central, statisticienilor,
informaticienilor și personalului tehnic auxiliar al acestuia care
participă la realizarea operațiunilor legate de desfășurarea
alegerilor parțiale pentru Camera Deputaților din data de
17 ianuarie 2010, precum și personalului Ministerului
Administrației și Internelor care este în misiune de pază la acest
birou li se asigură în fiecare zi de activitate 8 lei de persoană
pentru băuturi răcoritoare, cafea, gustări. Aceste cheltuieli se
suportă din fondurile alocate Autorității Electorale Permanente,
potrivit art. 9 alin. (2).
(7) Membrilor Biroului Electoral de Circumscripție al
Municipiului București, precum și statisticienilor, informaticienilor
și personalului tehnic auxiliar al acestora care participă la
realizarea operațiunilor legate de desfășurarea alegerilor
parțiale pentru Camera Deputaților din data de 17 ianuarie 2010,
precum și personalului Ministerului Administrației și Internelor
care este în misiune de pază la acest birou li se asigură în
fiecare zi de activitate 8 lei de persoană pentru băuturi
răcoritoare, cafea, gustări.
(8) Membrilor birourilor electorale ale secțiilor de votare și
personalului Ministerului Administrației și Internelor care este în
misiune de pază la aceste birouri li se asigură, în ziua votării,
8 lei de persoană pentru băuturi răcoritoare, cafea, gustări.
(9) Plata indemnizațiilor prevăzute la alin. (4) și (5) se face pe
baza listelor de prezență avizate de președinții birourilor
electorale. Pentru membrii Biroului Electoral Central și
personalul tehnic auxiliar al acestuia, plata indemnizațiilor
prevăzute la alin. (2) și (3) se face numai în cazul depășirii
duratei zilnice normale a timpului de muncă cu cel puțin 2 ore pe
zi, precum și pentru zilele de repaos săptămânal și sărbătoare
legală.
(10) Veniturile din indemnizațiile prevăzute la alin. (2)—(5)
se impozitează conform prevederilor legale în vigoare.
(11) Prin zi de activitate se înțelege munca desfășurată pe
parcursul unei zile calendaristice, indiferent de numărul de ore
prestate, dar nu mai puțin de 6 ore pe zi.
(12) Plata indemnizațiilor prevăzute la alin. (4) și (5) și a
cheltuielilor de protocol prevăzute la alin. (7) și (8) se asigură
din bugetul Instituției Prefectului Municipiului București.
Art. 11. — Ordonatorii de credite răspund de utilizarea
corespunzătoare a sumelor puse la dispoziție pentru procesul
electoral.
Art. 12. — În termen de cel mult 60 de zile de la publicarea
rezultatului alegerilor în Monitorul Oficial al României, Partea I,
autoritățile administrației publice centrale și Instituția Prefectului
Municipiului București, cărora le-au fost alocate fonduri potrivit
anexei nr. 1, comunică Autorității Electorale Permanente situația
sumelor alocate și cheltuielilor efectuate, separat pe cheltuieli
de personal, materiale și de capital, în vederea întocmirii
raportului prevăzut la art. 65 alin. (1) lit. k) din Legea nr. 35/2008
pentru alegerea Camerei Deputaților și a Senatului și pentru
modificarea și completarea Legii nr. 67/2004 pentru alegerea
autorităților administrației publice locale, a Legii administrației
publice locale nr. 215/2001 și a Legii nr. 393/2004 privind
Statutul aleșilor locali, cu modificările și completările ulterioare.
Art. 13. — (1) La alegerile parlamentare parțiale pentru
Camera Deputaților din data de 17 ianuarie 2010, cetățenii cu
drept de vot, posesori de cărți de identitate, eliberate potrivit
Ordonanței de urgență a Guvernului nr. 97/2005 privind
evidența, domiciliul, reședința și actele de identitate ale
cetățenilor români, aprobată cu modificări și completări prin
Legea nr. 290/2005, cu modificările și completările ulterioare, își
exercită dreptul de vot pe baza acestora. După exercitarea
votului, pe versoul cărții de identitate se aplică un timbru
autocolant cu mențiunea ăVotat CDp” și data scrutinului.

4

MONITORUL OFICIAL AL ROMÂNIEI, PARTEA I, Nr. 867/11.XII.2009

(2) Forma și conținutul timbrului autocolant sunt prevăzute
în anexa nr. 2.
(3) Timbrul autocolant trebuie să asigure aderarea perfectă
pe cartea de identitate, astfel încât să nu poată fi detașat fără a
se produce deteriorarea acesteia.
Art. 14. — (1) Achiziționarea timbrelor autocolante prevăzute
la art. 13 alin. (1) se asigură, potrivit prevederilor legale în
vigoare, de către Instituția Prefectului Municipiului București, cu
avizul Ministerului Administrației și Internelor.
(2) Timbrele autocolante se predau președintelui Biroului
Electoral de Circumscripție al Municipiului București de către
prefectul municipiului București, pe bază de proces-verbal, cu
cel puțin 5 zile înainte de data alegerilor parlamentare parțiale.
(3) Președintele Biroului Electoral de Circumscripție al
Municipiului București, cu sprijinul prefectului municipiului
București, predă, pe bază de proces-verbal, primarului
sectorului 1 al municipiului București timbrele autocolante, până
cel mai târziu cu 3 zile înainte de data alegerilor.
(4) Primarul sectorului 1 al municipiului București predă
timbrele autocolante, pe bază de proces-verbal, președinților
birourilor electorale ale secțiilor de votare, până cel mai târziu în
preziua alegerilor.
(5) După încheierea votării, președinții birourilor electorale
ale secțiilor de votare predau primarului sectorului 1 al
municipiului București timbrele autocolante neutilizate.
(6) După publicarea rezultatului alegerilor în Monitorul Oficial
al României, Partea I, primarul sectorului 1 al municipiului
București predă timbrele autocolante nefolosite în vederea topirii
de către operatorii economici specializați.
Art. 15. — Timbrele autocolante au același format pentru
întreaga circumscripție electorală, se imprimă cu litere de
aceeași mărime, cu aceleași caractere și cu aceeași cerneală,
într-un număr mai mare cu 10% decât cel al alegătorilor posesori
de cărți de identitate.
Art. 16. — În vederea distribuirii timbrelor autocolante pentru
secțiile de votare din Circumscripția Electorală nr. 42 —
Municipiul București, Colegiul uninominal pentru alegerea
Camerei Deputaților nr. 1, structura teritorială a Direcției pentru
Evidența Persoanelor și Administrarea Bazelor de Date din
cadrul Ministerului Administrației și Internelor comunică
prefectului municipiului București, până cel mai târziu cu 8 zile
înainte de data alegerilor, numărul alegătorilor care dețin cărți
de identitate, înscriși în copiile de pe listele electorale
permanente, pe fiecare secție de votare.
Art.17. — Ministerul Administrației și Internelor furnizează
datele prevăzute la art. 16 în mod gratuit, în condițiile prevăzute
de art. 10 alin. (6) lit. f) din Ordonanța de urgență a Guvernului
nr. 97/2005, aprobată cu modificări și completări prin Legea
nr. 290/2005, cu modificările și completările ulterioare.

Art. 18. — Se aprobă modelul copiei de pe lista electorală
permanentă, modelul listei electorale suplimentare, modelul
extrasului de pe copia listei electorale permanente sau de pe
lista electorală suplimentară, modelul declarației de acceptare a
candidaturii, modelul declarației de renunțare la candidatură,
modelul propunerii de candidatură, precum și modelul
certificatului doveditor al alegerii deputatului, ce vor fi folosite la
alegerile parțiale pentru Camera Deputaților din data de
17 ianuarie 2010, potrivit anexelor nr. 3—9.
Art. 19. — Se aprobă modelele ștampilelor care se folosesc
la alegerile parțiale pentru Camera Deputaților din data de
17 ianuarie 2010, potrivit anexelor nr. 10—13.
Art. 20. — Se aprobă modelul buletinului de vot care se
folosește la alegerile parțiale pentru Camera Deputaților din data
de 17 ianuarie 2010, potrivit anexei nr. 14.
Art. 21. — (1) Buletinele de vot întrebuințate, cele
necontestate, precum și cele neîntrebuințate, ștampilele și
celelalte materiale utilizate la alegerile parțiale pentru Camera
Deputaților din data de 17 ianuarie 2010, primite de Judecătoria
Sectorului 1 de la birourile electorale ale secțiilor de votare, sunt
păstrate în arhivă, separat de celelalte documente ale instanței,
timp de 3 luni de la data publicării rezultatelor alegerilor în
Monitorul Oficial al României, Partea I.
(2) După împlinirea termenului prevăzut la alin. (1),
Judecătoria Sectorului 1, cu sprijinul prefectului municipiului
București, predă, pe bază de proces-verbal, în vederea topirii,
operatorilor economici specializați buletinele de vot și celelalte
materiale utilizate în procesul electoral.
Art. 22. — (1) Buletinele de vot nule și cele contestate, listele
electorale utilizate în cadrul secțiilor de votare, precum și
celelalte materiale deținute de Biroul Electoral de Circumscripție
al Municipiului București se predau, pe bază de proces-verbal,
Tribunalului București, care le va păstra în arhivă, separat de
celelalte documente ale instanței, o perioadă de 3 luni de la data
publicării rezultatelor alegerilor în Monitorul Oficial al României,
Partea I.
(2) După expirarea termenului prevăzut la alin. (1), Tribunalul
București, cu sprijinul prefectului municipiului București, predă,
pe bază de proces-verbal, în vederea topirii, operatorilor
economici specializați documentele și celelalte materiale primite
de la Biroul Electoral de Circumscripție al Municipiului București.
Art. 23. — Procesele-verbale predate la Biroul Electoral
Central, registrele acestuia, precum și toate documentele și
materialele de la Biroul Electoral Central, rezultate ca urmare a
alegerilor parțiale pentru Camera Deputaților din data de
17 ianuarie 2010, se păstrează în arhiva Autorității Electorale
Permanente, în conformitate cu prevederile Legii Arhivelor
Naționale nr. 16/1996, cu modificările și completările ulterioare.
Art. 24. — Anexele nr. 1—14 fac parte integrantă din
prezenta hotărâre.

PRIM MINISTRU

EMIL BOC
Contrasemnează:
p. Viceprim-ministru, ministrul administrației și internelor,
interimar,
Mihai Capră,
secretar de stat
p. Președintele Autorității Electorale Permanente,
Marian Muhuleț
Secretarul general al Guvernului,
Daniela Nicoleta Andreescu
Directorul Serviciului de Telecomunicații Speciale,
Marcel Opriș
Ministrul finanțelor publice,
Gheorghe Pogea
București, 9 decembrie 2009.
Nr. 1.532.

5

MONITORUL OFICIAL AL ROMÂNIEI, PARTEA I, Nr. 867/11.XII.2009

ANEXA Nr. 1*

BUGETUL

necesar pentru pregătirea, organizarea și desfășurarea alegerilor parțiale pentru Camera Deputaților
din data de 17 ianuarie 2010
mii lei

* Anexa nr. 1 este reprodusă în facsimil.

ANEXA Nr. 2

M O D E L U L*)

timbrului autocolant ce se aplică pe cartea de identitate a alegătorului care votează la alegerile parțiale
pentru Camera Deputaților din 17 ianuarie 2010

N O T Ă:

Pătratul în care este încadrat cercul cu înscrisul ăVotat CDp” și cu data scrutinului va avea latura de 20 mm.
* Modelul timbrului autocolant este reprodus în facsimil.

6

MONITORUL OFICIAL AL ROMÂNIEI, PARTEA I, Nr. 867/11.XII.2009
ANEXA Nr. 3

Modelul copiei de pe lista electorală permanentă ce va fi folosită în secțiile de votare la alegerile parțiale
pentru Camera Deputaților din 17 ianuarie 2010
ROMÂNIA
MUNICIPIUL BUCUREȘTI

Circumscripția electorală nr. 42
Secția de votare nr. ..........
Colegiul uninominal pentru alegerea Camerei Deputaților nr. 1

Sectorul 1
Strada ...............................

C O P I E D E P E L I S TA E L E C T O R A L Ă P E R M A N E N T Ă

pentru alegerile parțiale pentru Camera Deputaților din data de 17 ianuarie 2010
Nr.
crt.

Semnătura
alegătorului

Numele și prenumele
alegătorului

Codul numeric personal

Domiciliul alegătorului
(nr. casei, bloc, apartament)

Seria și numărul
actului de identitate

...
...
...
...
...
...
...
...
Primar,

Secretar,

Șeful serviciului de administrare a bazelor de date privind evidența persoanelor București,
Șeful serviciului public comunitar de evidență a persoanelor al sectorului..., municipiul București,
N O T Ă:

Direcția pentru Evidența Persoanelor și Administrarea Bazelor de Date din cadrul Ministerului Administrației și Internelor
pune la dispoziția primarului sectorului 1, în 3 exemplare, copii de pe listele electorale permanente, care cuprind alegătorii din
fiecare secție de votare. Copiile de pe listele electorale permanente se semnează de primar, de secretarul sectorului, de șeful
serviciului de administrare a bazelor de date privind evidența persoanelor București și de șeful serviciului public comunitar de
evidență a persoanelor al sectorului din municipiul București.
ANEXA Nr. 4

Modelul listei electorale suplimentare ce va fi folosită în secțiile de votare la alegerile parțiale
pentru Camera Deputaților din 17 ianuarie 2010
ROMÂNIA

Municipiul București
Sectorul 1

Circumscripția electorală nr. 42
Secția de votare nr. .......................
Colegiul uninominal pentru alegerea Camerei Deputaților nr. 1
L I S TA E L E C T O R A L Ă S U P L I M E N TA R Ă

pentru alegerile parțiale pentru Camera Deputaților din data de 17 ianuarie 2010
Nr.
crt.

Semnătura
alegătorului

Numele și prenumele
alegătorului

Codul numeric personal

Domiciliul alegătorului
(strada, nr. casei, bloc,
apartament)

...
...
...
...
...
...
...
...
Președintele biroului electoral al secției de votare
Nume și prenume
.............................
Semnătura
.............................

Tipul, seria și numărul
actului de identitate

MONITORUL OFICIAL AL ROMÂNIEI, PARTEA I, Nr. 867/11.XII.2009

7

N O T Ă:

Listele se semnează de președintele biroului electoral al secției de votare unde au fost întocmite.
În lista electorală suplimentară se vor înscrie, de către președintele biroului electoral al secției de votare:
— persoanele care se prezintă la vot și fac dovada că domiciliază pe raza secției de votare respective, însă au fost omise
din copia listei electorale permanente;
— alegătorii netransportabili din cauză de boală sau invaliditate care solicită deplasarea urnei speciale și fac dovada că
domiciliază pe raza secției de votare respective, însă au fost omiși din copia listei electorale permanente;
— membrii birourilor electorale ale secțiilor de votare, precum și persoanele însărcinate cu menținerea ordinii la secția la
care își desfășoară activitatea, doar dacă domiciliază pe raza acelui colegiu uninominal în care se află secția de votare respectivă
și sunt arondați, conform domiciliului, în altă secție de votare a aceluiași colegiu uninominal;
— candidații care se prezintă la vot la o secție de votare din cadrul colegiului uninominal în care candidează, alta decât
aceea unde sunt arondați potrivit domiciliului;
— persoanele deținute în baza unui mandat de arestare preventivă sau persoanele ce sunt în executarea unei condamnări,
dar nu și-au pierdut drepturile electorale și care votează prin intermediul urnei speciale, sub condiția ca persoana privată de
libertate să domicilieze în unitatea administrativ-teritorială pe raza căreia se află locul de detenție.
ANEXA Nr. 5

Modelul extrasului de pe copia listei electorale permanente sau de pe lista electorală suplimentară
ce va fi folosit pentru votarea cu urna specială la alegerile parțiale pentru Camera Deputaților din 17 ianuarie 2010
ROMÂNIA

EXTRAS

Municipiul București
Sectorul 1

de pe copia listei electorale
permanente sau de pe lista electorală
suplimentară utilizat pentru votarea cu ăurna specială”
Circumscripția electorală nr. 42
Secția de votare nr. .....................
Colegiul uninominal pentru alegerea Camerei Deputaților nr. 1
E X T R A S D E P E L I S TA E L E C T O R A L Ă

pentru alegerile parțiale pentru Camera Deputaților din data de 17 ianuarie 2010
Nr.
crt.

Semnătura
alegătorului

Numele și prenumele
alegătorului

Codul numeric personal

Domiciliul alegătorului
(strada, nr. casei, bloc,
apartament)

Tipul, seria și numărul
actului de identitate

...
...
...
...
...
...
...
...
Președintele biroului electoral al secției de votare
Nume și prenume
................................
Semnătura
................................

Nume și prenume*
................................
Semnătura
................................
Nume și prenume*
................................
Semnătura
................................

N O T Ă:

În conformitate cu prevederile art. 42 alin. (222) din Legea nr. 35/2008 pentru alegerea Camerei Deputaților și a Senatului
și pentru modificarea și completarea Legii nr. 67/2004 pentru alegerea autorităților administrației publice locale, a Legii administrației
publice locale nr. 215/2001 și a Legii nr. 393/2004 privind Statutul aleșilor locali, cu modificările și completările ulterioare, persoanele
cuprinse în aceste liste trebuie să fie radiate din celelalte liste existente la secții.

*Membrii biroului electoral al secției de votare care însoțesc urna specială.

8

MONITORUL OFICIAL AL ROMÂNIEI, PARTEA I, Nr. 867/11.XII.2009
ANEXA Nr. 6

Modelul declarației de acceptare a candidaturii care va fi folosit la alegerile parțiale
pentru Camera Deputaților din 17 ianuarie 2010
D E C L A R A Ț I E D E A C C E P TA R E A C A N D I D AT U R I I

Subsemnatul, ..............................................., domiciliat în România, județul ............................................., comuna/orașul/
municipiul ...................................., sectorul ............, strada ................................., nr. ........, bloc ........, apartament ..................,
propus de* ............................................, de profesie ...................., ocupația (funcția deținută) ......................................, membru
al** ..............................................., declar prin prezenta că accept să candidez la alegerile parțiale pentru Camera Deputaților din
data de 17 ianuarie 2010, în Circumscripția electorală nr. 42, Colegiul uninominal nr. 1.
Declar de asemenea, pe propria răspundere, că întrunesc condițiile prevăzute de lege pentru a candida.
DATA

SEMNĂTURA,

.................

................................

* Se trece denumirea abreviată și desfășurată a partidului politic, alianței politice, alianței electorale ori a organizației cetățenilor aparținând minorităților
naționale sau, după caz, mențiunea ăcandidat independent”.
** Se trece denumirea partidului politic sau a organizației cetățenilor aparținând minorităților naționale al căror membru este. Pentru candidații
independenți se trece mențiunea ănu este cazul”.

ANEXA Nr. 7

Modelul declarației de renunțare la candidatură care va fi folosit la alegerile parțiale
pentru Camera Deputaților din 17 ianuarie 2010
D E C L A R A Ț I E D E R E N U N Ț A R E L A C A N D I D AT U R Ă

Subsemnatul, ................................................................., domiciliat în România, județul ..................................................,
comuna/orașul/municipiul ........................................, sectorul ............, strada ..................................................., nr. ........, bloc ........,
apartament ......., declar prin prezenta că renunț la candidatura pentru funcția de deputat propusă de* ................................................,
în Circumscripția electorală nr. 42, Colegiul uninominal nr. 1, și depusă în data de .........................
DATA

SEMNĂTURA,

.................

................................

* Se trece denumirea abreviată și desfășurată a partidului politic, alianței politice, alianței electorale ori a organizației cetățenilor aparținând minorităților
naționale sau, după caz, mențiunea ăcandidat independent”.

ANEXA Nr. 8

Modelul propunerii de candidatură care va fi folosit la alegerile parțiale pentru Camera Deputaților
din 17 ianuarie 2010
Propunerea/propunerile de candidatură a/ale competitorului electoral*
la alegerile parțiale pentru Camera Deputaților din data de 17 ianuarie 2010
Circumscripția electorală nr. 42, București, Colegiul uninominal nr. 1
CAMERA DEPUTAȚILOR
Nr.
crt.

Codul numeric
personal

Numele și prenumele

DATA

Domiciliul

Locul și data
nașterii

Ocupația

Profesia

Apartenența
politică**

SEMNĂTURA CONDUCERII***

* Se va completa cu denumirea partidului politic, alianței politice sau a alianței electorale care participă la alegeri.
** Se va completa denumirea partidului care l-a propus, în cazul în care competitorul electoral este o alianță politică sau alianță electorală.
*** Se va semna de către conducerea partidului politic, alianței politice, alianței electorale sau de către persoanele desemnate în acest sens.

9

MONITORUL OFICIAL AL ROMÂNIEI, PARTEA I, Nr. 867/11.XII.2009

ANEXA Nr. 9

ROMÂNIA
CIRCUMSCRIPȚIA ELECTORALĂ NR. 42
BUCUREȘTI

C E R T I F I C AT D O V E D I T O R A L A L E G E R I I D E P U TAT U L U I

Doamna/Domnul,
, născută/născut la data de
....................
, în localitatea
..............
, județul(sectorul)
, având CNP
, cu domiciliul
în*
, str.
.. nr.
, județul
, a fost aleasă/ales deputat în
Circumscripția electorală nr. 42, București, Colegiul uninominal nr. 1, la alegerile parțiale din data de 17 ianuarie 2010.
PREȘEDINTELE BIROULUI ELECTORAL DE CIRCUMSCRIPȚIE

.................
(numele, prenumele, semnătura și ștampila)
* Se vor trece comuna/orașul/municipiul și denumirea acesteia/acestuia.
ANEXA Nr. 10

M O D E L U L1)

ștampilei de control a secției de votare care se folosește la alegerile parțiale pentru Camera Deputaților
din data de 17 ianuarie 2010

N O T Ă:

— Tușul pentru ștampile va fi de culoare albastră.
— Dimensiunea ștampilei se stabilește de prefectul municipiului București, prin ordin, astfel încât toate datele înscrise să
fie lizibile.
— Ștampilele se confecționează prin grija prefectului municipiului București.
1) Modelul ștampilei de control a secției de votare este reprodus în facsimil.
*) Se înscrie numărul secției de votare, conform numerotării făcute prin ordinul prefectului sau ministrului afacerilor externe, după caz.

ANEXA Nr. 11

M O D E L U L*)

ștampilei cu mențiunea ăVOTAT” care se folosește la alegerile parțiale pentru Camera Deputaților
din data de 17 ianuarie 2010

N O T Ă:

— Ștampila se confecționează și se distribuie prin grija Ministerului Administrației și Internelor, care stabilește și
dimensiunea acesteia.
— Tușul folosit pentru ștampile va fi de culoare albastră.
*) Modelul ștampilei cu mențiunea ăVOTAT” este reprodus în facsimil.

10

MONITORUL OFICIAL AL ROMÂNIEI, PARTEA I, Nr. 867/11.XII.2009
ANEXA Nr. 12

M O D E L U L*)

ștampilei Biroului Electoral de Circumscripție al Municipiului București care se folosește la alegerile parțiale
pentru Camera Deputaților din data de 17 ianuarie 2010

N O T Ă:

— Tușul pentru ștampile va fi de culoare albastră.
— Dimensiunea ștampilei se stabilește de prefectul municipiului București, prin ordin, astfel încât toate datele înscrise să
fie lizibile. Dimensiunea ștampilei pentru biroul electoral pentru secțiile de votare din străinătate se stabilește de prefectul
municipiului București.
— Ștampila se confecționează prin grija prefectului municipiului București.

*) Modelul ștampilei Biroului Electoral de Circumscripție al Municipiului București este reprodus în facsimil.

ANEXA Nr. 13

M O D E L U L*)

ștampilei Biroului Electoral Central care se folosește la alegerile parțiale pentru Camera Deputaților
din data de 17 ianuarie 2010

N O T Ă:

Ștampila se confecționează prin grija Ministerului Administrației și Internelor, care stabilește și dimensiunea acesteia.
*) Modelul ștampilei Biroului Electoral Central este reprodus în facsimil.

MONITORUL OFICIAL AL ROMÂNIEI, PARTEA I, Nr. 867/11.XII.2009

11
ANEXA Nr. 14

M O D E L U L*)

buletinului de vot care se folosește la alegerile parțiale pentru Camera Deputaților din data de 17 ianuarie 2010

1)—6): Se trec candidații pentru funcția de deputat, în ordinea rezultată prin tragerea la sorți.
A) Se trece denumirea partidului politic, alianței politice, alianței electorale sau a organizației cetățenilor aparținând minorităților naționale care participă
la alegeri.
B) Se trece semnul electoral.
C) Se trec numele și prenumele candidatului.

N O T Ă:

— Hârtia pentru tipărirea buletinelor de vot se asigură de către prefecți.
— Patrulaterele se vor imprima paralel între ele, în număr egal cu cel al candidaților, distanța dintre acestea fiind egală și
mai mare decât diametrul ștampilei cu mențiunea ăVOTAT”.
— Pe pagina a doua a buletinului de vot (versoul primei coperți) se imprimă patrulaterele cuprinzând candidaturile.
— A treia pagina a buletinului de vot (versoul coperții finale) va rămâne goală, având înscrisă în subsol doar numerotarea
paginii.
— Pagina buletinului de vot are formatul A4.
— Ultima pagină a buletinului de vot (coperta finală) va rămâne goală, pentru aplicarea ștampilei de control.
— Denumirea integrală a partidului politic, organizației cetățenilor aparținând minorităților naționale, alianței politice sau
alianței electorale se tipărește cu litere corp 14 verzale drepte.
— Numele și prenumele, precum și cuvintele ce se înscriu în interiorul patrulaterului se tipăresc cu litere corp 14 verzale
drepte.
— Paginile buletinului de vot, mai puțin prima și ultima pagină, se numerotează.
— Se numerotează și patrulaterele.
— Buletinele de vot se capsează sau se lipesc.
— Semnul electoral se va încadra într-un spațiu grafic de 2 cm x 2 cm.

*) Modelul buletinului de vot este reprodus în facsimil.

12

MONITORUL OFICIAL AL ROMÂNIEI, PARTEA I, Nr. 867/11.XII.2009

ACTE ALE CURȚII EUROPENE
A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 4 noiembrie 2008

în Cauza Dinu împotriva României și Franței
(Cererea nr. 6.152/02)
În Cauza Dinu împotriva României și Franței,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Elisabet Fura-Sandström, Jean-Paul Costa, Corneliu Bîrsan, Boštjan M. Zupančič, Alvina Gyulumyan, Egbert Myjer,
judecători, și Santiago Quesada, grefier de secție,
după ce a deliberat în camera de consiliu la data de 14 octombrie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 6.152/02)
îndreptată împotriva României și Franței, prin care un cetățean
român, doamna Cristina Dinu (reclamanta), a sesizat Curtea la
data de 20 ianuarie 2002 în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Guvernul român este reprezentat de agentul său, domnul
Răzvan-Horațiu Radu, din cadrul Ministerului Afacerilor Externe.
Guvernul francez este reprezentat prin agentul său, doamna
Edwige Belliard, director pentru probleme juridice la Ministerul
Afacerilor Externe.
3. Prin Decizia din 23 noiembrie 2006, Curtea a declarat
cererea admisibilă în ceea ce privește capetele de cerere
întemeiate pe art. 6 § 1 din Convenție și în ceea ce privește
dreptul reclamantei la executarea hotărârilor judecătorești
pronunțate în favoarea sa.
4. Atât reclamanta, cât și cele două guverne au depus
observații scrise pe fondul cauzei (art. 59 § 1 din Regulament).
ÎN FAPT

I. Circumstanțele cauzei
5. Reclamanta s-a născut în anul 1957 și locuiește în Brașov.
A. Procedurile referitoare la stabilirea pensiei de întreținere

6. Prin Sentința din data de 7 iulie 1992, Judecătoria Brașov
l-a condamnat pe N.C., de naționalitate română, soțul
reclamantei care părăsise România plecând în Franța, să
plătească o pensie alimentară de 2.000 lei (ROL) pe lună în
favoarea lui C., copilul lor minor, născut în anul 1987 și crescut
de reclamantă.
7. La data de 14 ianuarie 1993, printr-o sentință definitivă
pronunțată de aceeași instanță, pensia a fost majorată, la
cererea reclamantei, la 3.150 ROL pe lună.
8. Prin Sentința din data de 24 iunie 1994, Judecătoria
Brașov a pronunțat divorțul dintre reclamantă și N.C. și a pus în
sarcina acestuia obligația de a plăti o pensie alimentară de
1.000 franci francezi (FRF) fiului său, începând cu data sentinței.
Prin Decizia definitivă din data de 3 mai 1995, Curtea de Apel
Brașov, ca urmare a apelului părților, a stabilit pensia alimentară
la 800 FRF pe lună.

9. Prin Decizia definitivă din data de 22 aprilie 1997,
Tribunalul Județean Brașov a respins cererea de reducere a
pensiei, formulată de N.C.
B. Demersurile în vederea obținerii plății pensiei

1. Demersuri referitoare la pensia stabilită înainte de Decizia
din data de 3 mai 1995
10. La data de 25 mai 1993, susținând că N.C. refuza să
achite pensia alimentară, reclamanta a început procedura
prevăzută de Convenția de la New York din 20 iunie 1956 privind
obținerea pensiei de întreținere în străinătate (Convenția de la
New York), conform căreia instituția intermediară, în speță
ministerul francez al afacerilor externe (ministerul francez),
asistă creditorul pensiei de întreținere în recuperarea lor prin
intermediul autorității expeditoare, în speță ministerul român al
justiției (ministerul român).
11. Sosită la ministerul român la data de 1 iunie 1993,
cererea a fost transmisă ministerului francez la data de 8 iulie
1993.
12. După un schimb de scrisori între cele două ministere și
reclamantă, la data de 21 iunie 1994 ministerul român a
informat-o pe reclamantă că ministerul francez constatase că
N.C. plătea pensie cu regularitate și că, prin urmare, nu putea fi
întreprinsă nicio acțiune împotriva sa.
2. Demersurile făcute după Decizia din data de 3 mai 1995
13. Prin Adresa din data de 20 iulie 1995, reclamanta a
solicitat asistența ministerului român pentru a obține plata
pensiei alimentare pentru perioada iunie 1994 — februarie 1995,
cuantificându-și pretențiile. La data de 30 august 1995, această
adresă a fost transmisă de către ministerul român ministerului
francez, însoțită de copia hotărârilor pronunțate în procedura de
divorț, precum și de punctul de vedere al reclamantei asupra
modalităților de plată.
14. La data de 24 ianuarie 1996, ministerul francez a informat
ministerul român că luase legătura cu N.C., care îi comunicase
situația sumelor neplătite.
15. La data de 16 aprilie 1996, reclamanta a informat
ministerul român despre sumele încasate și și-a precizat
pretențiile până în luna octombrie 1995.
16. La data de 22 aprilie 1996, ministerul român i-a cerut
ministerului francez să îi comunice măsurile luate pentru ca
reclamanta să poată obține plata pensiei alimentare datorate.

MONITORUL OFICIAL AL ROMÂNIEI, PARTEA I, Nr. 867/11.XII.2009
17. Prin scrisoarea din data de 14 iunie 1996, ministerul
francez i-a cerut ministerului român să îi confirme plățile
efectuate de debitor și să îi trimită o evidență a sumelor datorate.
I-a cerut, de asemenea, și precizări cu privire la desfășurarea
procedurii de reducere a cuantumului pensiei (ce s-a finalizat cu
Decizia definitivă din 22 aprilie 1997).
18. Prin scrisoarea din data de 2 iulie 1996, ministerul român
a informat-o pe reclamantă despre conținutul declarațiilor date
de N.C. la ministerul francez. De asemenea, ministerul român
i-a solicitat reclamantei să prezinte situația exactă a plăților
primite ca pensie alimentară. Răspunsul reclamantei, precum și
documentele solicitate au fost trimise ministerului francez de
către omologul său român la data de 22 august 1996.
19. La data de 5 august 1996, reclamanta și-a reiterat
cererea de asistență la ministerul francez și a prezentat evidența
sumelor neachitate.
3. Demersurile în vederea obținerii exequaturului
20. La data de 8 iulie 1997, reclamanta a informat ministerul
român despre adoptarea Deciziei din 22 aprilie 1997, care a
stabilit pensia alimentară la 800 FRF pe lună, și a prezentat
calculul pensiei rămase neachitate pentru perioada octombrie
1995—mai 1997. Această scrisoare a fost transmisă la data de
30 iulie 1997 ministerului francez, care a primit-o la data de
3 septembrie 1997.
21. La data de 4 ianuarie 1998, reclamanta i-a trimis
ministerului francez un nou calcul al pensiei neachitate și i-a
solicitat asistența pentru a obține plata ei.
22. În paralel, la data de 12 decembrie 1997, ministerul
francez i-a cerut ministerului român să o informeze pe
reclamantă că dorește să primească informații și documente
complementare, și anume: să precizeze cu privire la ce hotărâre
judecătorească solicită să se pronunțe exequaturul, să trimită
dovada citării lui N.C. în dosarul în care s-a pronunțat Decizia
din data de 22 aprilie 1997, dovada comunicării către parte a
acestei decizii, precum și certificatul de constatare a faptului că
nu s-a promovat recurs. În plus, reclamantei i-au fost trimise
formulare de cerere de ajutor jurisdicțional pentru ca ea să le
poată înapoia însoțite de documentele justificative ale veniturilor
sale de la momentul respectiv.
23. La data de 9 ianuarie 1998, ministerul român i-a transmis
reclamantei scrisoarea ministerului francez din 12 decembrie
1997 și documentele anexate, solicitându-i să completeze
formularele de ajutor jurisdicțional și să i le trimită înapoi pentru
ca să poată să le transmită ministerului francez. La data de
12 ianuarie 1998, reclamanta s-a conformat cererilor celor două
ministere, documentele fiind trimise de către ministerul român
ministerului francez la data de 9 februarie 1998.
24. La data de 17 iulie 1998, ministerul francez i-a cerut din
nou ministerului român să prezinte documente complementare.
La data de 19 august 1998, ministerul român i-a trimis această
scrisoare reclamantei și a sfătuit-o în privința formei actelor
solicitate pentru a-și completa dosarul. La data de 2 septembrie
1998, ministerul român i-a reamintit reclamantei necesitatea de
a se conforma cererilor ministerului francez, precizându-i că, în
temeiul Convenției de la New York, singura obligație ce îi
revenea ministerului român era să transmită documentele
ministerului francez.
25. La data de 3 septembrie 1998, reclamanta a prezentat un
certificat de grefă eliberat de instanța din Brașov din data de

13

12 ianuarie 1998, care atesta faptul că debitorul a fost
reprezentat la instanța ce a pronunțat Decizia din data de 3 mai
1995, că i-a fost comunicată decizia respectivă de către grefă și
că această decizie era definitivă și executorie. Cu această
ocazie, ea și-a reiterat cererea referitoare la plata restanțelor.
Reclamanta a prezentat și o a doua adeverință, din data de
12 septembrie 1998, referitoare la aceeași decizie. În schimb,
conform guvernului francez, niciun element nu s-a comunicat cu
privire la procedura ce s-a finalizat cu Decizia din data de
22 aprilie 1997.
26. În cursul anului 1999, ministerul român a informat-o pe
reclamantă că documentele sale fuseseră transmise autorităților
franceze și a menționat că durata procedurii și soluționarea
cauzei depindeau exclusiv de ministerul francez.
27. În cursul anilor 2000 și 2001, reclamanta i-a solicitat în
mai multe rânduri ministerului român să intervină pe lângă
omologul său pentru a face să înainteze procedura de
exequatur. Scrisorile din 19 ianuarie, 8 septembrie 2000 și
25 ianuarie 2001, trimise în acest scop de ministerul român, au
rămas fără răspuns din partea ministerului francez. Ministerul
român a informat reclamanta despre această situație și i-a
reamintit că procedura de exequatur și durata sa țineau de
competența exclusivă a autorităților franceze.
28. Prin scrisoarea din 24 septembrie 2001, primită la data
de 4 octombrie 2001, ministerul francez și-a informat omologul
că intenționa să solicite exequaturul hotărârilor din 3 mai 1995
și din 22 aprilie 1997 și a cerut copia legalizată de instanță a
citației la termenul de judecată din 3 mai 1995, trimisă lui N.C.
(sau avocatului său), a comunicării hotărârii și a unei situații
actualizate a sumelor datorate. S-a atașat un nou formular de
cerere de ajutor jurisdicțional.
29. Prin scrisoarea din 29 octombrie 2001, ministerul român
i-a comunicat reclamantei scrisoarea din 24 septembrie 2001 și
a sfătuit-o cu privire la prezentarea documentelor solicitate și la
măsurile ce trebuiau luate pentru a se conforma cererilor
autorităților franceze.
30. La data de 14 ianuarie 2002, reclamanta a precizat că
toate documentele solicitate îi fuseseră deja trimise în cursul
anului 1998 și că o nouă transmitere ar însemna un efort
financiar imposibil pentru ea. În plus, ea a mai menționat că a
transmis în același timp informații cu privire la suma restantă
datorată, precum și formularul de ajutor jurisdicțional completat.
31. La data de 18 martie 2002, ministerul român a informat-o
pe reclamantă că documentele pe care aceasta le-a trimis nu
se aflau în dosar sub forma cerută și i-a solicitat, în consecință,
să le transmită din nou în forma cuvenită cât mai repede cu
putință.
32. Prin scrisoarea din 14 mai 2002, ministerul român i-a
transmis ministerului francez documente furnizate de
reclamantă cu precizări în ceea ce privește prevederile
procedurale pentru citarea și notificarea internațională.
33. La data de 3 iulie 2002, ministerul român, făcând referire
la scrisoarea sa din 14 mai 2002, i-a cerut ministerului francez
să îi confirme primirea acesteia și să îl informeze despre stadiul
procedurii de exequatur în cel mai scurt timp.
34. La data de 3 septembrie 2002, ministerul francez a
informat ministerul român despre lacunele dosarului în cauză, și
anume adresa incompletă a lui N.C., lipsa dovezii de citare și
de comunicare a hotărârilor românești și lipsa copiilor în limba

14

MONITORUL OFICIAL AL ROMÂNIEI, PARTEA I, Nr. 867/11.XII.2009

română a hotărârilor pronunțate de instanțele române. Acesta a
precizat că, în lipsa trimiterii informațiilor și a documentelor
judiciare solicitate, nu putea fi făcut niciun demers. De
asemenea, acesta i-a cerut ministerului român informații
referitoare la legea în materie de comunicare a hotărârilor
judecătorești atunci când adresa debitorului este necunoscută.
35. La data de 14 septembrie 2002, reclamanta a prezentat
originalele hotărârilor învestite cu formula executorie.
36. La data de 23 septembrie 2002, ministerul român i-a
transmis reclamantei o copie a comunicării omologului său din
data de 3 septembrie 2002. Conform afirmațiilor reclamantei,
această scrisoare îi cerea copia unei hotărâri din 5 mai 1997,
hotărâre ce nu exista. Aceasta i-a răspuns la data de
30 septembrie, reamintindu-i ministerului francez că toate
documentele solicitate i-au fost deja trimise în perioada
1995—1998.
37. La data de 24 septembrie și 16 octombrie 2002,
ministerul român i-a trimis ministerului francez textul prevederilor
legale solicitate de acesta.
38. La data de 7 ianuarie 2003, Tribunalul de Mare Instanță
Béthune i-a fost acordat reclamantei ajutorul jurisdicțional.
Conform afirmațiilor reclamantei, încercările sale de a lua
legătura cu avocatul desemnat să o reprezinte în procedură au
eșuat.
39. Prin scrisoarea din data de 11 octombrie 2003, ministerul
francez i-a trimis reclamantei documente inutile ce se aflau în
dosarul său, printre care două copii ale Deciziei din 3 mai 1995.
40. În cursul anului 2003, au fost întreprinse noi căutări
pentru a găsi adresa debitorului, care se mutase. La finalizarea
căutărilor, în luna decembrie 2003, ministerul francez a început
procedura de exequatur.
4. Demersurile de executare silită din Franța
41. Prin ordinele din 30 aprilie 2004, președintele Tribunalului
de Mare Instanță Béthune a admis cererea de exequatur a
hotărârilor românești pronunțate în procedura de divorț, inclusiv
a Deciziei din data de 3 mai 1995 și a Deciziei din 22 aprilie
1997. Acesta a informat ministerul român despre acest lucru la
data de 10 iunie și 29 iulie 2004. De asemenea, i-a transmis o
propunere de plată amiabilă a creanței făcute de debitor, care a
fost refuzată de reclamantă prin scrisoarea din 18 iulie 2004.
42. La data de 29 iulie 2004 și, din lipsă de răspuns, la data
de 8 noiembrie 2004, ministerul francez i-a cerut ministerului
român ca reclamanta să îi trimită o situație actualizată a sumelor
datorate, precum și detaliile contului său bancar.
43. Măsurile de executare silită au fost începute prin
intermediul unui executor judecătoresc. N.C. a contestat față de
acesta suma pretinsă de reclamantă pe motivul că el nu
avusese cunoștință de Hotărârea din 22 aprilie 1997. Acesta ia propus reclamantei o sumă, a cărei plată să fie eșalonată.
44. La data de 26 mai 2005, ministerul francez i-a comunicat
ministerului român scrisoarea lui N.C. și a solicitat observațiile
reclamantei pentru a i le transmite executorului judecătoresc. La
data de 4 iulie 2005, reclamanta a contestat afirmațiile lui N.C.
și a solicitat cuantumul total al sumelor datorate, conform
situației prezentate într-o scrisoare precedentă din 4 ianuarie
2005. De asemenea, ea s-a plâns de inerția executorului
judecătoresc în recuperarea pensiei lunare ce nu mai fusese
plătită de N.C. din luna martie 2005.

45. La data de 18 mai 2006, judecătorul de executare de pe
lângă Tribunalul de Mare Instanță Béthune a stabilit o nouă
situație a restanțelor de pensie, decizia sa fiind comunicată de
ministerul francez ministerului român la data de 22 și 31 mai
2006.
46. La data de 13 septembrie 2007, la apelul părților, Curtea
de Apel Douai a constatat că datoria rezultând din pensia de
întreținere neachitată fusese stinsă cel târziu la data de
27 noiembrie 2006 și, prin urmare, a admis cererea lui N.C. de
încetare a sechestrului în cadrul măsurii de executare silită.
II. Dreptul intern și internațional pertinent
47. Articolele relevante din Convenția de la New York privind
obținerea pensiei de întreținere în străinătate, adoptată la data
de 20 iunie 1956, sunt prezentate în decizia privind
admisibilitatea, adoptată în cauza de față la data de
23 noiembrie 2006.
ÎN DREPT

I. Asupra pretinsei încălcări a art. 6 § 1 din Convenție
48. Reclamanta se plânge de lipsa de diligență a autorităților
române și franceze în asistarea sa în vederea executării
hotărârilor interne definitive ce stabilesc o pensie alimentară
pentru fiul său. Ea invocă art. 6 § 1 din Convenție, care prevede
următoarele în partea sa relevantă:
ăOrice persoană are dreptul la judecarea (...) cauzei sale, de
către o instanță (...), care va hotărî (...) asupra încălcării
drepturilor și obligațiilor sale cu caracter civil (...)”.
A. Argumentele părților

1. Capătul de cerere împotriva României
49. Guvernul român consideră că atitudinea autorităților
române nu poate fi adusă în discuție, în măsura în care era de
datoria autorităților franceze să pronunțe decizia de exequatur.
Singura obligație care le revenea autorităților române era să
transmită documente ministerului francez, ceea ce au și făcut. În
plus, autoritățile române au solicitat periodic informații despre
starea procedurii și au solicitat ca această cauză să se
soluționeze, dacă este posibil, cât mai repede.
50. Reclamanta contestă argumentul guvernului român. Ea
consideră că autoritățile române nu și-au respectat obligațiile ce
le reveneau în temeiul Convenției de la New York, menționată
mai sus, de a o asista în executarea hotărârilor interne definitive.
În opinia sa, autoritățile române nu au informat-o cu claritate
despre demersurile ce trebuiau făcute pentru a obține
executarea hotărârilor în discuție și nici nu au acționat cu
diligență și celeritate pentru a asigura schimbul de informații și
de corespondență dintre instituția intermediară și ea însăși.
2. Capătul de cerere împotriva Franței
51. Guvernul francez consideră că, în ceea ce privește
perioada scursă între 1992 și 1997, procedura de exequatur nu
putea fi începută în mod util din moment ce procedurile
referitoare la cuantumul pensiei se aflau încă pe rolul instanțelor
române.
52. În ceea ce privește răspunderea statului francez
începând de la adoptarea Deciziei din 22 aprilie 1997, Guvernul
arată că, în ciuda perseverenței ministerului francez,
documentele din dosar, ce erau necesare pentru începerea
procedurii de exequatur înainte de executare, nu au fost
prezentate, cel puțin unele dintre ele (citații și notificări ale

MONITORUL OFICIAL AL ROMÂNIEI, PARTEA I, Nr. 867/11.XII.2009
hotărârilor cu privire la N.C.), sau nu au fost prezentate în forma
adecvată decât la sfârșitul anului 2002.
53. Reclamanta reamintește că autoritățile franceze i-au
cerut să trimită în mai multe rânduri aceleași documente și că
acestea au lăsat să treacă foarte multe luni până să solicite
documente complementare. Reclamanta consideră că
autoritățile franceze au dat dovadă de neglijență, i-au tratat
dosarul cu superficialitate și, ca instituție intermediară, nu și-au
îndeplinit obligațiile ce decurg din Convenția de la New York.
B. Aprecierea Curții

54. Curtea reamintește că, în cauza de față, deși reclamanta
a obținut la data de 3 mai 1995 o hotărâre internă definitivă, ce
dispunea ca fostul său soț să plătească o pensie alimentară în
beneficiul fiului lor minor, și deși începuse la data de 20 iulie
1995 procedura prevăzută de Convenția de la New York, ordinul
de exequatur nu a fost dat decât la data de 30 aprilie 2004, iar
executarea silită nu a fost încheiată de instanța franceză
competentă decât la data de 27 noiembrie 2006.
55. Curtea a analizat în mai multe rânduri cu cauze ce ridicau
probleme similare cu cea din cauza de față și a constatat
încălcarea art. 6 § 1 din Convenție (vezi Tacea împotriva
României, nr. 746/02, 29 septembrie 2005; Orha împotriva
României, nr. 1.486/02, 12 octombrie 2006, și, mutatis mutandis,
K. împotriva Italiei, nr. 38.805/97, CEDO 2004-VIII, și Zabawska
împotriva Germaniei (dec.), nr. 49.935/99, 3 martie 2006). Mai
mult, Curtea observă și miza deosebit de mare a cauzei de față,
reclamanta încercând prin acțiunile sale să obțină plata pensiei
alimentare care îi era necesară pentru a face față necesităților
zilnice ale copilului său minor.
56. După ce a analizat toate elementele ce i-au fost supuse
atenției, Curtea consideră că cele două guverne pârâte nu au
expus niciun fapt sau argument care să poată duce la o
concluzie diferită în cazul de față.
57. Concret, Curtea observă anumite întârzieri în
transmiterea corespondenței, imputabile autorităților române
(vezi, în special, paragrafele 11, 13, 18, 20, 24 și 29 de mai sus).
În ceea ce privește ministerul francez, Curtea nu consideră
rezonabile încetineala cu care acesta a completat dosarul de
exequatur sau cererile repetate de documente, deși reclamanta
a reamintit în mai multe rânduri faptul că aceste documente
fuseseră deja trimise (paragrafele 22—24, 32—33, 36 și 38 de
mai sus). În fine, Curtea constată o perioadă de lipsă totală de
comunicare a ministerului francez cu ministerul român și
reclamanta între anul 1999 și luna septembrie 2001 (paragrafele
26 și 27 de mai sus).
58. Totuși, Curtea consideră că după finalizarea procedurii
exequaturului cele două ministere și-au îndeplinit cu grijă
obligațiile.
59. Ținând cont de jurisprudența sa în materie, Curtea
apreciază că, în speță, cele două state, prin intermediul
organelor lor specializate, nu au depus toate eforturile necesare
pentru a asigura executarea cu celeritate a hotărârilor
judecătorești favorabile reclamantei.
Prin urmare, a avut loc încălcarea art. 6 § 1 din Convenție de
către România și Franța.
II. Asupra aplicării art. 41 din Convenție
60. Conform articolului 41 din Convenție:
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți

15

contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

61. Reclamanta solicită plata de către fiecare dintre cele
două guverne pârâte a sumei de 100.000 euro (EUR) ca daune
morale.
62. Guvernul francez consideră că o constatare a încălcării
ar constitui o reparație echitabilă, argument la care subscrie și
guvernul român, care consideră în plus că pretențiile
reclamantei sunt exagerate și nu a fost dovedită nicio legătură
de cauzalitate între încălcările pretinse și aceste pretenții.
63. Curtea apreciază că reclamanta a suferit un prejudiciu
moral, în special din cauza frustrării provocate de încetineala
executării silite în speță, și că acest prejudiciu nu este suficient
compensat printr-o constatare a încălcării.
64. În aceste circumstanțe, ținând cont de toate elementele
aflate în posesia sa și în special de actele și omisiunile
imputabile celor două state și statuând în echitate, conform
art. 41 din Convenție, Curtea îi alocă reclamantei suma de
16.000 EUR pentru prejudiciul moral, din care 6.000 EUR în
sarcina statului român și 10.000 EUR în sarcina statului francez.
B. Cheltuieli de judecată

65. Reclamanta solicită suma de 7.800 EUR pentru
cheltuielile de judecată suportate în procedurile începute din
anul 1992 pentru a stabili pensia alimentară și pentru plata sa de
către debitor. Ea furnizează o situație a cheltuielilor suportate
pentru traducerea documentelor în perioada 2002—2007,
pentru copiile, cheltuielile privind expedierea corespondenței la
Curte și la instanțele franceze, onorariile notariale, cheltuielile
de transport pentru a se deplasa la termenele de judecată, la
ministerul român de la București și pentru alte deplasări,
trimițând chitanțe ce atestă o parte dintre pretențiile sale.
66. Guvernul francez contestă necesitatea onorariilor
notariale plătite de reclamantă și a deplasărilor sale pentru a se
prezenta la întâlnirile de la București, Paris și Strasbourg și
consideră că suma eventual alocată de Curte în acest sens nu
ar trebui să depășească 3.000 EUR.
67. Guvernul român consideră că suma solicitată de
reclamantă este exagerată și că, în orice caz, aceasta nu a putut
să justifice decât plata a 500 EUR în acest sens. Mai mult,
Guvernul român arată că nu este oportun ca reclamanta să
solicite rambursarea cheltuielilor pentru traducere, în măsura în
care ea însăși este traducătoare autorizată.
68. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care s-a stabilit realitatea acestora, necesitatea și
caracterul rezonabil. În speță, ținând cont de elementele aflate
în posesia sa și de criteriile menționate mai sus, Curtea
consideră rezonabilă suma de 3.000 EUR, cu toate cheltuielile
incluse, și i-o acordă reclamantei (1.500 EUR în sarcina fiecărui
guvern).
C. Dobânzi moratorii

69. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

16

MONITORUL OFICIAL AL ROMÂNIEI, PARTEA I, Nr. 867/11.XII.2009
P E N T R U A C E S T E M O T I V E,

În unanimitate,
CURTEA

1. hotărăște că a avut loc încălcarea art. 6 § 1 din Convenție de către România și Franța;
2. hotărăște:
a) ca statul român să îi plătească reclamantei, în cel mult 3 luni de la data rămânerii definitive a hotărârii, conform art. 44
§ 2 din Convenție, următoarele sume:
(i) 6.000 EUR (șase mii euro), ce va fi convertită în moneda statului pârât, plus orice sumă ce ar putea fi datorată cu
titlu de impozit, pentru prejudiciul moral;
(ii) 1.500 EUR (una mie cinci sute euro), ce va fi convertită în moneda statului pârât, plus orice sumă ce ar putea fi
datorată cu titlu de impozit de către reclamantă, cu titlu de cheltuieli de judecată;
b) ca statul francez să îi plătească reclamantei, în același termen:
(i) 10.000 EUR (zece mii euro), plus orice sumă ce ar putea fi datorată cu titlu de impozit, pentru prejudiciul moral;
(ii) 1.500 EUR (una mie cinci sute euro), plus orice sumă ce ar putea fi datorată cu titlu de impozit de către reclamantă,
cu titlu de cheltuieli de judecată;
c) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
3. respinge cererea de reparație echitabilă în rest.
Întocmită în limba franceză, apoi comunicată în scris la data de 4 noiembrie 2008, pentru aplicarea art. 77 §§ 2 și 3 din
Regulament.
Josep Casadevall,
președinte

Santiago Quesada,
grefier

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 867/11.XII.2009 conține 16 pagini.

Prețul: 3,20 lei

&JUYDGY|435896]
ISSN 1453—4495

