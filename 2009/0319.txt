Anul 177 (XXI) — Nr. 319

PARTEA I

Joi, 14 mai 2009

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

Nr.
avizarea și prezentarea proiectelor de documente de
politici publice, a proiectelor de acte normative,
precum și a altor documente, în vederea adoptării/
aprobării ....................................................................

DECIZII ALE CURȚII CONSTITUȚIONALE
Decizia nr. 418 din 26 martie 2009 referitoare la excepția de
neconstituționalitate a dispozițiilor art. 3733 alin. 11 din
Codul de procedură civilă ..........................................
Decizia nr. 426 din 26 martie 2009 referitoare la excepția de
neconstituționalitate a prevederilor art. 49—52 din
Legea nr. 360/2002 privind Statutul polițistului ..........

1–2

5–15

DECIZII ALE PRIMULUI-MINISTRU
2–4

HOTĂRÂRI ALE GUVERNULUI ROMÂNIEI
561.

Pagina

— Hotărâre pentru aprobarea Regulamentului privind
procedurile, la nivelul Guvernului, pentru elaborarea,

524.

— Decizie pentru modificarea anexei la Decizia
primului-ministru nr. 218/2008 privind constituirea
Comitetului de monitorizare a Strategiei naționale
anticorupție privind sectoarele vulnerabile și
administrația publică locală pe perioada 2008—2010 ....

16

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 418
din 26 martie 2009

referitoare la excepția de neconstituționalitate a dispozițiilor art. 3733 alin. 11
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3733 alin. 11 din Codul de procedură civilă,
excepție invocată de Societatea Comercială ăPelicanul GSM” —
S.R.L. în Dosarul nr. 3.495/301/2008 al Tribunalului București —
Secția a V-a civilă.

La apelul nominal lipsesc părțile față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, referindu-se și
la jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 7 august 2008, pronunțată în Dosarul
nr. 3.495/301/2008, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a dispozițiilor art. 3733 alin. 11 din
Codul de procedură civilă, excepție invocată de Societatea
Comercială ăPelicanul GSM” — S.R.L.

2

MONITORUL OFICIAL AL ROMÂNIEI, PARTEA I, Nr. 319/14.V.2009

În motivarea excepției de neconstituționalitate se susține,
în esență, că textul de lege criticat este neconstituțional,
deoarece încalcă principiul egalității armelor în ceea ce îi privește
pe creditor și debitor, acordând o poziție privilegiată creditorului
în dauna debitorului. Astfel, din compararea dispozițiilor alin. 1
și alin. 11 ale art. 3733 din Codul de procedură civilă rezultă că
pentru aceeași cauză dedusă judecății, respectiv cererea de
învestire cu formulă executorie, soluțiile sunt diferite în funcție de
admiterea sau respingerea cererii, generând efecte la fel de
contradictorii în persoana creditorului și a debitorului. Dacă
cererea de învestire cu formulă executorie introdusă de creditor
este respinsă, acesta se bucură de calea recursului împotriva
încheierii de respingere, iar dacă aceeași cerere este admisă,
debitorul nu mai are la îndemână calea recursului, încheierea
de admitere nefiind supusă niciunei căi de atac.
Tribunalul București — Secția a V-a civilă apreciază că
excepția de neconstituționalitate invocată în cauză este
neîntemeiată, referindu-se și la jurisprudența Curții
Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, arătând că textul de lege
criticat nu încalcă prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3733 alin. 11 din Codul de procedură civilă, potrivit
cărora: ăÎncheierea prin care președintele instanței admite
cererea de învestire cu formulă executorie a hotărârii
judecătorești sau a altui înscris în cazurile prevăzute de lege nu
este supusă niciunei căi de atac.”
În susținerea neconstituționalității acestui text de lege, se
invocă încălcarea prevederilor art. 21 din Constituție, referitoare
la accesul liber la justiție, cu raportare la art. 6 din Convenția
pentru apărarea drepturilor omului și a libertăților fundamentale,
privind dreptul la un proces echitabil.
Examinând excepția de neconstituționalitate, astfel cum a
fost formulată, Curtea constată că s-a mai pronunțat asupra
constituționalității dispozițiilor 3733 alin. 11 din Codul de
procedură civilă, în raport de aceleași critici de principiu. În acest
sens sunt, de exemplu, Decizia nr. 664 din 10 octombrie 2006,
publicată în Monitorul Oficial al României, Partea I, nr. 931 din
16 noiembrie 2006, și Decizia nr. 247 din 9 martie 2006,
publicată în Monitorul Oficial al României, Partea I, nr. 333 din
13 aprilie 2006, prin care Curtea a respins, pentru
considerentele acolo reținute, excepția de neconstituționalitate
a dispozițiilor art. 3733 alin. 11 din Codul de procedură civilă.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția pronunțată anterior de Curte, precum și considerentele
care au fundamentat-o sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3733 alin. 11 din Codul de procedură civilă, excepție invocată
de Societatea Comercială ăPelicanul GSM” — S.R.L. în Dosarul nr. 3.495/301/2008 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 26 martie 2009.
PREȘEDINTELE CURȚII CONSTITUȚIONALE,

prof.univ.dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 426
din 26 martie 2009

referitoare la excepția de neconstituționalitate a prevederilor art. 49—52 din Legea nr. 360/2002
privind Statutul polițistului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu

— președinte
— judecător
— judecător
— judecător
— judecător

Ion Predescu
Tudorel Toader
Augustin Zegrean
Carmen Cătălina Gliga
Claudia-Margareta Krupenschi

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 319/14.V.2009
Pe rol se află soluționarea excepției de neconstituționalitate
a dispozițiilor art. 49—52 din Legea nr. 360/2002 privind Statutul
polițistului, excepție ridicată de Sindicatul Național al Polițiștilor
și Personalului Contractual din cadrul Ministerului Administrației
și Internelor în Dosarul nr. 1.363/2/2008 al Curții de Apel
București — Secția a VIII-a contencios administrativ și fiscal.
La apelul nominal răspunde autorul excepției, prin avocat
Aurelian George Uluitu, din cadrul Baroului București, cu
împuternicire avocațială depusă la dosar, lipsind celelalte părți,
față de care procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul apărătorului autorului excepției,
pentru susținerea acesteia. Arată, în acest sens, că dispozițiile
art. 49—52 din Legea nr. 360/2002 privind Statutul polițistului
contravin prevederilor art. 9, 40, art. 116 alin. (1) și ale art. 137
alin. (1) din Constituție, deoarece instituie o formă de asociere
obligatorie, independent de manifestarea de voință a polițiștilor.
Astfel, arată că legea criticată reglementează înființarea
Corpului Național al Polițiștilor ca persoană juridică de drept
public, reprezentând forma de organizare pe criteriul
apartenenței la categoria profesională a polițiștilor, scopul legal
al acesteia constând în promovarea intereselor polițiștilor și
apărarea drepturilor lor. Modalitatea prin care legea
reglementează organizarea și funcționarea Corpului Național al
Polițiștilor încalcă atât prevederile constituționale indicate, cât și
normele internaționale în materia asocierii, cu referire în special
la îngrădirile privind exercitarea dreptului de asociere a
funcționarilor publici. Solicită, pentru toate cele arătate,
admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate nu suprimă dreptul de asociere al
polițiștilor, forma de organizare profesională instituită prin Legea
nr. 360/2002, având drept scop promovarea intereselor acestei
categorii profesionale. Pe de altă parte, arată că nemulțumirea
autorului excepției privește, în realitate, dispozițiile art. 9 din
Hotărârea Guvernului nr. 1.305/2002 privind aprobarea
Regulamentului de organizare și funcționare a Corpului Național
al Polițiștilor, care, însă, nu pot face obiectul contenciosului
constituțional, ci, eventual, al contenciosului administrativ.
C U R T E A,

având în vedere actele și lucrările dosarului, reține următoarele:
Prin Încheierea din 28 octombrie 2008, pronunțată în Dosarul
nr. 1.363/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 49—52 din Legea nr. 360/2002 privind
Statutul polițistului.
Excepția a fost ridicată de Sindicatul Național al Polițiștilor și
Personalului Contractual din cadrul Ministerului Administrației și
Internelor într-o cauză de contencios administrativ având ca
obiect o acțiune în anulare a unui ordin al ministrului
administrației și internelor privind eficientizarea activității
Corpului Național al Polițiștilor, precum și a tuturor prevederilor
din actele normative referitoare la această organizație.
În motivarea excepției de neconstituționalitate autorul
acesteia susține că înființarea, prin lege, a Corpului Național al
Polițiștilor, precum și prevederea ca toți polițiștii să devină, de
drept, membri ai Corpului, cuprinsă la art. 9 alin. (3) din
Hotărârea Guvernului nr. 1.305/2002 (emisă pentru aplicarea
textelor de lege criticate) încalcă dreptul la liberă asociere.
Constituția României și Convenția nr. 98 a O.I.M. nu prevăd
obligația ca lucrătorii să se asocieze de drept fără să li se ceară
consimțământul, cu atât mai mult prin înființarea unor organizații
prin lege și aflate în subordinea angajatorului, așa cum este
Corpul Național al Polițiștilor.

3

Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată, prevederile art. 49—52
din Legea nr. 360/2002 nefiind în contradicție cu art. 40 din
Constituție privind dreptul de asociere.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul consideră că excepția de neconstituționalitate este
inadmisibilă, deoarece, în realitate, autorul acesteia critică
prevederile art. 9 alin. (3) din Hotărârea Guvernului
nr. 1.305/2002, care, însă, potrivit art. 29 alin. (1) din Legea
nr. 47/1992, nu pot face obiectul controlului de
constituționalitate.
Avocatul Poporului apreciază că dispozițiile art. 49—52 din
Legea nr. 360/2002, cu modificările și completările ulterioare,
sunt constituționale. Acestea nu aduc atingere sub niciun aspect
dreptului la liberă asociere, garantat de art. 40 din Constituție,
drept care nu este unul absolut, condițiile sale de exercitare fiind
stabilite prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 49—52 din Legea nr. 360/2002 privind Statutul
polițistului, publicată în Monitorul Oficial al României, Partea I,
nr. 440 din 24 iunie 2002, modificată și completată prin
Ordonanța de urgență a Guvernului nr. 89/2003, publicată în
Monitorul Oficial al României, Partea I, nr. 715 din 14 octombrie
2003, aprobată cu modificări și completări prin Legea
nr. 101/2004, publicată în Monitorul Oficial al României, Partea I,
nr. 346 din 20 aprilie 2004. Textele legale criticate fac parte din
Secțiunea a 4-a ăCorpul Național al Polițiștilor”, cap. III
ăDrepturile, îndatoririle și restrângerea exercițiului unor drepturi
și libertăți ale polițistului” și reglementează înființarea Corpului
Național al Polițiștilor, ca persoană juridică de drept public,
organele sale de control și conducere, precum și atribuțiile
acestora, cu precizarea, la art. 52, că modul de organizare și
funcționare a Corpului se stabilește, în condițiile Legii
nr. 360/2002, prin Regulamentul de organizare și funcționare
aprobat prin hotărâre a Guvernului.
Autorul excepției consideră că textele de lege criticate aduc
atingere prevederilor art. 40 alin. (1) din Constituție, potrivit
cărora ăCetățenii se pot asocia liberi în partide politice, în
sindicate, în patronate și în alte forme de asociere”. Sunt
invocate, de asemenea, dispozițiile art. 2 din Convenția nr. 98
privind aplicarea principiilor dreptului de organizare și negociere
colectivă, adoptată de Organizația Internațională a Muncii, la
1 iulie 1949 și ratificată de România prin Decretul nr. 352/1958,
publicat în Buletinul Oficial al Marii Adunări Naționale a R.P.R,
nr. 34 din 29 august 1958.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.

4

MONITORUL OFICIAL AL ROMÂNIEI, PARTEA I, Nr. 319/14.V.2009

Mai întâi, Curtea observă că susținerile reprezentantului
autorului excepției formulate în timpul dezbaterilor din ședința
publică, potrivit cărora textele de lege criticate contravin și
prevederilor art. 9, art. 116 alin. (1) și ale art. 137 alin. (1) din
Constituție, nu pot fi reținute, întrucât la soluționarea unei
excepții de neconstituționalitate, Curtea Constituțională se
pronunță în limitele sesizării sale prin încheierea instanței de
judecată, care, conform art. 29 alin. (4) din Legea nr. 47/1992
privind organizarea și funcționarea Curții Constituționale, trebuie
să cuprindă punctele de vedere ale părților și opinia instanței
asupra excepției. Cum cadrul procesual specific excepției de
neconstituționalitate este configurat, așadar, de încheierea de
sesizare, pe de o parte, și de argumentele prezentate de autorul
excepției în momentul invocării acesteia în fața instanței de
judecată, pe de altă parte, rezultă că instanța de contencios
constituțional nu poate primi aprecieri sau susțineri formulate
ulterior, care nu au fost avute în vedere nici de instanța de
judecată și nici de celelalte părți din dosar.
În ce privește dispozițiile art. 49—52 din Legea nr. 360/2002
privind Statutul polițiștilor, Curtea reține că acestea
reglementează înființarea Corpului Național al Polițiștilor,
reprezentând forma de organizare pe criteriu profesional,
autonom, apolitic și nonprofit al polițiștilor, având ca scop
promovarea intereselor și apărarea drepturilor acestora,
principiile de organizare și funcționare a acestei persoane
juridice de drept public, organele sale de control și de
conducere, precum și modalitatea de alegere și atribuțiile
acestora și sursele de constituire a veniturilor Corpului Național
al Polițiștilor. Art. 52 prevede că modul de organizare și
funcționare a Corpului se stabilește, în condițiile Legii
nr. 360/2002, prin Regulamentul de organizare și funcționare
aprobat prin hotărâre a Guvernului.
Așa fiind, Curtea constată că dispozițiile legale examinate nu
conțin în sine norme de natură să afecteze exercitarea dreptului
de asociere prevăzut de art. 40 din Constituție, inclusiv sub

aspectul său negativ — libertatea persoanei de a nu se asocia —,
invocat de autorul excepției. De altfel, Curtea observă că, potrivit
susținerilor de neconstituționalitate formulate de autorul
excepției, critica sa vizează în realitate dispozițiile art. 9 alin. (3)
din Hotărârea Guvernului nr. 1.305/2002. Chiar dacă acest act
normativ este adoptat în temeiul art. 52 din Legea nr. 360/2002,
Curtea nu se poate pronunța însă cu privire la
constituționalitatea sa, deoarece astfel ar încălca prevederile
art. 146 lit. d) din Constituție, referitoare la competența sa de a
hotărî asupra excepțiilor de neconstituționalitate privind legile și
ordonanțele.
În sfârșit, Curtea constată ca fiind neîntemeiată și critica de
neconstituționalitate privind contrarietatea textelor de lege
atacate față de dispozițiile art. 2 din Convenția nr. 98 privind
aplicarea principiilor dreptului de organizare și negociere
colectivă, adoptată de Organizația Internațională a Muncii la
1 iulie 1949. Potrivit reglementărilor legale examinate, Corpul
Național al Polițiștilor reprezintă o formă de organizare
profesională, cu caracter autonom, apolitic și nonprofit a
polițiștilor, care își exercită atribuțiile în scopul promovării
intereselor profesionale, sociale, culturale și sportive ale
membrilor săi, prevăzute de legislația în domeniu, precum și al
apărării drepturilor legitime ale acestora. Organele de conducere
ale Corpului sunt alese pentru un mandat de 4 ani și sunt
constituite din congresul național, consiliul național și Consiliul
Direcției Generale de Poliție a Municipiului București, consiliile
inspectoratelor județene de poliție și consiliile instituțiilor de
învățământ ale Ministerului Administrației și Internelor și
teritoriale, astfel încât toate categoriile de polițiști să aibă
reprezentare în mod proporțional. Ca atare, nu se poate reține
existența unui ăact de amestec” al angajatorului în scopul
exercitării controlului asupra organizației lucrătorilor, în sensul
prevăzut de reglementarea internațională invocată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 49—52 din Legea nr. 360/2002 privind Statutul polițistului,
excepție ridicată de Sindicatul Național al Polițiștilor și Personalului Contractual din cadrul Ministerului Administrației și Internelor
în Dosarul nr. 1.363/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 26 martie 2009.
PREȘEDINTELE CURȚII CONSTITUȚIONALE,

prof.univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 319/14.V.2009

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Regulamentului privind procedurile, la nivelul Guvernului,
pentru elaborarea, avizarea și prezentarea proiectelor de documente de politici publice,
a proiectelor de acte normative, precum și a altor documente, în vederea adoptării/aprobării
În temeiul art. 108 din Constituția României, republicată, al art. 82 din Legea nr. 24/2000 privind normele de tehnică
legislativă pentru elaborarea actelor normative, republicată, cu modificările și completările ulterioare, al art. 11 și al art. 26 alin. (2)
teza finală din Legea nr. 90/2001 privind organizarea și funcționarea Guvernului României și a ministerelor, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă Regulamentul privind procedurile, la
nivelul Guvernului, pentru elaborarea, avizarea și prezentarea
proiectelor de documente de politici publice, a proiectelor de
acte normative, precum și a altor documente, în vederea
adoptării/aprobării, prevăzut în anexa care face parte integrantă
din prezenta hotărâre.
Art. 2. — Ministerele și celelalte organe de specialitate ale
administrației publice centrale, precum și instituția prefectului
vor duce la îndeplinire prevederile prezentei hotărâri.

Art. 3. — Pe data intrării în vigoare a prezentei hotărâri se
abrogă Hotărârea Guvernului nr. 1.226/2007 pentru aprobarea
Regulamentului privind procedurile, la nivelul Guvernului, pentru
elaborarea, avizarea și prezentarea proiectelor de documente
de politici publice, a proiectelor de acte normative, precum și a
altor documente, în vederea adoptării/aprobării, publicată în
Monitorul Oficial al României, Partea I, nr. 716 din 23 octombrie
2007, cu modificările și completările ulterioare.

PRIM-MINISTRU

EMIL BOC
Contrasemnează:
p. Secretarul general al Guvernului,
Ion Moraru
Viceprim-ministru, ministrul administrației și internelor,
Dan Nica
Șeful Departamentului pentru Afaceri Europene,
Vasile Pușcaș
Ministrul finanțelor publice,
Gheorghe Pogea
București, 10 mai 2009.
Nr. 561.
ANEXĂ

REGULAMENT

privind procedurile, la nivelul Guvernului, pentru elaborarea, avizarea și prezentarea proiectelor de documente
de politici publice, a proiectelor de acte normative, precum și a altor documente, în vederea adoptării/aprobării
CAPITOLUL I
Dispoziții generale
Art. 1. — Au dreptul să inițieze proiecte de documente de
politici publice și proiecte de acte normative, în vederea
adoptării/aprobării de către Guvern, conform atribuțiilor și
domeniului lor de activitate, următoarele autorități publice:
a) ministerele și celelalte organe de specialitate ale
administrației publice centrale, aflate în subordinea Guvernului,
precum și autoritățile administrative autonome;
b) organele de specialitate ale administrației publice centrale
aflate în subordinea sau în coordonarea ministerelor, prin
ministerele în a căror subordine sau coordonare se află;
c) prefecții, consiliile județene, Consiliul General al
Municipiului București, potrivit legii, prin Ministerul Administrației
și Internelor.

Art. 2. — (1) Potrivit Constituției României, republicată,
Guvernul adoptă hotărâri și ordonanțe.
(2) Hotărârile Guvernului se emit pentru organizarea
executării legilor.
(3) Ordonanțele emise în domenii care nu fac obiectul legilor
organice se adoptă numai în temeiul unei legi speciale de
abilitare a Guvernului, în limitele și în condițiile prevăzute de
aceasta.
(4) Ordonanțele de urgență se adoptă în condițiile prevăzute
de art. 115 alin. (4) și (6) din Constituția României, republicată.
(5) Guvernul își exercită inițiativa legislativă potrivit
Constituției României, republicată, prin însușirea proiectelor de
lege elaborate de ministere sau de alte autorități ale
administrației publice și transmiterea acestora spre dezbatere
și adoptare Parlamentului.

6

MONITORUL OFICIAL AL ROMÂNIEI, PARTEA I, Nr. 319/14.V.2009

CAPITOLUL II
Documentele de politici publice și actele normative
Art. 3. — (1) Documentele de politici publice sunt
instrumentele de decizie prin intermediul cărora sunt identificate
posibilele soluții pentru rezolvarea problemelor de politici
publice, astfel cum sunt definite în Hotărârea Guvernului
nr. 870/2006 privind aprobarea Strategiei pentru îmbunătățirea
sistemului de elaborare, coordonare și planificare a politicilor
publice la nivelul administrației publice centrale.
(2) Documentele de politici publice includ și informații cu
privire la evaluarea impactului, măsurile de monitorizare,
evaluare și implementare a soluțiilor identificate.
(3) Documentele de politici publice, definite și structurate
conform dispozițiilor Hotărârii Guvernului nr. 870/2006 și ale
Hotărârii Guvernului nr. 775/2005 pentru aprobarea
Regulamentului privind procedurile de elaborare, monitorizare
și evaluare a politicilor publice la nivel central, cu modificările
ulterioare, sunt:
a) strategia;
b) planul;
c) propunerea de politici publice.
Art. 4. — Documentele de politici publice se inițiază, se
elaborează, se adoptă și se aplică în conformitate cu dispozițiile
Legii nr. 90/2001 privind organizarea și funcționarea Guvernului
României și a ministerelor, cu modificările și completările
ulterioare, ale Hotărârii Guvernului nr. 870/2006, ale Hotărârii
Guvernului nr. 775/2005, cu modificările ulterioare, precum și
ale prezentului regulament.
Art. 5. — Actele normative se inițiază, se elaborează, se
adoptă și se aplică în conformitate cu Constituția României,
republicată, cu dispozițiile Legii nr. 24/2000 privind normele de
tehnică legislativă pentru elaborarea actelor normative,
republicată, cu modificările și completările ulterioare, ale Legii
nr. 90/2001, cu modificările și completările ulterioare, ale
Hotărârii Guvernului nr. 1.361/2006 privind conținutul
instrumentului de prezentare și motivare a proiectelor de acte
normative supuse aprobării Guvernului, cu principiile ordinii de
drept, precum și cu prevederile prezentului regulament.
Art. 6. — (1) Actele normative cu impact asupra domeniilor
social, economic și de mediu, asupra bugetului general
consolidat sau asupra legislației în vigoare se elaborează pe
baza unor documente de politici publice aprobate de Parlament
sau Guvern.
(2) Dispozițiile alin. (1) nu se aplică:
a) actelor cu caracter individual care au ca obiect exclusiv:
— numiri și revocări din funcție;
— stabilirea unor date;
— aprobarea de indicatori tehnico-economici de investiții;
— aprobarea bugetelor de venituri și cheltuieli ale
operatorilor economici și ale instituțiilor publice, a rectificării
acestora, precum și a normativelor de cheltuieli, pentru cazurile
prevăzute de lege;
— acordarea de ajutoare financiare și de urgență;
— alocarea de fonduri de la bugetul de stat, din Fondul de
rezervă bugetară la dispoziția Guvernului, din Fondul de
intervenție la dispoziția Guvernului, precum și din Fondul
național de dezvoltare;
— aprobarea finanțării de proiecte și acțiuni din fondurile
pentru promovarea imaginii externe a României;
— aprobarea stemelor pentru județe, municipii, orașe și
comune;
— schimbarea regimului juridic al unor imobile;
— atestarea domeniilor publice ale unităților administrativteritoriale;
— transferurile de imobile;
— încadrarea în categoria funcțională a drumurilor județene
a unor drumuri sau a unor sectoare de drumuri;

— darea în folosință gratuită a unor imobile;
b) legii speciale de abilitare a Guvernului pentru a emite
ordonanțe în domenii care nu fac obiectul legilor organice;
c) actelor normative care transpun legislația comunitară sau
care creează cadrul juridic necesar aplicării acesteia;
d) actelor normative inițiate ca urmare a aprobării de către
Guvern a tezelor prealabile elaborate în condițiile art. 26 din
Legea nr. 24/2000, republicată, cu modificările și completările
ulterioare;
e) actelor normative prin care se ratifică, aprobă, aderă sau
acceptă un tratat, în conformitate cu Legea nr. 590/2003 privind
tratatele;
f) actelor normative prin care se aprobă norme metodologice
prevăzute prin lege.
Art. 7. — (1) În procesul de elaborare a proiectelor de acte
normative, autoritățile publice inițiatoare au obligația să respecte
regulile procedurale aplicabile pentru asigurarea transparenței
decizionale, prevăzute de Legea nr. 52/2003 privind
transparența decizională în administrația publică.
(2) Pentru asigurarea consultărilor preliminare cu partenerii
sociali, autoritățile publice inițiatoare au obligația să supună
proiectele de acte normative cu caracter economico-social
analizei comisiilor de dialog social, constituite în cadrul acestora
în conformitate cu prevederile Hotărârii Guvernului nr. 369/2009
privind constituirea și funcționarea comisiilor de dialog social la
nivelul administrației publice centrale și la nivel teritorial.
(3) Pentru asigurarea consultărilor preliminare cu structurile
asociative ale autorităților administrației publice locale,
autoritățile publice inițiatoare au obligația transmiterii proiectelor
de acte normative președinților structurilor asociative, în
conformitate cu dispozițiile Hotărârii Guvernului nr. 521/2005
privind procedura de consultare a structurilor asociative ale
autorităților administrației publice locale la elaborarea proiectelor
de acte normative.
CAPITOLUL III
Alte documente
Art. 8. — Pentru a exprima punctul de vedere oficial al
României în fața instituțiilor Uniunii Europene, inițiatorul
elaborează un document de poziție națională, sub forma unui
mandat sau a unui mandat general, în conformitate cu
prevederile Hotărârii Guvernului nr. 115/2008 privind instituirea
sistemului național de coordonare a afacerilor europene în
vederea participării României la procesul decizional al instituțiilor
Uniunii Europene
Art. 9. — Tratatele internaționale se negociază și se
semnează de către persoanele desemnate în acest scop, în
conformitate cu dispozițiile Legii nr. 590/2003.
Art. 10. — (1) Memorandumul este instrumentul prin care se
supune spre aprobare inițierea negocierii și/sau semnarea unui
tratat internațional, respectiv suspendarea aplicării unui tratat,
în conformitate cu prevederile Legii nr. 590/2003.
(2) Memorandumul poate fi elaborat și în cazul în care este
necesară o decizie a Guvernului într-o anumită problematică.
Memorandumul va fi avizat de instituțiile implicate și va cuprinde
descrierea respectivei probleme și propuneri pentru rezolvarea
acesteia.
(3) Memorandumul este un act intern al Guvernului, care nu
se publică în Monitorul Oficial al României.
Art. 11. — (1) Pentru proiectele de coduri sau alte proiecte de
legi complexe, pentru care s-au constituit comisii de specialitate,
în condițiile art. 26 și următoarele din Legea nr. 24/2000,
republicată, cu modificările și completările ulterioare, se
elaborează și se aprobă teze prealabile, conform structurii
prevăzute la art. 12.
(2) Pentru proiectele de coduri sau alte proiecte de legi
complexe, pentru care nu s-au constituit comisii de specialitate,

MONITORUL OFICIAL AL ROMÂNIEI, PARTEA I, Nr. 319/14.V.2009
în condițiile art. 26 din Legea nr. 24/2000, republicată, cu
modificările și completările ulterioare, se elaborează documente
de politici publice, astfel cum sunt acestea definite în prezentul
regulament.
Art. 12. — Tezele prealabile, supuse aprobării Guvernului,
se referă în principal la:
a) informații generale relevante;
b) rezultatele cercetărilor, studiilor și documentărilor științifice
efectuate;
c) componența comisiei de elaborare conform dispozițiilor
art. 26 din Legea nr. 24/2000, republicată, cu modificările și
completările ulterioare;
d) descrierea succintă a soluțiilor și a variantelor propuse de
actul normativ preconizat;
e) descrierea impactului social și economic asupra mediului
de afaceri sau asupra mediului înconjurător, după caz;
f) prezentarea succintă a conținutului proiectului de cod
propus sau al altor proiecte de legi complexe;
g) descrierea, în funcție de specificul prevederilor incluse, a
capitolelor sau a secțiunilor de prevederi legale propuse, a
aspectelor care urmează să fie reglementate;
h) descrierea activităților planificate pentru desfășurarea
discuțiilor publice;
i) prezentarea informațiilor privind estimările financiare;
j) concordanța cu legislația comunitară și cu cea națională;
k) măsuri de implementare a modificărilor propuse;
l) rezultate așteptate în urma implementării modificărilor
propuse.
Art. 13. — (1) În scopul exclusiv al raportării și al informării cu
privire la evoluția procesului de soluționare a unor probleme
specifice, la stadiul implementării documentelor de politici
publice și/sau a actelor normative inițiatorii elaborează și
transmit Guvernului o notă.
(2) Nota nu poate constitui temei juridic pentru elaborarea,
avizarea și adoptarea unui act normativ.
(3) Înaintea prezentării notei în cadrul ședinței Guvernului,
aceasta se transmite de către inițiator Cabinetului PrimuluiMinistru.
Art. 14. — (1) Proiectul punctului de vedere al Guvernului
asupra propunerilor legislative parlamentare este elaborat și
supus Guvernului spre aprobare de către Departamentul pentru
Relația cu Parlamentul, în condițiile prevăzute de Hotărârea
Guvernului nr. 411/2007 privind organizarea și funcționarea
Departamentului pentru Relația cu Parlamentul.
(2) După aprobarea în ședința Guvernului, Departamentul
pentru Relația cu Parlamentul transmite punctul de vedere la
Camera Deputaților sau la Senat, după caz.
CAPITOLUL IV
Procedura de elaborare și consultare a proiectelor
de acte normative și a proiectelor de documente
de politici publice
Art. 15. — (1) Inițiatorul elaborează o formă inițială a
proiectului de act normativ sau a proiectului de documente de
politici publice, pe care are obligația să o supună concomitent
atât consultării publice, în condițiile Legii nr. 52/2003, cât și
consultării preliminare interinstituționale.
(2) Consultarea preliminară interinstituțională se realizează
în urma afișării proiectului de act normativ sau a proiectului de
documente de politici publice, însușit de conducătorul acestuia,
pe site-ul inițiatorului, cu respectarea termenului prevăzut de
art. 6 alin. (2) din Legea nr. 52/2003, precum și prin transmiterea
concomitentă, în format electronic/PDF, către Secretariatul
General al Guvernului.
(3) Forma electronică transmisă Secretariatului General al
Guvernului va fi însoțită de o adresă de înaintare al cărei model
este prevăzut în anexa nr. 1.

7

(4) La primirea formei electronice, Secretariatul General al
Guvernului afișează de îndată, pe site-ul propriu, proiectul de
act normativ sau proiectul de document de politici publice.
(5) Desfășurarea întregului proces de consultare, atât cu
cetățenii și cu asociațiile legal constituite, cât și consultarea
preliminară interinstituțională, cade în sarcina exclusivă a
inițiatorului.
(6) Proiectele de acte normative cu impact asupra domeniilor
social, economic și de mediu, asupra bugetului general
consolidat sau asupra legislației în vigoare sunt supuse
consultării însoțite de instrumentele de prezentare și motivare
elaborate conform prevederilor legale în vigoare, precum și de
documentul de politică publică aferent.
(7) Proiectele de hotărâre a Guvernului care nu au impact
asupra domeniilor social, economic și de mediu, asupra
bugetului general consolidat sau asupra legislației în vigoare,
sunt supuse consultării însoțite de instrumentele de prezentare
și motivare elaborate conform art. 2 alin. (2) din Hotărârea
Guvernului nr. 1.361/2006.
Art. 16. — (1) Pentru fiecare proiect de document de politici
publice sau proiect de act normativ, precum și pentru structura
și conținutul instrumentului de prezentare și motivare aferent,
autoritățile publice prezintă inițiatorului un punct de vedere în
scris.
(2) Punctul de vedere constă în observații și propuneri care
privesc aspectele de fond din aria proprie de competență.
(3) Punctul de vedere este semnat de conducătorul instituției,
de un secretar de stat sau de către secretarul general. Adresa
de înaintare a punctului de vedere cuprinde și datele persoanei
de contact desemnate.
CAPITOLUL V
Procedura de avizare/adoptare a proiectelor
de acte normative și a proiectelor de documente
de politici publice
Art. 17. — (1) La finalizarea procedurii de elaborare și
consultare, autoritatea publică inițiatoare are obligația de a
transmite Secretariatului General al Guvernului, atât pe suport
hârtie, cât și în format electronic/PDF, în vederea înregistrării,
proiectele de documente de politici publice și proiectele de acte
normative
însușite,
prin
semnare,
de
către
conducătorul/conducătorii
autorității/autorităților
publice
inițiatoare, împreună cu o adresă de înaintare, al cărei model
este prevăzut în anexa nr. 2.
(2) Adresa de înaintare prevăzută la alin. (1) va fi însoțită de
următoarele documente, după caz:
a) proiectul de document de politică publică sau proiectul de
act normativ;
b) instrumentul de prezentare și motivare;
c) tabelul de concordanță între actul normativ comunitar
propus să fie transpus și proiectul de act normativ național care
îl transpune, elaborat conform modelului prevăzut în anexa nr. 3;
d) tabelul comparativ cuprinzând reglementarea în vigoare
și reglementarea propusă, în situația în care proiectele de acte
normative conțin modificări și/sau completări ale actelor
normative în vigoare.
(3) Prin grija autorității publice inițiatoare, în aceeași zi în care
au fost înaintate către Secretariatul General al Guvernului,
proiectele de documente de politici publice și proiectele de acte
normative sunt transmise, în original, și instituțiilor ce urmează
să avizeze proiectul, însoțite de o adresă de înaintare, elaborată
conform modelului prevăzut în anexa nr. 4.
(4) În această etapă, proiectele de documente de politici
publice și proiectele de acte normative care urmează să fie
avizate de Ministerul Finanțelor Publice, Departamentul pentru
Afaceri Europene, sau, după caz, Ministerul Justiției și

8

MONITORUL OFICIAL AL ROMÂNIEI, PARTEA I, Nr. 319/14.V.2009

Libertăților Cetățenești, vor fi transmise acestor instituții, în
copie, în vederea analizei.
(5) În această etapă Ministerul Finanțelor Publice,
Departamentul pentru Afaceri Europene sau, după caz,
Ministerul Justiției și Libertăților Cetățenești are obligația
transmiterii unui punct de vedere inițiatorului numai în urma
sesizării unor probleme de fond din aria proprie de competență.
(6) Inițiatorul este responsabil pentru corectitudinea datelor
cuprinse în documentele prevăzute la alin. (1), (2) și (3), precum
și pentru concordanța dintre informațiile prezentate în formă
scrisă și în cea electronică.
Art. 18. — (1) La nivelul fiecărei autorități publice dintre cele
prevăzute la art. 1 se constituie o structură unică, cu atribuții de
primire și înregistrare a proiectelor de acte normative sau a
proiectelor de documente de politici publice supuse avizării,
precum și de comunicare a tuturor datelor necesare pentru
urmărirea procesului de avizare.
(2) Din cadrul structurii prevăzute la alin. (1) se desemnează
o singură persoană, care va avea dreptul la semnătură
electronică, având ca atribuție principală gestionarea tuturor
activităților legate de procedura de elaborare și avizare a
proiectelor de documente de politici publice și a proiectelor de
acte normative.
Art. 19. — (1) La primirea proiectelor de documente de
politici publice sau a proiectelor de acte normative, în forma
prevăzută la art. 17, Secretariatul General al Guvernului
procedează de îndată la înregistrarea acestora, la publicarea pe
pagina de internet și la verificarea îndeplinirii condițiilor de formă
prevăzute de prezentul regulament.
(2) Nerespectarea condițiilor cu privire la forma și
documentele care trebuie să însoțească proiectele de
documente de politici publice și proiectele de acte normative se
constată de către Secretariatul General al Guvernului și se
comunică autorității publice inițiatoare în cadrul reuniunii de
lucru pregătitoare ședinței Guvernului.
Art. 20. — (1) Instituțiile publice avizatoare trebuie să
transmită inițiatorului proiectul de act normativ sau proiectul de
document de politici publice, în original, avizat în termen de
maximum 3 zile lucrătoare de la înregistrarea acestuia la
structura unică din cadrul instituțiilor avizatoare prevăzută la
art. 18 alin. (1).
(2) În vederea obținerii avizului conform, proiectele de
documente de politici publice se transmit Secretariatului General
al Guvernului în original, împreună cu o copie, numai după
obținerea tuturor avizelor instituțiilor publice interesate. Avizul
conform se emite cu privire la respectarea standardelor și
procedurilor prevăzute de legislația în vigoare pentru elaborarea
documentelor de politici publice, încheind operațiunile din etapa
de avizare.
(3) Termenul pentru avizul conform este de 3 zile lucrătoare
de la înregistrarea acestuia la structura unică prevăzută la
art. 18 alin. (1) din cadrul Secretariatul General al Guvernului
(4) După primirea avizelor solicitate în condițiile alin. (1),
proiectele de acte normative și/sau documentele de politici
publice se transmit spre avizare, după caz, Ministerului
Finanțelor Publice, Departamentului pentru Afaceri Europene și
Ministerului Justiției și Libertăților Cetățenești.
(5) Termenul de avizare pentru Ministerul Finanțelor Publice,
Departamentul pentru Afaceri Europene și Ministerul Justiției și
Libertăților Cetățenești este de 4 zile lucrătoare de la
înregistrarea acestuia la structura unică prevăzută la art. 18
alin. (1). Termenul se calculează pe zile libere, neintrând în
calcul ziua când începe și nici cea în care expiră.
(6) Proiectele de acte normative care transpun prevederi
comunitare, creează cadrul juridic necesar aplicării acestora ori
având relevanță comunitară se transmit spre avizare
Departamentului pentru Afaceri Europene, ca penultimă

instituție avizatoare, însoțite, dacă este cazul, de tabelul de
concordanță între actul normativ comunitar propus să fie
transpus și proiectul de act normativ național care îl transpune.
(7) Proiectele de acte normative se transmit Ministerului
Justiției și Libertăților Cetățenești în original, împreună cu o
copie, numai după obținerea tuturor avizelor autorităților publice
interesate în aplicare. Ministerul Justiției și Libertăților
Cetățenești avizează proiectele exclusiv din punctul de vedere
al legalității, încheind operațiunile din etapa de avizare.
(8) Avizul Ministerului Justiției și Libertăților Cetățenești nu
este obligatoriu în cazul actelor cu caracter individual ce au ca
obiect exclusiv:
a) numiri și revocări din funcție;
b) stabilirea unor date;
c) aprobarea de indicatori tehnico-economici de investiții;
d) aprobarea bugetelor de venituri și cheltuieli ale operatorilor
economici și ale instituțiilor publice, pentru cazurile prevăzute
de lege, și a rectificării acestora;
e) acordarea de ajutoare financiare și de urgență;
f) alocarea de fonduri de la bugetul de stat, suplimentarea
bugetelor instituțiilor publice din Fondul de rezervă bugetară la
dispoziția Guvernului, din Fondul de intervenție la dispoziția
Guvernului, precum și din Fondul național de dezvoltare;
g) aprobarea finanțării de proiecte și acțiuni din fondurile
pentru promovarea imaginii externe a României;
h) aprobarea stemelor pentru județe, municipii, orașe și
comune;
i) atestarea domeniilor publice ale unităților administrativteritoriale.
Art. 21. — (1) În urma analizării proiectelor, în cadrul
termenelor pentru avizare prevăzute la art. 20, autoritățile
publice cărora le-a fost solicitat avizul pot transmite inițiatorului
proiectul:
a) avizat favorabil, fără observații;
b) avizat favorabil, cu observații și propuneri;
c) avizat negativ, caz în care se va preciza în instrumentul
de prezentare și motivare ăAviz negativ”, precum și motivarea
emiterii acestuia.
(2) Depășirea termenelor pentru avizare prevăzute la art. 20
reprezintă aviz tacit, fără îndeplinirea vreunei alte formalități de
către inițiator.
(3) În situația în care proiectul a fost avizat cu observații și
propuneri sau avizat negativ, inițiatorul va întocmi o notă
justificativă care să cuprindă modalitatea de însușire sau, după
caz, argumentele care au condus la neînsușirea observațiilor și
propunerilor. O copie a notei justificative se transmite de către
inițiator instituției care a avizat cu observații sau negativ.
Art. 22. — După finalizarea procesului de avizare
interministerială a proiectului de document de politici publice
sau, după caz, a proiectului de act normativ, forma finală
însoțită, dacă este cazul, de observațiile instituțiilor avizatoare și
de nota justificativă privind nepreluarea acestora se transmite,
prin grija inițiatorilor, Curții de Conturi a României, Consiliului
Concurenței, Consiliului Suprem de Apărare a Țării, Consiliului
Economic și Social și/sau Consiliului Superior al Magistraturii,
după caz, în vederea obținerii avizelor, dacă obținerea acestora
este obligatorie, conform dispozițiilor legale în vigoare.
Art. 23. — După obținerea avizelor instituțiilor prevăzute la
art. 22, inițiatorul va transmite Secretariatului General al
Guvernului, în original, forma finală a proiectului de document de
politici publice sau, după caz, a proiectului de act normativ,
însoțit de eventualele observații și propuneri ale tuturor
instituțiilor avizatoare, precum și de nota justificativă privind
însușirea sau neînsușirea acestora, dacă este cazul.
Art. 24. — (1) Pentru proiectele de acte normative primite la
Secretariatul General al Guvernului în condițiile art. 23, acesta
solicită de îndată avizul Consiliului Legislativ, ce urmează să fie

MONITORUL OFICIAL AL ROMÂNIEI, PARTEA I, Nr. 319/14.V.2009
emis potrivit legii, în termenul solicitat de Guvern, care nu poate
fi mai mic de:
a) 24 de ore pentru proiectele de ordonanțe de urgență;
b) două zile pentru proiectele de legi care urmează să fie
transmise Parlamentului cu solicitarea dezbaterii în procedură
de urgență;
c) 10 zile pentru celelalte proiecte de acte normative.
(2) Proiectele de ordonanțe și de hotărâri cu caracter
normativ se supun spre adoptare Guvernului numai cu avizul
Consiliului Legislativ.
Art. 25.— (1) Secretariatul General al Guvernului verifică
îndeplinirea condițiilor de formă ale fiecărui proiect de act
normativ sau document de politici publice, inclusiv respectarea
normelor de tehnică legislativă prevăzute de Legea nr. 24/2000,
republicată, cu modificările și completările ulterioare.
(2) Dacă în urma examinării proiectelor de documente de
politici publice și a proiectelor de acte normative se constată
nerespectarea cerințelor de formă, Secretariatul General al
Guvernului întocmește o notă cuprinzând observații și propuneri,
pe care o supune atenției inițiatorului.
Art. 26. — (1) Secretariatul General al Guvernului transmite
inițiatorului avizul Consiliului Legislativ și, după caz, nota
prevăzută la art. 25 alin. (2).
(2) Pe baza documentelor prevăzute la alin. (1), inițiatorul
are obligația de a reanaliza și, după caz, de a reface proiectul de
document de politică publică sau de act normativ.
(3) În situația în care inițiatorul nu acceptă total sau parțial
observațiile și propunerile formulate în documentele prevăzute
la alin. (1), acesta va întocmi o notă justificativă cuprinzând
argumentele care au condus la neînsușirea observațiilor și
propunerilor respective.
Art. 27. — Proiectul de document de politică publică finalizat
conform dispozițiilor prezentului regulament este transmis
Secretariatului General al Guvernului, în original, pe suport
hârtie, precum și pe e-mail, în vederea includerii la lit. a) a
agendei reuniunii de lucru pregătitoare, fiind însoțit, după caz,
de:
a) adresa de înaintare care va cuprinde lista documentelor
anexate;
b) procesul-verbal al ședinței comitetului interministerial,
desfășurată în condițiile Hotărârii Guvernului nr. 750/2005
privind constituirea consiliilor interministeriale permanente, cu
modificările și completările ulterioare, dacă proiectul a fost
analizat în oricare dintre acestea;
c) observațiile instituțiilor avizatoare și nota justificativă
privind însușirea sau neînsușirea acestora, după caz.
Art. 28. — Proiectul de act normativ finalizat conform
dispozițiilor prezentului regulament este transmis Secretariatului
General al Guvernului, în original, pe suport hârtie, în copie
certificată, precum și pe e-mail, în fișier electronic certificat, în
vederea includerii la lit. a) a agendei reuniunii de lucru
pregătitoare, fiind însoțit, după caz, de:
a) adresa de înaintare, care va cuprinde în mod obligatoriu:
lista documentelor anexate, proprietățile documentelor
referitoare la numărul de caractere și data ultimei salvări,
menționarea documentului de politică publică la care se referă
proiectul de act normativ aprobat de Guvern;
b) instrumentul de prezentare și motivare;
c) avizul de oportunitate pentru proiectele de ordonanță de
urgență sau avizul privind încadrarea în domeniile în care
Guvernul este abilitat să emită ordonanțe, pentru proiectele de
ordonanță elaborate în temeiul legilor de abilitare;
d) avizul Curții de Conturi a României, al Consiliului
Concurenței, Consiliului Suprem de Apărare a Țării, Consiliului
Economic și Social și/sau al Consiliului Superior al Magistraturii,
după caz;
e) tabelul de concordanță;

9

f) în cazul tratatelor internaționale și a contractelor de stat —
memorandum;
g) observațiile instituțiilor avizatoare și nota justificativă
privind însușirea sau neînsușirea acestora;
h) fișa circuitului de avizare, conform modelului prevăzut în
anexa nr. 5;
i) documente relevante care atestă valabilitatea relațiilor de
ordin juridic reglementate de proiectul de act normativ
(documente care certifică dreptul de proprietate, extrase de carte
funciară, hotărâri ale autorităților administrației publice locale prin
care se solicită trecerea unor bunuri în domeniul public sau privat
al respectivelor unități administrativ-teritoriale etc.);
j) tabelul comparativ, în situația în care proiectele de acte
normative conțin modificări și/sau completări ale actelor
normative în vigoare.
Art. 29. — Proiectul de act cu caracter individual întocmit
conform dispozițiilor prezentului regulament este transmis
Secretariatului General al Guvernului, în original, pe suport
hârtie, în copie certificată, precum și pe e-mail, în fișier electronic
certificat, în vederea includerii la lit. a) a agendei reuniunii de
lucru pregătitoare, fiind însoțit, după caz, de:
a) adresa de înaintare, care va cuprinde în mod obligatoriu:
lista documentelor anexate, proprietățile documentelor
referitoare la numărul de caractere și data ultimei salvări;
b) instrumentul de prezentare și motivare;
c) fișa circuitului de avizare, conform modelului prevăzut în
anexa nr. 5;
d) documente relevante care atestă valabilitatea relațiilor de
ordin juridic reglementate de proiectul de act cu caracter individual
(documente care atestă dreptul de proprietate, extrase de carte
funciară, hotărâri ale autorităților administrației publice locale prin
care se solicită trecerea unor bunuri în domeniul public sau privat
al respectivelor unități administrativ-teritoriale etc.);
e) tabelul comparativ, în situația în care proiectul de act cu
caracter individual conține modificări și/sau completări ale
actelor normative în vigoare;
f) tabelul de concordanță.
Art. 30. — În situația în care se constată lipsa documentelor
însoțitoare obligatorii conform prezentului regulament,
Secretariatul General al Guvernului restituie inițiatorului
documentul împreună cu materialele anexate pentru
completarea acestora.
CAPITOLUL VI
Dispoziții speciale cu privire la avizarea ordonanțelor
de urgență și a ordonanțelor Guvernului
Art. 31. — (1) Proiectele de ordonanță de urgență sunt
avizate de către Departamentul pentru Relația cu Parlamentul
din punctul de vedere al oportunității promovării acestora, în
sensul motivării situației extraordinare a cărei reglementare nu
poate fi amânată, precum și a prezentării consecințelor
neadoptării proiectului de act normativ în regim de urgență.
(2) La primirea avizului de oportunitate din partea
Departamentului pentru Relația cu Parlamentul, inițiatorul
transmite proiectul Secretariatului General al Guvernului, potrivit
art. 17, și demarează procedura de avizare, în termenele
stabilite potrivit prevederilor prezentului regulament.
(3) După obținerea tuturor avizelor, ordonanțele de urgență
vor fi prezentate în reuniunea de lucru pregătitoare, iar apoi vor
fi incluse pe agenda de lucru a ședinței Guvernului.
(4) În situația în care avizul prevăzut la alin. (1) este negativ,
proiectul de ordonanță de urgență va putea fi refăcut sub forma
unui proiect de lege și va fi promovat ca atare, cu îndeplinirea
tuturor procedurilor prevăzute în prezentul regulament.

10

MONITORUL OFICIAL AL ROMÂNIEI, PARTEA I, Nr. 319/14.V.2009

(5) Dacă autoritatea care a elaborat proiectul de ordonanță
de urgență susține necesitatea promovării lui în această formă,
chiar după obținerea unui aviz nefavorabil, acordat în
conformitate cu prevederile alin. (1), proiectul, însoțit de o notă
explicativă privind motivele neacceptării avizului nefavorabil, se
înscrie pe agenda de lucru a ședinței Guvernului în care se va
adopta o hotărâre finală.
(6) Avizul de oportunitate prevăzut la alin. (1) este valabil
pentru o perioadă de 20 de zile calendaristice de la data emiterii.
Art. 32. — (1) Proiectele de ordonanțe elaborate în temeiul
legilor de abilitare a Guvernului, adoptate în temeiul art. 115
alin. (1) din Constituție României, republicată, vor fi avizate de
către Departamentul pentru Relația cu Parlamentul din punctul
de vedere al încadrării în domeniile pentru care Guvernul este
abilitat să emită ordonanțe.
(2) La primirea avizului de oportunitate din partea
Departamentului pentru Relația cu Parlamentul, inițiatorul
transmite proiectul Secretariatului General al Guvernului, potrivit
art. 17, și demarează procedura de avizare, în termenele
stabilite potrivit prevederilor prezentului regulament.
(3) În cazul în care avizul prevăzut la alin. (1) este favorabil
cu amendamente, inițiatorii transmit proiectele spre avizare,
potrivit art. 17, numai după refacerea acestora conform avizului.
(4) În situația în care avizul prevăzut la alin. (1) este
nefavorabil, proiectul va putea fi refăcut sub forma unui proiect
de lege și va fi promovat ca atare, cu îndeplinirea tuturor
procedurilor prevăzute în prezentul regulament.
(5) Proiectele de ordonanță elaborate în temeiul unei legi de
abilitare a Guvernului nu pot fi incluse pe agenda de lucru a
Guvernului fără avizul favorabil al Departamentului pentru
Relația cu Parlamentul.
(6) Avizul prevăzut la alin. (1) este valabil numai pe perioada
de abilitare prevăzută în legea de abilitare a Guvernului în
temeiul căreia se elaborează respectivul proiect de ordonanță.
CAPITOLUL VII
Statutul, componența, organizarea și desfășurarea
reuniunii de lucru pregătitoare ședinței Guvernului
Art. 33. — (1) Reuniunea de lucru pregătitoare ședinței
Guvernului este organizată de Secretariatul General al
Guvernului și condusă de secretarul general al Guvernului sau,
după caz, de secretarul general adjunct, iar în lipsa acestora,
de un reprezentant desemnat în acest scop.
(2) Reuniunea de lucru pregătitoare are loc săptămânal.
Art. 34. — (1) La reuniunea de lucru pregătitoare ședinței
Guvernului participă reprezentanți, la nivel de secretar de stat
sau secretar general, ai Secretariatului General al Guvernului, ai
viceprim-ministrului, miniștrilor, miniștrilor de stat, miniștrilordelegați cu însărcinări speciale pe lângă primul-ministru,
prevăzuți în lista Guvernului pentru care Parlamentul a acordat
votul de încredere, precum și consilieri de stat ai primuluiministru, denumiți în continuare membri permanenți.
(2) La reuniunea de lucru pregătitoare ședinței Guvernului
participă, în calitate de membri permanenți, și reprezentanții
structurilor organizatorice din cadrul aparatului de lucru al
Guvernului ai căror conducători nu au calitatea de membri ai
Guvernului.
(3) Secretarul general al Guvernului poate invita la reuniunea
de lucru pregătitoare și alte persoane în vederea participării la
dezbateri.
Art. 35. — Pentru eficientizarea procesului de avizare a
actelor normative, în ziua stabilită pentru desfășurarea reuniunii
de lucru pregătitoare a ședinței Guvernului, Secretariatul
General al Guvernului asigură cadrul necesar, inclusiv din punct
de vedere logistic, pentru consultări formale și informale, la nivel
decizional și de experți, dintre autoritățile publice inițiatoare și
avizatoare, după caz.

Art. 36. — (1) Agenda reuniunii de lucru pregătitoare este
elaborată de Secretariatul General al Guvernului și se aprobă
de către secretarul general al Guvernului.
(2) Secretariatul General al Guvernului transmite agenda
reuniunii de lucru pregătitoare, împreună cu actele incluse în
aceasta, membrilor permanenți și participanților, cu cel puțin
24 de ore înainte de reuniunea pregătitoare.
Art. 37. — Agenda reuniunii de lucru pregătitoare ședinței
Guvernului cuprinde:
a) proiectul agendei de lucru a ședinței Guvernului
cuprinzând lista proiectelor de acte normative, a proiectelor de
documente de politici publice avizate și a altor documente;
b) lista proiectelor de acte normative și alte documente
transmise la Secretariatul General al Guvernului și neincluse în
proiectul agendei de lucru a ședinței Guvernului, inclusiv
proiectele de acte normative avizate negativ din punctul de
vedere al legalității de Ministerul Justiției și Libertăților
Cetățenești;
c) lista proiectelor de acte normative și a proiectelor de
documente de politici publice pentru care s-a demarat procedura
de avizare cuprinzând menționarea datei expirării termenelor de
avizare, instituțiile avizatoare și observațiile privind îndeplinirea
condițiilor de formă;
d) lista proiectelor de acte normative și a proiectelor de
documente de politici publice supuse procedurilor de
transparență decizională;
e) lista proiectelor de acte normative adoptate de Guvern și
nefinalizate, precum și a proiectelor de documente de politici
publice care nu au fost reformulate ca urmare a modificărilor
aprobate de Guvern;
f) alte aspecte, inclusiv informarea privind sarcinile
încredințate în ședința Guvernului ministerelor și altor autorități
publice sau rezultate din acte normative.
Art. 38. — Un proiect de document de politici publice sau un
proiect de act normativ poate fi retras în cadrul reuniunii de lucru
pregătitoare, la solicitarea autorității publice inițiatoare, urmând
să fie eliminat de îndată de pe pagina de internet a
Secretariatului General al Guvernului.
CAPITOLUL VIII
Dispoziții privind analiza, supunerea spre adoptare
în cadrul ședinței Guvernului a proiectelor de documente
de politici publice și a proiectelor de acte normative,
precum și procedura ulterioară adoptării acestora
Art. 39. — (1) Primul-ministru stabilește data, ora și locul
desfășurării ședinței Guvernului pe care o conduce.
(2) Proiectul agendei de lucru a ședinței Guvernului este
întocmit de Secretariatul General al Guvernului și prezentat spre
aprobare primului-ministru.
(3) Agenda de lucru a ședinței Guvernului se comunică de
către Secretariatul General al Guvernului, împreună cu
proiectele de documente de politici publice, proiectele de acte
normative sau alte documente, precum și documentele
însoțitoare respective, tuturor membrilor Guvernului,
conducătorilor altor autorități publice interesate, precum și altor
participanți la ședința Guvernului, cu cel puțin 24 de ore înainte
de ziua ședinței Guvernului.
Art. 40. — (1) Înainte de începerea dezbaterilor sau în cursul
acestora inițiatorii pot solicita primului-ministru, motivat,
retragerea sau amânarea proiectelor de documente de politici
publice, proiectelor de acte normative sau a altor documente
aflate pe agenda de lucru a ședinței Guvernului.
(2) În cazuri excepționale, primul-ministru poate aproba ca
pe durata desfășurării ședinței Guvernului să fie luate în discuție
și proiecte de documente de politici publice, proiecte de acte
normative sau alte documente neînscrise pe agenda de lucru,
dacă acestea reclamă o decizie urgentă a Guvernului.

MONITORUL OFICIAL AL ROMÂNIEI, PARTEA I, Nr. 319/14.V.2009
(3) În cazul acestor chestiuni urgente, inițiatorul are obligația
să își însușească observațiile și propunerile cu privire la forma
și legalitatea acestor proiecte cuprinse în documentele
prevăzute la art. 24 și 25.
Art. 41. — (1) Decizia Guvernului cu privire la fiecare proiect
de document de politici publice, proiect de act normativ sau alt
document, luată ca urmare a rezultatului dezbaterilor, este
marcată prin anunțul primului-ministru privind adoptarea/
aprobarea, amânarea, respingerea sau retragerea acestuia,
după caz.
(2) Stenograma ședinței Guvernului se întocmește prin grija
Secretariatului General al Guvernului și se certifică de către
secretarul general al Guvernului. Aceasta reflectă hotărârile
luate, punctele de vedere, persoanele care au luat cuvântul,
sarcinile și termenele de implementare a sarcinilor.
Art. 42. — (1) După adoptare, Secretariatul General al
Guvernului finalizează proiectul de act normativ prin operarea
observațiilor de tehnică legislativă.
(2) Dacă proiectul de document de politici publice sau
proiectul de act normativ este aprobat cu modificări de formă în
ședința Guvernului, inițiatorul are obligația să modifice textul
respectivului proiect de document de politici publice sau de act
normativ și să îl transmită Secretariatului General al Guvernului.
(3) În situația în care inițiatorul nu operează modificările
aprobate de Guvern, proiectul de act normativ sau proiectul de
document de politici publice va fi repus în mod obligatoriu pe
agenda reuniunii de lucru pregătitoare în vederea modificării sau
retragerii acestuia.
Art. 43. — (1) Proiectele de acte normative cărora li s-au
adus modificări de fond ca urmare a discutării și adoptării lor în
ședința Guvernului vor fi supuse unei noi avizări a Consiliului
Legislativ, a Curții de Conturi a României, a Consiliului
Concurenței, a Consiliului Suprem de Apărare a Țării, a
Consiliului Economic și Social și/sau a Consiliului Superior al
Magistraturii, după caz. În situația în care, ca urmare a noii
avizări de către aceste autorități, este necesară operarea unor
modificări de fond ori avizul respectiv este negativ, proiectul de
act normativ va fi repus în mod obligatoriu pe agenda de lucru
a ședinței Guvernului.
(2) Repunerea pe agenda de lucru a ședinței Guvernului este
obligatorie și în cazul proiectelor de acte normative adoptate
potrivit art. 40, dacă:
a) acceptarea ulterioară a observațiilor cuprinse în
documentele prevăzute la art. 22 și 24 determină modificări de
fond ale proiectului;
b) avizele Consiliului Legislativ, Curții de Conturi a României,
Consiliului Concurenței, Consiliului Suprem de Apărare a Țării,
Consiliului Economic și Social și/sau al Consiliului Superior al
Magistraturii sunt negative, după transmiterea de către inițiator
a punctului său de vedere la Secretariatul General al
Guvernului.
(3) În toate cazurile, dacă ulterior adoptării inițiatorul solicită
operarea altor modificări, care nu au fost aprobate de Guvern,
Secretariatul General al Guvernului are obligația să repună
respectivul proiect de act normativ pe agenda de lucru.
Art. 44. — Inițiatorul are obligația de a transmite
Secretariatului General al Guvernului formele refăcute ale
proiectelor de acte normative atât pe suport hârtie, în copie
certificată, însoțite de o adresă care să cuprindă proprietățile
documentelor referitoare la numărul de caractere și data ultimei
salvări, cât și pe e-mail, în fișier electronic certificat.
Art. 45. — (1) După ședința Guvernului, Secretariatul
General al Guvernului va proceda la:
a) definitivarea actului normativ adoptat, în condițiile art. 42 și 43;
b) prezentarea actului normativ adoptat primului-ministru, în
vederea semnării, și miniștrilor care au obligația punerii lui în
executare, în vederea contrasemnării. Contrasemnarea unui act

11

normativ adoptat de Guvern este obligatorie în termen de cel
mult 24 de ore de la data semnării acestuia de către
primul-ministru;
c) numerotarea actelor normative în cadrul anului
calendaristic; actele Guvernului vor purta data ședinței
Guvernului în care acestea au fost adoptate;
d) transmiterea la Senat, la Camera Deputaților ori, după
caz, la Administrația Prezidențială a proiectelor de legi, însoțite
de expunerile de motive ale acestora, de hotărârile de supunere
a lor spre adoptare, de tabelul comparativ sau de concordanță,
dacă este cazul, semnate de primul-ministru;
e) transmiterea către secretarul general al Camerei
Deputaților, cu solicitarea publicării în Monitorul Oficial al
României, Partea I, a hotărârilor și ordonanțelor Guvernului,
însoțite, după caz, de instrumentele de prezentare și motivare
ale acestora, semnate de ministrul sau miniștrii inițiatori. Sunt
exceptate de la publicare hotărârile Guvernului și/sau anexele
acestora care intră sub incidența art. 108 alin. (4) ultima teză
din Constituția României, republicată, sau a art. 2 alin. (2), a
art. 15 lit. e) și f), a art. 17, 18, 23 și a art. 31 alin. (1) din Legea
nr. 182/2002 privind protecția informațiilor clasificate, cu
modificările și completările ulterioare, hotărâri și/sau anexe care
se trimit numai instituțiilor interesate. Declasificarea hotărârilor
Guvernului și/sau a anexelor acestora se face la solicitarea
motivată a inițiatorului, prin hotărâre a Guvernului, în temeiul
art. 24 alin. (4) din Legea nr. 182/2002, cu modificările și
completările ulterioare, al art. 19 din Standardele naționale de
protecție a informațiilor clasificate în România, aprobate prin
Hotărârea Guvernului nr. 585/2002, cu modificările și
completările ulterioare, și al art. 1 lit. a) din Hotărârea Guvernului
nr. 781/2002 privind protecția informațiilor secrete de serviciu;
f) publicarea instrumentelor de prezentare și motivare pe
pagina de internet a Secretariatului General al Guvernului;
g) transmiterea la Senat, la Camera Deputaților ori, după
caz, la Administrația Prezidențială a ordonanțelor și a
ordonanțelor de urgență ale Guvernului, însoțite de expunerea
de motive a proiectelor de legi pentru aprobarea acestora, de
hotărârile de adoptare, de tabelul comparativ sau de
concordanță, dacă este cazul, și de avizul Consiliului Legislativ,
semnate de primul-ministru.
(2) Secretariatul General al Guvernului transmite secretarului
general al Camerei Deputaților actele normative adoptate de
Guvern, în vederea publicării, pe suport hârtie, în copie
certificată, însoțite de o pagină care să cuprindă proprietățile
documentului referitoare la numărul de caractere și data ultimei
salvări, precum și pe e-mail, în fișier electronic certificat.
(3) Certificarea se realizează prin aplicarea ștampilei
Secretariatului General al Guvernului pe fiecare pagină, fără a
se suprapune pe text, iar pentru forma electronică, prin
semnătură electronică. Pentru transmiterea formei electronice
se vor desemna anumite persoane din cadrul Secretariatului
General al Guvernului, care vor avea dreptul la semnătură
electronică.
(4) În procesul de publicare, Secretariatul General al
Guvernului și inițiatorii actelor normative adoptate de Guvern au
obligația de a comunica neîntârziat, în scris, secretarului general
al Camerei Deputaților date, informații și precizări, solicitate de
acesta sau, în mod nemijlocit, de Regia Autonomă ăMonitorul
Oficial”, necesare îndeplinirii cerințelor legale de publicare. În
cazul în care solicitarea de date, informații și precizări se face pe
cale electronică, răspunsul se va face tot pe cale electronică,
prin semnătură electronică.
(5) Transmiterea către Senat și Camera Deputaților a
proiectelor de legi, respectiv a ordonanțelor și ordonanțelor de
urgență potrivit alin. (1) lit. d) și g) se face de către Secretariatul
General al Guvernului, acesta comunicând Departamentului
pentru Relația cu Parlamentul copii ale tuturor acestor

12

MONITORUL OFICIAL AL ROMÂNIEI, PARTEA I, Nr. 319/14.V.2009

documente, în vederea monitorizării procesului legislativ
parlamentar.
(6) În vederea publicării pe pagina de internet a
Secretariatului General al Guvernului sau, după caz, în
Monitorul Oficial al României, Partea I, inițiatorilor le revine
obligația să transmită Secretariatului General al Guvernului,
imediat după adoptare, instrumentul de prezentare și motivare,
semnat numai de conducătorul/conducătorii autorității/
autorităților publice inițiatoare, care să se refere la forma finală
a actului normativ, precum și la avizul Consiliului Legislativ.
(7) În conformitate cu dispozițiile art. 75 din Constituția
României, republicată, se supun spre dezbatere și adoptare:
a) Camerei Deputaților, ca primă Cameră sesizată, proiectele
de legi prevăzute la art. 92 alin. (8) din Regulamentul Camerei
Deputaților, aprobat prin Hotărârea Camerei Deputaților
nr. 8/1994, republicat în Monitorul Oficial al României, Partea I,
nr. 35 din 16 ianuarie 2006, cu modificările ulterioare;
b) Senatului, ca primă Cameră sesizată, proiectele de legi
prevăzute la art. 88 alin. (7) din Regulamentul Senatului, aprobat
prin Hotărârea Senatului nr. 28/2005, publicată în Monitorul
Oficial al României, Partea I, nr. 948 din 25 octombrie 2005, cu
modificările ulterioare.
Art. 46. — (1) Secretariatul General al Guvernului publică
documentele de politici publice aprobate de Guvern pe pagina
de internet a Secretariatului General al Guvernului, în baza de
date a documentelor de politici publice, în termen de 5 zile
lucrătoare de la aprobare.
(2) Documentele de politică publică aprobate de Guvern sunt
publicate și de către inițiator pe pagina de internet proprie, în
termen de 5 zile lucrătoare de la aprobare.
(3) Documentele prevăzute la alin. (1) și (2) sunt menținute
pe pagina de internet pe toată durata valabilității acestora.
Art. 47. — Instrumentele de prezentare și motivare,
variantele și formele succesive ale proiectelor de acte
normative, originalul actului normativ adoptat, precum și
documentele de politici publice se păstrează de Secretariatul
General al Guvernului, astfel încât să se asigure cunoașterea
întregului proces de elaborare a actului normativ respectiv.
CAPITOLUL IX
Dispoziții privind deciziile primului-ministru
Art. 48. — (1) Deciziile primului-ministru se emit pe baza și
în executarea legilor, a ordonanțelor și a hotărârilor Guvernului.
(2) Deciziile primului-ministru se elaborează, se inițiază, se
emit și se aplică în conformitate cu prevederile Constituției
României, republicată, cu dispozițiile Legii nr. 24/2000,
republicată, cu modificările și completările ulterioare, ale Legii
nr. 90/2001, cu modificările și completările ulterioare, precum și
cu principiile ordinii de drept.
(3) Autoritățile publice prevăzute la art. 1 lit. a) și b) pot iniția
proiecte de decizii ale primului-ministru.
Art. 49. — (1) Secretariatul General al Guvernului
examinează proiectul de decizie a primului-ministru din punctul
de vedere al conformității cu dispozițiile actelor normative în
vigoare și cu normele de tehnică legislativă. Dacă Secretariatul
General al Guvernului nu are obiecții privind proiectul de decizie,
acesta este finalizat și definitivat.
(2) Proiectul de decizie care nu corespunde condițiilor de
formă prevăzute în prezentul capitol este restituit inițiatorului de
către Secretariatul General al Guvernului, în vederea refacerii
lui. Inițiatorii au obligația de a comunica Secretariatului General
al Guvernului, în termen de 3 zile lucrătoare de la data solicitării,
toate informațiile și documentele necesare definitivării
proiectelor de decizie.
(3) Secretariatul General al Guvernului prezintă proiectele de
decizie primului-ministru, în vederea semnării. Deciziile

primului-ministru sunt contrasemnate de secretarul general al
Guvernului.
Art. 50. — Proiectul de decizie se transmite de către
inițiatorul acestuia Secretariatului General al Guvernului, pe
suport hârtie, în copie certificată, însoțit de o adresă care să
cuprindă proprietățile documentelor referitoare la numărul de
caractere și data ultimei salvări, precum și pe e-mail, în fișier
electronic certificat.
Art. 51. — După semnarea deciziilor de către primul-ministru,
Secretariatul General al Guvernului procedează la:
a) numerotarea deciziilor în cadrul anului calendaristic și
arhivarea acestora, în original;
b) transmiterea deciziilor către secretarul general al Camerei
Deputaților, pe suport hârtie, în copie certificată, însoțite de o
pagină care să cuprindă proprietățile documentului referitoare
la numărul de caractere și data ultimei salvări, precum și pe
e-mail, în fișier electronic certificat, cu solicitarea publicării în
Monitorul Oficial al României, Partea I;
c) comunicarea deciziilor către autoritățile publice care au
obligația punerii lor în aplicare, după publicarea acestora în
Monitorul Oficial al României, Partea I.
Art. 52. — (1) Deciziile primului-ministru se publică în
Monitorul Oficial al României, Partea I, în termen de cel mult
15 zile lucrătoare de la data emiterii lor. Nepublicarea atrage
inexistența deciziilor.
(2) Nu sunt supuse regimului de publicare în Monitorul Oficial
al României, Partea I, deciziile primului-ministru clasificate
potrivit legii.
(3) Deciziile primului-ministru produc efecte de la data
publicării în Monitorul Oficial al României, Partea I, dacă în
cuprinsul lor nu este prevăzută o dată ulterioară.
Art. 53. — Cheltuielile determinate de publicarea în Monitorul
Oficial al României, Partea I, a deciziilor primului-ministru se
suportă de Regia Autonomă ăMonitorul Oficial”, din bugetul
propriu, în conformitate cu prevederile Legii nr. 202/1998 privind
organizarea Monitorului Oficial al României, cu modificările și
completările ulterioare.
CAPITOLUL X
Dispoziții privind ordinele, instrucțiunile și celelalte acte
normative emise de conducătorii ministerelor
și ai celorlalte organe de specialitate ale administrației
publice centrale, precum și de prefecți
Art. 54. — (1) Ordinele cu caracter normativ, instrucțiunile și
alte asemenea acte ale conducătorilor ministerelor și ai
celorlalte organe de specialitate ale administrației publice
centrale, precum și cele ale prefecților se emit pe baza și în
executarea legilor, a ordonanțelor, a hotărârilor Guvernului și a
legislației comunitare.
(2) Ordinele cu caracter normativ ale conducătorilor
ministerelor și ai celorlalte organe de specialitate ale
administrației publice centrale care transpun legislația
comunitară, care creează cadrul juridic necesar aplicării
acesteia sau care prezintă relevanță comunitară sunt transmise
Departamentului pentru Afaceri Europene în vederea evaluării
compatibilității prevederilor acestora cu dreptul comunitar,
înaintea semnării de către conducătorii autorităților emitente.
(3) Ordinele, instrucțiunile și alte asemenea acte se emit cu
încadrarea în termenul stabilit și cu indicarea expresă a
temeiului legal.
(4) Ordinele, instrucțiunile și alte asemenea acte vor fi
elaborate respectându-se normele de tehnică legislativă
prevăzute de Legea nr. 24/2000, republicată, cu modificările și
completările ulterioare, cu consultarea compartimentelor de
specialitate din cadrul autorității publice respective, și vor fi
avizate în mod obligatoriu de compartimentul juridic propriu.

MONITORUL OFICIAL AL ROMÂNIEI, PARTEA I, Nr. 319/14.V.2009
(5) Actele prevăzute la alin. (1) se semnează numai de
conducătorii autorităților publice emitente.
Art. 55. — (1) Ordinele, instrucțiunile și alte asemenea acte
cu caracter normativ ale miniștrilor și conducătorilor celorlalte
organe de specialitate ale administrației publice centrale se
publică în Monitorul Oficial al României, Partea I, prin grija
acestora.
(2) Prefecții vor dispune publicarea ordinelor emise în
monitoarele oficiale ale județelor sau al municipiului București,
potrivit reglementărilor în vigoare.
(3) Nu sunt supuse regimului de publicare în Monitorul Oficial
al României, Partea I, ordinele, instrucțiunile și alte acte cu
caracter normativ clasificate potrivit legii, precum și cele cu
caracter individual.
CAPITOLUL XI
Monitorizarea sarcinilor încredințate autorităților publice
de către Guvern
Art. 56. — (1) Secretariatul General al Guvernului
monitorizează îndeplinirea sarcinilor încredințate autorităților
administrației publice în actele adoptate de Guvern.
(2) La expirarea termenului de îndeplinire a sarcinii,
Secretariatul General al Guvernului solicită ministerelor și
celorlalte autorități ale administrației publice informații cu privire
la stadiul îndeplinirii sarcinii. Ministerele și celelalte autorități ale
administrației publice informează Secretariatul General al
Guvernului cu privire la progresul înregistrat în îndeplinirea
sarcinii sau comunică motivele pentru întârzierea îndeplinirii
sarcinii, precum și termenul în care se va îndeplini sarcina, în
termen de 10 zile de la primirea solicitării.
(3) Secretariatul General al Guvernului prezintă în reuniunea
de lucru pregătitoare stadiul sarcinilor.
Art. 57. — (1) Secretariatul General al Guvernului
monitorizează sarcinile rezultate din ședința Guvernului și le
comunică ministerelor și autorităților publice.
(2) Dacă nu se dispune altfel, termenul de îndeplinire a
sarcinilor rezultate din ședința Guvernului este de 30 de zile.
(3) La expirarea termenului de îndeplinire a sarcinii,
Secretariatul General al Guvernului solicită ministerelor și
celorlalte autorități ale administrației publice informații cu privire
la stadiul îndeplinirii sarcinii. Ministerele și celelalte autorități ale
administrației publice informează Secretariatul General al
Guvernului cu privire la progresul înregistrat în îndeplinirea
sarcinii sau comunică motivele pentru întârzierea îndeplinirii
sarcinii, precum și termenul în care se va îndeplini sarcina, în
termen de 10 zile de la primirea solicitării.
(4) Secretariatul General al Guvernului prezintă în reuniunea
de lucru pregătitoare stadiul sarcinilor.
CAPITOLUL XII
Republicarea și rectificarea actelor normative
adoptate de Guvern
Art. 58. — Actul normativ modificat sau completat în mod
substanțial va fi republicat, conform dispozițiilor art. 68 din Legea
nr. 24/2000, republicată, cu modificările și completările
ulterioare.
Art. 59. — (1) În cazul în care după publicarea actelor
normative adoptate de Guvern se descoperă erori materiale în
cuprinsul acestora, se procedează la publicarea unei note
cuprinzând rectificările necesare.
(2) Rectificarea textelor actelor normative adoptate de
Guvern se face cu avizul Consiliului Legislativ, la cererea
Secretariatului General al Guvernului adresată secretarului
general al Camerei Deputaților. În acest sens, autoritățile publice
inițiatoare ale proiectelor de acte normative care conțin erori
materiale au obligația de a transmite Secretariatului General al
Guvernului textele vizate, în forma rectificabilă, justificând

13

necesitatea îndreptării erorii materiale, cu solicitarea de a se
dispune rectificarea necesară în conformitate cu dispozițiile Legii
nr. 24/2000, republicată, cu modificările și completările
ulterioare.
CAPITOLUL XIII
Dispoziții privind plângerile prealabile formulate
împotriva unui act al Guvernului sau a unei decizii
a primului-ministru
Art. 60. — (1) Guvernul României, în condițiile prevederilor
legale privind contenciosul administrativ, poate să
revoce/modifice actele adoptate/aprobate numai dacă acestea
nu au produs efecte juridice.
(2) Plângerea prealabilă se adresează Guvernului, se
înregistrează la Secretariatul General al Guvernului și se
comunică de îndată inițiatorului actului atacat.
(3) Inițiatorul are obligația să reanalizeze actul și să propună
Guvernului, în termen de 7 zile de la primirea plângerii,
menținerea, modificarea sau, după caz, revocarea actului
atacat.
(4) În situația în care propune modificarea sau revocarea
actului atacat, inițiatorul va întocmi o notă care va fi supusă
aprobării Guvernului.
(5) Soluția adoptată de Guvern se comunică contestatorului,
în termenul legal, de către Secretariatul General al Guvernului.
Art. 61. — (1) În situația în care împotriva unei decizii a
primului-ministru se formulează o plângere prealabilă în
condițiile prevederilor legale privind contenciosul administrativ,
Secretariatul General al Guvernului comunică de îndată
inițiatorului, care are obligația să reanalizeze actul respectiv și
să comunice Secretariatului General al Guvernului, în termen
de 7 zile de la solicitare, propuneri de menținere, de modificare
ori de revocare a acestuia, numai dacă acesta nu a produs
efecte juridice.
(2) În cazul în care inițiatorul propune menținerea deciziei
primului-ministru, Secretariatul General al Guvernului comunică
acest lucru persoanei care a formulat plângerea prealabilă.
(3) Dacă inițiatorul constată că plângerea prealabilă este
îndreptățită, acesta are obligația de a promova un proiect de
modificare sau de revocare, după caz, a deciziei
primului-ministru contestate, respectând dispozițiile prezentului
regulament și ale legislației privind contenciosul administrativ.
CAPITOLUL XIV
Dispoziții tranzitorii și finale
Art. 62. — Proiectele de documente de politici publice sau
proiectele de acte normative aflate pe circuitul de avizare la
momentul intrării în vigoare a prezentului regulament se adoptă
conform dispozițiilor legale în vigoare la momentul inițierii lor.
Art. 63. — Următoarele anexe fac parte integrantă din
prezentul regulament:
a) anexa nr. 1, cuprinzând modelul adresei de înaintare care
însoțește proiectul de document de politici publice sau proiectul
de act normativ care este supus procedurii de consultare publică
și consultare preliminară interinstituțională;
b) anexa nr. 2, cuprinzând modelul adresei de înaintare care
însoțește proiectul de document de politici publice sau proiectul
de act normativ care se transmite către Secretariatul General al
Guvernului la încheierea procesului de elaborare, redactată de
instituția inițiatoare;
c) anexa nr. 3, cuprinzând modelul tabelului de concordanță;
d) anexa nr. 4, cuprinzând modelul adresei de înaintare a
proiectului de document de politici publice sau a proiectului de
act normativ către instituțiile avizatoare, redactată de instituția
inițiatoare;
e) anexa nr. 5, cuprinzând modelul fișei circuitului de avizare.

14

MONITORUL OFICIAL AL ROMÂNIEI, PARTEA I, Nr. 319/14.V.2009
ANEXA Nr. 1
la regulament

— model —
Adresă de înaintare
Către Secretariatul General al Guvernului
Inițiator
Titlul proiectului

.
.

Vă transmitem varianta electronică a proiectului .............., în vederea înscrierii pe agenda reuniunii pregătitoare, lit. d).
Proiectul de act normativ/document de politici publice a fost afișat pe site-ul instituției noastre la data de ........., în vederea
consultării publice, în condițiile Legii nr. 52/2003 privind transparența decizională în administrația publică, precum și a consultării
preliminare interinstituționale.

Conducătorul instituției,
.
(numele, prenumele și semnătura)

Adresa a fost redactată de

..............

.

(numele, prenumele și semnătura)

ANEXA Nr. 2
la regulament

— model —
Adresă de înaintare
Către Secretariatul General al Guvernului
Inițiator
Titlul proiectului

.
.

Vă transmitem alăturat proiectul .............., în vederea înscrierii pe agenda reuniunii pregătitoare, lit. c).
Proiectul de act normativ/document de politici publice a fost transmis în vederea avizării către:
— instituție avizatoare,
............................. .;
— instituție avizatoare,
..............................;
— instituție avizatoare,
........................... .
Documentul în format electronic poate fi consultat atât pe site-ul instituției noastre, cât și pe cel al Secretariatului General
al Guvernului.
Prin prezenta adresă de înaintare confirmăm faptul ca textul proiectului de act normativ prezentat pe suport hârtie este
identic cu cel prezentat în varianta electronică la adresa de e-mail: sgg.pregatitoare@gov.ro, în data de ........................ .

Conducătorul instituției,
.
(numele, prenumele și semnătura)

Adresa a fost redactată de

..............
(numele, prenumele și semnătura)

.

15

MONITORUL OFICIAL AL ROMÂNIEI, PARTEA I, Nr. 319/14.V.2009

ANEXA Nr. 3
la regulament

— model —
Tabel de concordanță
Actul normativ comunitar ce urmează a fi transpus în legislația națională (tipul, nr., data, titlul)
Proiectul de act normativ național care transpune actul comunitar (tipul, titlul)
Actul normativ comunitar

Proiectul de act normativ național

..
.

Prevederi

Art./Alin.

2

3

4

6

Prevederi

1

Observații

5

Art./Paragraf

Diferențe

1. Se va menționa, în ordine, articolul/paragraful din actul comunitar ce urmează a fi transpus.
2. Vor fi transcrise prevederile comunitare cuprinse în articolul/paragraful menționat în coloana 1.
3. Se va menționa articolul/alineatul din proiectul de act normativ național care transpune prevederile comunitare.
4. Vor fi transcrise prevederile naționale cuprinse în articolul/alineatul menționat în coloana 3.
5. Vor fi menționate diferențele între prevederile comunitare și cele ale proiectului de act normativ (dacă există asemenea
diferențe).
6. În cazul în care există diferențe între proiectul de act normativ național și legislația comunitară transpusă, vor fi expuse
motivele pentru care nu au fost transpuse integral prevederile comunitare. Se vor insera orice alte mențiuni, explicații, trimiteri etc.
NOTĂ:

Inițiatorul/coinițiatorii actului normativ va/vor completa tabelul de concordanță odată cu elaborarea proiectului respectiv, îl
va/vor anexa la expunerea de motive/nota de fundamentare și îl va/vor transmite Departamentului pentru Afaceri Europene.
ANEXA Nr. 4
la regulament

— model —
Adresă de înaintare
Către: (instituția avizatoare)
Inițiator:
Titlul proiectului:

............

.........
.
...

Vă transmitem alăturat proiectul ............................................................................................, în vederea avizării acestuia.
Proiectul de act normativ/document de politici publice a fost transmis în data de ................... către Secretariatul General
al Guvernului, în vederea includerii pe agenda reuniunii pregătitoare, lit. c).
Documentul în format electronic poate fi consultat atât pe site-ul instituției noastre, cât și pe cel al Secretariatului General
al Guvernului.
Conducătorul instituției,
.
(numele, prenumele și semnătura)

Adresa a fost redactată de

..............

.

(numele, prenumele și semnătura)
ANEXA Nr. 5
la regulament

— model —
Fișa circuitului de avizare

Titlul proiectului

Inițiator

Avizatori

Data
solicitării
avizului

Data
obținerii
avizului

Data transmiterii la Secretariatul
General al Guvernului
pentru includerea pe agenda
de lucru a ședinței Guvernului

Ministru/Secretar de stat
(numele, prenumele și semnătura)

Persoana responsabilă cu elaborarea proiectului,
.
(numele, prenumele, funcția și numărul de telefon)

16

MONITORUL OFICIAL AL ROMÂNIEI, PARTEA I, Nr. 319/14.V.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru modificarea anexei la Decizia primului-ministru
nr. 218/2008 privind constituirea Comitetului de monitorizare
a Strategiei naționale anticorupție privind sectoarele
vulnerabile și administrația publică locală
pe perioada 2008—2010
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Anexa la Decizia primului-ministru nr. 218/2008 privind
constituirea Comitetului de monitorizare a Strategiei naționale anticorupție privind
sectoarele vulnerabile și administrația publică locală pe perioada 2008—2010,
publicată în Monitorul Oficial al României, Partea I, nr. 748 din 5 noiembrie 2008,
se modifică și se înlocuiește cu anexa la prezenta decizie.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 13 mai 2009.
Nr. 524.
ANEXĂ
(Anexa la Decizia primului-ministru nr. 218/2008)

COMPONENȚA

Comitetului de monitorizare a Strategiei naționale anticorupție privind sectoarele vulnerabile
și administrația publică locală pe perioada 2008—2010
1. Dan Nica, viceprim-ministru, ministrul administrației și internelor — președinte;
2. Marius Tiberiu Martinescu, secretar de stat pentru reforma în administrația publică —
vicepreședinte;
3. Ion Moraru, reprezentantul Secretariatului General al Guvernului — membru;
4. Cynthia-Carmen Curt, reprezentantul Secretariatului General al Guvernului — aparatul propriu de
lucru al primului-ministru — membru;
5. Cristina Belba, reprezentantul Unității Centrale pentru Reforma Administrației Publice — membru;
6. Paul Milodin, reprezentantul Direcției Generale Anticorupție — membru;
7. Alina Mihaela Bica, reprezentantul Ministerului Justiției și Libertăților Cetățenești — membru;
8. Aurel Nichita, reprezentantul Ministerului Sănătății — membru;
9. Augustin Mitu, reprezentantul Ministerului Educației, Cercetării și Inovării — membru;
10. Sorin Blejnar, reprezentantul Ministerului Finanțelor Publice — membru;
11. Cristian Anghel, reprezentantul Federației Autorităților Locale din România — membru.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 319/14.V.2009 conține 16 pagini.

Prețul: 3,20 lei

&JUYDGY|430419]
ISSN 1453—4495

