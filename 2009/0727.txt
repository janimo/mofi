Anul 177 (XXI) — Nr. 727

PARTEA I

LEGI, DECRETE, HOTĂRÂRI ȘI ALTE ACTE

Marți, 27 octombrie 2009

SUMAR

Pagina
Decizia nr. 1.160 din 17 septembrie 2009 referitoare la
excepția de neconstituționalitate a dispozițiilor art. 6
alin. (3) din Ordonanța de urgență a Guvernului
nr. 9/2008 pentru stabilirea tarifului lunar al chiriei pe
m2 care se aplică pentru închirierea locuințelor și
terenului aferent acestora, aflate în domeniul public și
privat al statului, administrate de Regia Autonomă
ăAdministrația Patrimoniului Protocolului de Stat” ......

Decizia nr. 1.121 din 10 septembrie 2009 referitoare la
excepția de neconstituționalitate a dispozițiilor art. 4
lit. i) din Legea camerelor de comerț din România
nr. 335/2007 ..............................................................
Decizia nr. 1.151 din 15 septembrie 2009 referitoare la
excepția de neconstituționalitate a prevederilor art. 7
alin. 1 din Legea nr. 85/1992 privind vânzarea de
locuințe și spații cu altă destinație construite din
fondurile statului și din fondurile unităților economice
sau bugetare de stat ..................................................

2–4

4–5

5–7

7–9

Decizia nr. 1.183 din 17 septembrie 2009 referitoare la
excepția de neconstituționalitate a dispozițiilor art. 50
alin. (21) și (3) și ale art. 501 din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945—22 decembrie 1989

9–11

Decizia nr. 1.217 din 29 septembrie 2009 referitoare la
excepția de neconstituționalitate a dispozițiilor art. 215
alin. 2 și 5 din Codul penal ........................................

12–13

Decizia nr. 1.226 din 29 septembrie 2009 referitoare la
excepția de neconstituționalitate a dispozițiilor
art. 2781 alin. 2 din Codul de procedură penală ........

DECIZII ALE CURȚII CONSTITUȚIONALE
Decizia nr. 1.106 din 8 septembrie 2009 referitoare la excepția
de neconstituționalitate a dispozițiilor art. I pct. 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ, precum și ale art. 2 și 3 din Ordonanța de
urgență a Guvernului nr. 1/2009 privind unele măsuri
în domeniul salarizării personalului din sectorul
bugetar ......................................................................

Pagina

13–14

Decizia nr. 1.227 din 29 septembrie 2009 referitoare la
excepția de neconstituționalitate a dispozițiilor art. 230
și ale art. 249 din Codul de procedură penală............

15–16

2

MONITORUL OFICIAL AL ROMÂNIEI, PARTEA I, Nr. 727/27.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.106
din 8 septembrie 2009

referitoare la excepția de neconstituționalitate a dispozițiilor art. I pct. 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008
privind creșterile salariale ce se vor acorda în anul 2008 personalului din învățământ,
precum și ale art. 2 și 3 din Ordonanța de urgență a Guvernului nr. 1/2009 privind unele măsuri
în domeniul salarizării personalului din sectorul bugetar
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 3 din Ordonanța de urgență a Guvernului
nr. 151/2008 pentru modificarea și completarea Ordonanței
Guvernului nr. 15/2008 privind creșterile salariale ce se vor
acorda în anul 2008 personalului din învățământ, precum și ale
art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, excepție ridicată de Sindicatul ăSpiru Haret”
Mureș în dosarele nr. 527/102/2009, nr. 528/102/2009,
nr. 526/102/2009, nr. 532/102/2009, nr. 663/102/2009,
nr. 662/102/2009, nr. 660/102/2009, nr. 657/102/2009,
nr. 654/102/2009, nr. 646/102/2009, nr. 643/102/2009,
nr. 456/102/2009, nr. 457/102/2009, nr. 458/102/2009,
nr. 648/102/2009, nr. 459/102/2009, nr. 460/102/2009,
nr. 650/102/2009, nr. 517/102/2009, nr. 452/102/2009,
nr. 453/102/2009, nr. 454/102/2009 și nr. 455/102/2009 ale
Tribunalului Mureș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.931D/2009—
1.953D/2009, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 1.932D/2009—
1.953D/2009 la Dosarul nr. 1.931D/2009, care a fost primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, invocând deciziile nr. 989/2009 și nr. 1.842/2009
ale Curții Constituționale prin care s-a constatat
neconstituționalitatea dispozițiilor criticate.
C U R T E A,

având în vedere actele și lucrările dosarelor, reține următoarele:
Prin încheierile din 9 aprilie 2009, pronunțate în dosarele
nr. 527/102/2009, nr. 528/102/2009, nr. 526/102/2009,

nr. 532/102/2009, nr. 663/102/2009, nr. 662/102/2009,
nr. 660/102/2009, nr. 657/102/2009, nr. 654/102/2009,
nr. 646/102/2009, nr. 643/102/2009, nr. 456/102/2009,
nr. 457/102/2009, nr. 458/102/2009, nr. 648/102/2009,
nr. 459/102/2009, nr. 460/102/2009, nr. 650/102/2009,
nr. 517/102/2009, nr. 452/102/2009, nr. 453/102/2009,
nr. 454/102/2009 și nr. 455/102/2009, Tribunalul Mureș —
Secția civilă a sesizat Curtea Constituțională pentru
soluționarea excepției de neconstituționalitate a art. I pct. 3
din Ordonanța de urgență a Guvernului nr. 151/2008 pentru
modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ, precum și ale art. 2
și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, excepție ridicată de Sindicatul ăSpiru Haret”
Mureș.
În motivarea excepției de neconstituționalitate autorul
acesteia susține, în esență, că în anul 2008 salarizarea
personalului didactic a fost reglementată printr-o succesiune de
acte normative emise atât de Guvern, cât și de Parlamentul
României. Astfel, în opinia autorilor excepției, Ordonanța de
urgență a Guvernului nr. 151/2008 este neconstituțională, fiind
adoptată cu încălcarea prevederilor art. 1 alin. (4) și (5), art. 20
alin. (1), art. 41 alin. (2), art. 61 alin. (1), art. 102 alin. (1), art. 111
alin. (1), art. 115 alin. (4) și (6) și ale art. 141 din Constituție.
Guvernul, substituindu-se Parlamentului, și-a exercitat abuziv
dreptul de apreciere cu privire la materia reglementată, privând
personalul didactic de drepturile salariale stabilite prin Legea
nr. 221/2008 pentru aprobarea Ordonanței Guvernului
nr. 15/2008 privind creșterile salariale ce se vor acorda în anul
2008 personalului din învățământ. Mai mult, motivarea dată de
Guvern ordonanței de urgență nu justifică urgența emiterii
acesteia în sensul prevăzut de art. 115 din Constituție.
Autorul excepției apreciază că art. 2 și 3 din Ordonanța de
urgență a Guvernului nr. 1/2009 sunt neconstituționale, întrucât
încalcă prevederile art. 1 alin. (4) și (5), art. 20 alin. (1), art. 41
alin. (2), art. 61 alin. (1), art. 102 alin. (1), art. 111 alin. (1),
art. 115 alin. (4) și (6) și ale art. 141 din Constituție. Din
prevederile art. 2 și 3 ale Ordonanței de urgență a Guvernului
nr. 1/2009 rezultă în mod evident faptul că Guvernul refuză să
aplice Legea nr. 221/2008, lege adoptată de Parlament, ceea
ce reprezintă o încălcare a rolului și a funcției Guvernului,
precum și dovada imixtiunii executivului în activitatea
legislativului. Este o încălcare a principiului separației puterilor
în stat, dar și a obligației constituționale ce revine oricărei
persoane sau autorități, respectiv Guvernului, de a respecta
Constituția, supremația sa și a legilor .

MONITORUL OFICIAL AL ROMÂNIEI, PARTEA I, Nr. 727/27.X.2009
Tribunalul Mureș — Secția civilă apreciază că excepția
este întemeiată, întrucât prevederile celor două ordonanțe nu
satisfac exigențele constituționale ale art. 61 alin. (1) și ale
art. 115 alin. (6).
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Nicio autoritate nu a comunicat punctul său de vedere cu
privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 3 din Ordonanța de urgență a Guvernului
nr. 151/2008 pentru modificarea și completarea Ordonanței
Guvernului nr. 15/2008 privind creșterile salariale ce se vor
acorda în anul 2008 personalului din învățământ, publicată în
Monitorul Oficial al României, Partea I, nr. 759 din 11 noiembrie
2008, precum și cele ale art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, publicată în
Monitorul Oficial al României, Partea I, nr. 60 din 30 ianuarie
2009, care au următorul cuprins:
— Art. I pct. 3 din Ordonanța de urgență a Guvernului
nr. 151/2008:
ăArt. I. — Ordonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează: [...]
3. După articolul 1 se introduce un nou articol, articolul 11,
cu următorul cuprins:
«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie—28 februarie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 martie—31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie—31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5.»”;

3

— Art. 2 și 3 din Ordonanța de urgență a Guvernului nr. 1/2009:
ăArt. 2. — La articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariale ce
se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie—31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».
— Art. 3. — Valorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență.”
Autorii excepției susțin că dispozițiile legale criticate încalcă
prevederile constituționale ale art. 1 alin. (3) privind caracterul de
stat de drept, ale art. 1 alin. (4) privind principiul separației și
echilibrului puterilor în stat, ale art. 41 alin. (2) privind dreptul
salariaților la măsuri de protecție socială, ale art. 47 privind
nivelul de trai, ale art. 61 alin. (1) privind rolul Parlamentului, ale
art. 102 alin. (1) și (2) privind rolul Guvernului, ale art. 115
alin. (4) și (6) privind condițiile de adoptare a ordonanțelor de
urgență, precum și ale art. 141 privind Consiliul Economic și
Social.
Analizând excepția de neconstituționalitate ridicată, Curtea
constată că prin Decizia nr. 989 din 30 iunie 2009, publicată în
Monitorul Oficial al României, Partea I, nr. 531 din 31 iulie 2009,
a statuat că adoptarea ordonanțelor de urgență numai în scopul
contracarării unei măsuri de politică legislativă în domeniul
salarizării personalului din învățământ adoptate de Parlament
încalcă art. 1 alin. (4), art. 61 alin. (1) și art. 115 alin. (4) din
Legea fundamentală. Totodată, o asemenea măsură este
contrară dispozițiilor art. 115 alin. (6) coroborate cu cele ale
art. 41 și art. 47 alin. (1) din Constituție. În consecință, Curtea a
constatat și încălcarea prevederilor constituționale ale art. 1
alin. (5), potrivit cărora, ăÎn România, respectarea Constituției,
a supremației sale și a legilor este obligatorie”.
Curtea reține că, potrivit art. 147 alin. (4) teza a doua din
Constituție, ă(...) De la data publicării, deciziile sunt obligatorii și
au putere numai pentru viitor”, sunt aplicabile în cauză
prevederile art. 29 alin. (3) din Legea nr. 47/1992 privind
organizarea și funcționarea Curții Constituționale, care prevăd
că ăNu pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”. Prin urmare, reținând că acest caz de
inadmisibilitate a intervenit după sesizarea Curții, urmează ca
excepția având ca obiect prevederile art. I pct. 3 din Ordonanța
de urgență a Guvernului nr. 151/2008 pentru modificarea si
completarea Ordonanței Guvernului nr. 15/2008 privind
creșterile salariale ce se vor acorda în anul 2008 personalului
din învățământ, precum și ale art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar să fie
respinsă ca devenită inadmisibilă.

4

MONITORUL OFICIAL AL ROMÂNIEI, PARTEA I, Nr. 727/27.X.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. I pct. 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale ce se
vor acorda în anul 2008 personalului din învățământ, precum și ale art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din sectorul bugetar, excepție ridicată de Sindicatul ăSpiru Haret” Mureș
în dosarele nr. 527/102/2009, nr. 528/102/2009, nr. 526/102/2009, nr. 532/102/2009, nr. 663/102/2009, nr. 662/102/2009,
nr. 660/102/2009, nr. 657/102/2009, nr. 654/102/2009, nr. 646/102/2009, nr. 643/102/2009, nr. 456/102/2009, nr. 457/102/2009,
nr. 458/102/2009, nr. 648/102/2009, nr. 459/102/2009, nr. 460/102/2009, nr. 650/102/2009, nr. 517/102/2009, nr. 452/102/2009,
nr. 453/102/2009, nr. 454/102/2009 și nr. 455/102/2009 ale Tribunalului Mureș — Secția civilă.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.121
din 10 septembrie 2009

referitoare la excepția de neconstituționalitate a dispozițiilor art. 4 lit. i)
din Legea camerelor de comerț din România nr. 335/2007
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 4 lit. i) din Legea camerelor de comerț din
România nr. 335/2007, excepție ridicată de Societatea
Comercială ăCFR Transauto” — S.A. din București în Dosarul
nr. 32/2008 al Curții de Arbitraj Comercial de pe lângă Camera
de Comerț, Industrie și Agricultură Galați.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, având în vedere
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 13 februarie 2009, pronunțată în Dosarul
nr. 32/2008, Curtea de Arbitraj Comercial de pe lângă
Camera de Comerț, Industrie și Agricultură Galați a sesizat
Curtea Constituțională cu excepția de neconstituționalitate
a dispozițiilor art. 4 lit. i) din Legea camerelor de comerț din
România nr. 335/2007, excepție ridicată de Societatea

Comercială ăCFR Transauto” — S.A. din București într-un litigiu
arbitral.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, întrucât înființarea de instanțe specializate în
anumite materii se poate realiza numai prin legi organice, iar
înființarea de instanțe extraordinare este interzisă.
Curtea de Arbitraj Comercial de pe lângă Camera de
Comerț, Industrie și Agricultură Galați consideră că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece arbitrajele comerciale nu
întrunesc caracteristicile unor instanțe extraordinare, iar
procedurile urmate în arbitraj nu încalcă și nu restrâng drepturile
procesuale ale părților.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 727/27.X.2009
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 lit. i) din Legea camerelor de comerț din
România nr. 335/2007, publicată în Monitorul Oficial al
României, Partea I, nr. 836 din 6 decembrie 2007, cu următorul
cuprins: ăCamerele județene au următoarele atribuții principale: [...]
i) organizează activitatea de soluționare a litigiilor comerciale și
civile prin mediere și arbitraj ad-hoc și instituționalizat;”.
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 126 alin. (5) privind interzicerea înființării de instanțe
extraordinare și posibilitatea înființării de instanțe specializate în
anumite materii, prin lege organică.

5

Examinând excepția de neconstituționalitate, Curtea
constată că instanțele de arbitraj comercial nu sunt instanțe
judecătorești, în sensul prevederilor art. 126 și ale art. 73 alin. (3)
lit. l) din Constituția României, ci jurisdicții menționate expres de
Legea fundamentală în art. 146 lit. d), iar înființarea acestora nu
este condiționată de adoptarea unei legi organice. Litigiile
soluționate de instanțele de arbitraj comercial se finalizează prin
hotărâri supuse controlului judecătoresc în condițiile prevăzute
de art. 364 din Codul de procedură civilă.
Curtea nu poate primi nici susținerea privind încălcarea
prevederilor art. 126 alin. (5) din Constituție, dat fiind că
instanțele de arbitraj comercial nu întrunesc trăsăturile
caracteristice instanțelor extraordinare. Procedura urmată de
aceste organe de jurisdicție nu încalcă și nici nu restrânge
drepturile procesuale ale părților prevăzute în Codul de
procedură civilă și nici alte drepturi sau libertăți ale acestora.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 lit. i) din Legea camerelor de comerț din România
nr. 335/2007, excepție ridicată de Societatea Comercială ăCFR Transauto” — S.A. din București în Dosarul nr. 32/2008 al Curții
de Arbitraj Comercial de pe lângă Camera de Comerț, Industrie și Agricultură Galați.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.151
din 15 septembrie 2009

referitoare la excepția de neconstituționalitate a prevederilor art. 7 alin. 1 din Legea nr. 85/1992
privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 7 alin. 1 din Legea nr. 85/1992 privind
vânzarea de locuințe și spații cu altă destinație construite din
fondurile statului și din fondurile unităților economice sau
bugetare de stat, excepție ridicată de Societatea Comercială
ăDaewoo Mangalia Heavy Industries” — S.A. în Dosarul
nr. 2.348/254/2008 al Judecătoriei Mangalia.

La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în dosarele
nr. 1.535D/2009—1.538D/2009, nr. 1.558D/2009, nr. 1.559D/2009,
nr. 1.563D/2009, nr. 1.640D/2009, nr. 1.641D/2009,
nr. 2.390D/2009 și nr. 2.498D/2009—2.502D/2009, care au
același obiect al excepției de neconstituționalitate.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea acestor dosare
având în vedere identitatea de obiect a excepțiilor.
Reprezentantul Ministerului Public este de acord ca aceste
dosare să fie conexate.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.536D/2009—1.538D/2009,
nr. 1.558D/2009, nr. 1.559D/2009, nr. 1.563D/2009,

6

MONITORUL OFICIAL AL ROMÂNIEI, PARTEA I, Nr. 727/27.X.2009

nr. 1.640D/2009, nr. 1.641D/2009, nr. 2.390D/2009 și
nr. 2.498D/2009—2.502D/2009 la Dosarul nr. 1.535D/2009, care
este primul înregistrat.
Magistratul-asistent referă cu privire la cererea formulată de
autorul excepției, prin care renunță la excepția de
neconstituționalitate ridicată în aceste dosare.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
sens în care invocă jurisprudența în materie a Curții.
C U R T E A,

având în vedere actele și lucrările dosarelor, constată
următoarele:
Prin încheierile din 11 decembrie 2008, 20 ianuarie 2009,
22 ianuarie 2009, 17 februarie 2009, 5 martie 2009, 18 martie
2009, 19 martie 2009, 2 aprilie 2009 și 16 aprilie 2009,
pronunțate în dosarele nr. 1.513/254/2008, nr. 1.507/254/2008,
nr. 1.511/254/2008, nr. 1.506/254/2008, nr. 1.526/254/2008,
nr. 1.582/254/2008, nr. 1.601/254/2008, nr. 1.515/254/2008,
nr. 2.348/254/2008, nr. 1.517/254/2008, nr. 1.522/254/2008,
nr. 1.599/254/2008, nr. 146/254/2009, nr. 1.590/254/2008 și
nr. 2.315/254/2008, Judecătoria Mangalia a sesizat Curtea
Constituțională cu excepția de neconstituționalitate a
prevederilor art. 7 alin. 1 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat. Excepția a fost ridicată de Societatea
Comercială ăDaewoo Mangalia Heavy Industries” — S.A.
În motivarea excepției de neconstituționalitate autorul
acesteia susține că prevederile de lege criticate contravin
art. 44, 53 și 136 din Constituție, precum și art. 1 din Primul
Protocol adițional la Convenția pentru apărarea drepturilor
omului și a libertăților fundamentale, în măsura în care se
interpretează că obligația de a vinde locuințele închiriate —
construite din fondurile statului și din fondurile unităților
economice — se transmite nelimitat în timp, indiferent de faptul
că bunul a trecut în patrimoniul altei persoane printr-un act juridic
translativ de proprietate.
Judecătoria Mangalia consideră că prevederile de lege
criticate contravin dispozițiilor art. 44 și 136 din Constituție.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția este neîntemeiată. Invocă
jurisprudența în materie a Curții Constituționale.
Avocatul Poporului consideră că prevederile legale criticate
sunt constituționale, invocând, de asemenea, jurisprudența în
materie a Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Cu privire la cererea autorului excepției de
neconstituționalitate de renunțare la judecarea acesteia, Curtea
reține că, potrivit art. 55 din Legea nr. 47/1992 privind
organizarea și funcționarea Curții Constituționale, ăCurtea
Constituțională, legal sesizată, procedează la examinarea
constituționalității, nefiind aplicabile dispozițiile Codului de
procedură civilă referitoare la suspendarea, întreruperea sau
stingerea procesului [...]”.
Față de cele de mai sus, renunțarea autorului excepției de
neconstituționalitate la soluționarea acesteia nu împiedică
realizarea în continuare a controlului de constituționalitate.
Obiectul excepției îl reprezintă prevederile art. 7 alin. 1 din
Legea nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat, republicată în
Monitorul Oficial al României, Partea I, nr. 264 din 15 iulie 1998,
potrivit cărora: ăLocuințele construite din fondurile unităților
economice sau bugetare de stat, până la data intrării în vigoare
a prezentei legi, altele decât locuințele de intervenție, vor fi
vândute titularilor contractelor de închiriere, la cererea acestora,
cu plata integrală sau în rate a prețului, în condițiile Decretuluilege nr. 61/1990 și ale prezentei legi.”
În opinia autoarei excepției de neconstituționalitate,
prevederile legale criticate contravin dispozițiilor constituționale
cuprinse în art. 44 privind dreptul de proprietate, art. 53 privind
restrângerea exercițiului unor drepturi sau al unor libertăți și
art. 136 referitor la proprietate. De asemenea, sunt invocate
prevederile art. 1 paragraful 1 din Primul Protocol adițional la
Convenția pentru apărarea drepturilor omului și a libertăților
fundamentale.
Examinând excepția, Curtea reține următoarele:
Prin numeroase decizii, ca de exemplu Decizia nr. 113 din
19 februarie 2008, publicată în Monitorul Oficial al României,
Partea I, nr. 185 din 11 martie 2008, Decizia nr. 814 din 3 iulie
2008, publicată în Monitorul Oficial al României, Partea I, nr. 574
din 30 iulie 2008, și Decizia nr. 997 din 30 iunie 2009, publicată
în Monitorul Oficial al României, Partea I, nr. 575 din 18 august
2009, Curtea a statuat, în esență, că art. 7 din Legea nr. 85/1992
consacră o normă de justiție socială, întrucât dă posibilitatea
chiriașilor să cumpere locuințele la construirea cărora au
contribuit direct sau indirect în vechiul sistem statal-juridic.
În cazul privatizării unităților din ale căror fonduri a fost
construită locuința ce a făcut obiectul vânzării, obligația de
vânzare către chiriași, prevăzută de dispozițiile Legii nr. 85/1992,
este — astfel cum a statuat Curtea Constituțională — o obligație
in rem, instituită în considerarea obiectului (locuința construită
din fondurile unității economice sau bugetare), iar nu o obligație
in personam, reglementată în considerarea subiectului
(societatea comercială ce a luat naștere pe calea privatizării).
În ceea ce privește pretinsa încălcare a dispozițiilor art. 53
din Constituție, Curtea a reținut că acestea sunt aplicabile numai
în ipoteza în care există o restrângere a exercitării drepturilor și
libertăților fundamentale, restrângere care însă nu a fost
constatată de Curte.
Considerentele și soluția deciziilor menționate își mențin
valabilitatea și în prezenta cauză, întrucât nu au intervenit
elemente noi, de natură să determine schimbarea acestei
jurisprudențe.

MONITORUL OFICIAL AL ROMÂNIEI, PARTEA I, Nr. 727/27.X.2009

7

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. 1 din Legea nr. 85/1992 privind vânzarea de locuințe
și spații cu altă destinație construite din fondurile statului și din fondurile unităților economice sau bugetare de stat, excepție ridicată
de Societatea Comercială ăDaewoo Mangalia Heavy Industries” — S.A. în dosarele nr. 2.348/254/2008, nr. 1.513/254/2008,
nr. 1.507/254/2008, nr. 1.511/254/2008, nr. 1.506/254/2008, nr. 1.526/254/2008, nr. 1.582/254/2008, nr. 1.601/254/2008,
nr. 1.515/254/2008, nr. 1.517/254/2008, nr. 1.522/254/2008, nr. 1.599/254/2008, nr. 146/254/2009, nr. 1.590/254/2008 și
nr. 2.315/254/2008 ale Judecătoriei Mangalia.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.160
din 17 septembrie 2009

referitoare la excepția de neconstituționalitate a dispozițiilor art. 6 alin. (3) din Ordonanța
de urgență a Guvernului nr. 9/2008 pentru stabilirea tarifului lunar al chiriei pe m2 care se aplică
pentru închirierea locuințelor și terenului aferent acestora, aflate în domeniul public și privat
al statului, administrate de Regia Autonomă ăAdministrația Patrimoniului Protocolului de Stat”
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 6 alin. (3) din Ordonanța de urgență a
Guvernului nr. 9/2008 pentru stabilirea tarifului lunar al chiriei pe
m2 care se aplică pentru închirierea locuințelor și terenului
aferent acestora, aflate în domeniul public și privat al statului,
administrate de Regia Autonomă ăAdministrația Patrimoniului
Protocolului de Stat”. Excepția a fost invocată de Alexandrina
Marilena Partenie, Sabina Partenie, Octavian Partenie și Maria
Partenie în Dosarul nr. 17.302/299/2008 al Judecătoriei
Sectorului 1 București.
La apelul nominal răspunde, pentru autorii excepției,
apărătorul ales, cu delegație la dosar.
Lipsește cealaltă parte, față de care procedura de citare este
legal îndeplinită.
Cauza se află în stare de judecată.

Având cuvântul, avocatul autorilor excepției solicită
admiterea excepției de neconstituționalitate astfel cum a fost
formulată, prezentând, pe larg, considerentele expuse în fața
instanței de judecată. Depune concluzii scrise la dosarul cauzei.
Reprezentantul Ministerului Public pune concluzii de
respingere a excepției de neconstituționalitate, arătând că textul
de lege criticat nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 22 ianuarie 2009, pronunțată în Dosarul
nr. 17.302/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 6 alin. (3) din
Ordonanța de urgență a Guvernului nr. 9/2008 pentru
stabilirea tarifului lunar al chiriei pe m2 care se aplică pentru
închirierea locuințelor și terenului aferent acestora, aflate
în domeniul public și privat al statului, administrate de
Regia Autonomă ăAdministrația Patrimoniului Protocolului
de Stat”, excepție invocată de Alexandrina Marilena Partenie,
Sabina Partenie, Octavian Partenie și Maria Partenie.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece creează un regim discriminatoriu pentru chiriașii
imobilelor administrate de Regia Autonomă ăAdministrația
Patrimoniului Protocolului de Stat” — RAAPPS, chiria fiind
stabilită în mod diferit, în funcție de suprafața utilă a locuinței pe

8

MONITORUL OFICIAL AL ROMÂNIEI, PARTEA I, Nr. 727/27.X.2009

care o ocupă chiriașii respectivi. Se arată în acest sens că, în
cauză, dintre membrii familiei care au închiriat locuința în anul
1981 au decedat trei, astfel încât, în prezent, suprafața utilă a
spațiului închiriat de RAAPPS se împarte la un număr de
4 persoane, în loc de 7, astfel încât nu se mai poate realiza
încadrarea în dispozițiile art. 6 alin. (1) din Ordonanța de urgență
a Guvernului nr. 9/2008, cu toate că actualii chiriași sunt
beneficiarii tuturor actelor normative prevăzute în textul legal
menționat. În aceste cazuri nu se aplică un tarif mai mare pentru
suprafața excedentară, ci chiria în întregul ei este stabilită
conform art. 1 din ordonanța de urgență. Se conchide în sensul
că ănu este corect să fii tratat discriminatoriu, să fii pedepsit
pentru depășirea unei suprafețe utile, de cele mai multe ori
survenită fără voia ta”.
Judecătoria Sectorului 1 București apreciază că excepția
de neconstituționalitate este neîntemeiată. Arată că dispozițiile
art. 6 alin. (1) și (2) din Ordonanța de urgență a Guvernului
nr. 9/2008 au fost instituite de legiuitor pentru o anumită
categorie de chiriași, atunci când suprafața utilă a locuinței nu
depășește suprafața minimală stabilită la pct. B din anexa nr. 1
la Legea locuinței nr. 114/1996, în timp ce textul de lege criticat
privește o altă categorie de chiriași, ce ocupă o locuință a cărei
suprafață utilă depășește suprafața minimală menționată.
Întrucât situația juridică a celor două categorii de chiriași este
diferită, diferența de tratament juridic este justificată în mod
obiectiv și rezonabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
neîntemeiată, întrucât dispozițiile legale criticate nu aduc
atingere dispozițiilor constituționale invocate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. (3) din Ordonanța de urgență a Guvernului
nr. 9/2008 pentru stabilirea tarifului lunar al chiriei pe m2 care se
aplică pentru închirierea locuințelor și terenului aferent acestora,
aflate în domeniul public și privat al statului, administrate de
Regia Autonomă ăAdministrația Patrimoniului Protocolului de
Stat”, publicată în Monitorul Oficial al României, Partea I, nr. 120

din 15 februarie 2008, cu modificările și completările ulterioare,
care au următorul conținut: ăPrevederile alin. (1) și (2) se aplică
sub condiția ca suprafața utilă a locuinței pe care o ocupă
chiriașii respectivi să nu depășească suprafețele minimale
stabilite la pct. B din anexa nr. 1 la Legea locuinței nr. 114/1996,
republicată, cu modificările și completările ulterioare.”
Dispozițiile art. 6 alin. (1) și (2) din același act normativ, la
care se face referire prin normele criticate, au următorul cuprins:
ă(1) Prin excepție de la prevederile art. 1, chiriașilor care
ocupă imobile cu destinație de locuință în baza unor contracte
de închiriere prelungite prin efectul Legii nr. 17/1994 pentru
prelungirea sau reînnoirea contractelor de închiriere privind
unele suprafețe locative, Ordonanței de urgență a Guvernului
nr. 40/1999, aprobată cu modificări și completări prin Legea
nr. 241/2001, cu modificările ulterioare, și Ordonanței de urgență
a Guvernului nr. 8/2004 privind prelungirea duratei unor
contracte de închiriere, aprobată prin Legea nr. 219/2004, li se
va percepe chiria stabilită și actualizată potrivit prevederilor
Ordonanței de urgență a Guvernului nr. 40/1999, aprobată cu
modificări și completări prin Legea nr. 241/2001, cu modificările
ulterioare.
(2) Chiriașilor, alții decât cei prevăzuți la alin. (1), care
realizează un venit mediu net lunar pe membru de familie care
nu depășește salariul mediu net lunar pe economie, respectiv
situat între salariul mediu net lunar pe economie și dublul
acestuia, li se va percepe chiria calculată în conformitate cu
prevederile art. 31 alin. (1) teza întâi din Ordonanța de urgență
a Guvernului nr. 40/1999, aprobată cu modificări și completări
prin Legea nr. 241/2001, cu modificările ulterioare. Prevederile
art. 31 alin. (2) din Ordonanța de urgență a Guvernului
nr. 40/1999, aprobată cu modificări și completări prin Legea
nr. 241/2001, cu modificările ulterioare, se aplică în mod
corespunzător.”
În motivarea excepției de neconstituționalitate se invocă
art. 16 din Constituție privind egalitatea în drepturi.
Examinând excepția de neconstituționalitate astfel cum a fost
formulată, Curtea reține următoarele:
Stabilirea de către legiuitor a două categorii de chiriași, una
care beneficiază de o modalitate de calcul mai avantajoasă a
chiriei și cealaltă categorie care nu beneficiază de această
dispoziție, are la bază considerente de protecție a celor cu
venituri mici, care ocupă locuințe a căror suprafață utilă nu
depășește suprafețele minimale prevăzute de lege. Acest
beneficiu de protecție socială este la latitudinea de reglementare
a legiuitorului, care poate institui un tratament juridic diferențiat,
în considerarea unor situații obiectiv diferite. Nu se aduce astfel
atingere principiului egalității, deoarece acesta nu înseamnă
uniformitate, astfel încât, dacă la situații egale trebuie să
corespundă un tratament egal, la situații diferite tratamentul
juridic nu poate fi decât diferit.
Schimbarea situației juridice a chiriașilor, în cazul în care, din
diverse motive, nu mai îndeplinesc condițiile prevăzute de lege
pentru încadrarea în categoria juridică vizată de măsura de
protecție mai sus precizată, determină incidența unui alt
tratament juridic, corespunzător situației obiectiv diferite în care
se află aceștia, ceea ce reprezintă o aplicare a principiului
egalității, iar nu o încălcare a sa.

MONITORUL OFICIAL AL ROMÂNIEI, PARTEA I, Nr. 727/27.X.2009

9

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (3) din Ordonanța de urgență a Guvernului nr. 9/2008
pentru stabilirea tarifului lunar al chiriei pe m2 care se aplică pentru închirierea locuințelor și terenului aferent acestora, aflate în
domeniul public și privat al statului, administrate de Regia Autonomă ăAdministrația Patrimoniului Protocolului de Stat”, excepție
ridicată de Alexandrina Marilena Partenie, Sabina Partenie, Octavian Partenie și Maria Partenie în Dosarul nr. 17.302/299/2008
al Judecătoriei Sectorului 1 București.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.183
din 17 septembrie 2009

referitoare la excepția de neconstituționalitate a dispozițiilor art. 50 alin. (21) și (3) și ale art. 501
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a dispozițiilor art. 50 alin. (21) și (3) și ale art. 501 din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
excepție ridicată de instanța de judecată, din oficiu, în Dosarul
nr. 3.266/4/2008 al Judecătoriei Sectorului 4 București — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public. Acesta pune concluzii de respingere a excepției de
neconstituționalitate
ca
neîntemeiată,
apreciind
că
reglementarea criticată este conformă cu principiile enunțate în
Legea fundamentală și în Convenția pentru apărarea drepturilor
omului și a libertăților fundamentale.
C U R T E A,

având în vedere actele și lucrările dosarului, constată
următoarele:
Prin Încheierea din 1 aprilie 2009, pronunțată în Dosarul
nr. 3.266/4/2008, Judecătoria Sectorului 4 București —
Secția civilă a sesizat Curtea Constituțională cu excepția de

neconstituționalitate a prevederilor art. 50 alin. (21) și (3) și
ale art. 501 din Legea nr. 10/2001 privind regimul juridic al
unor imobile preluate în mod abuziv în perioada 6 martie
1945—22 decembrie 1989, excepție ridicată de instanța de
judecată, din oficiu, într-o cauză având ca obiect o acțiune în
pretenții.
În motivarea excepției de neconstituționalitate
Judecătoria Sectorului 4 București — Secția civilă apreciază
că dispozițiile de lege criticate contravin principiului
constituțional al egalității în fața legii, deoarece instituie un
privilegiu în favoarea chiriașilor imobilelor vândute în temeiul
Legii nr. 112/1995, care au dreptul la restituirea prețului de piață
al imobilelor ce au fost retrocedate foștilor proprietari prin
hotărâri judecătorești definitive și irevocabile. Se arată că
despăgubirea cumpărătorilor unor astfel de imobile la valoarea
de circulație actuală a imobilelor constituie în mod vădit o
îmbogățire fără justă cauză și o discriminare, pe de o parte, față
de restul cetățenilor care nu beneficiază de astfel de măsuri
legislative ce constau în alocarea de fonduri publice cu caracter
preferențial, iar pe de altă parte, față de foștii proprietari
deposedați abuziv în perioada 6 martie 1945—22 decembrie
1989, care beneficiază de măsuri reparatorii având ca obiect
titluri de participare la Fondul ăProprietatea”, organism a cărui
incapacitate reală de a asigura plata despăgubirilor a fost
subliniată în mod repetat în jurisprudența Curții Europene a
Drepturilor Omului (spre exemplu, cauza Porțeanu contra
României, 2006).
În opinia instanței de judecată, soluția legislativă actuală,
introdusă prin Legea nr. 1/2009, diferă esențial față de dreptul
comun în materia răspunderii vânzătorului pentru evicțiune,
întrucât, potrivit art. 1344 din Codul civil, cumpărătorul evins are
dreptul la restituirea sporului de valoare al imobilului, în caz de
evicțiune totală. Într-adevăr, așa cum a statuat Curtea

10

MONITORUL OFICIAL AL ROMÂNIEI, PARTEA I, Nr. 727/27.X.2009

Constituțională, este admisibilă instituirea unui tratament juridic
diferit pentru situații distincte, însă, în cauză, este evidentă lipsa
unui ăcriteriu obiectiv și rezonabil”, în sensul jurisprudenței
constante a Curții Constituționale, care să justifice această
diferență de tratament juridic, respectiv obligarea vânzătorului,
în speță statul, la plata unei despăgubiri cu mult superioare
prețului plătit, chiar actualizat cu rata inflației.
În acest sens, susține și contrarietatea dispozițiilor legale
criticate cu prevederile art. 135 alin. (1) și alin. (2) lit. b) din
Constituție, care prevăd că economia României este o
economie de piață, bazată pe libera concurență, ceea ce
exclude alocarea preferențială de resurse publice fără a exista
justificări obiective și raționale, cum ar fi considerente de
protecție socială ori cerințe economice de interes general. În
acest mod, instanța apreciază că este încălcat interesul național
în activitatea economică și financiară, instituindu-se o sarcină
excesivă asupra bugetului de stat, prin numeroasele acțiuni în
justiție pentru plata valorii de circulație a imobilelor, introduse
atât de cumpărătorii evinși care au obținut deja prețul plătit,
actualizat cu valoarea inflației, conform soluției legislative
anterioare, cât și de cei care au dreptul la reparație prin plata
valorii de piață a imobilelor, în acord cu actuala reglementare.
Astfel, în opinia instanței de judecată, prin adoptarea Legii
nr. 1/2009 au fost nesocotite atât interesul contribuabilului, cât și
interesul general al statului în activitatea economică și
financiară, ce vizează menținerea unui echilibru bugetar,
necesar bunei funcționări a economiei și realizării obligațiilor
sale, stabilite prin Constituție și prin legile în vigoare.
Prevederile legale criticate contravin și dispozițiilor art. 20 din
Constituție, cu referire la Protocolul nr. 12 adițional la Convenția
pentru apărarea drepturilor omului și a libertăților fundamentale,
care interzice însuși legiuitorului să reglementeze în mod
discriminatoriu exercițiul drepturilor recunoscute cetățenilor.
Astfel, analizând jurisprudența Curții Europene a Drepturilor
Omului în materia indemnizării cumpărătorilor imobilelor
preluate de regimul comunist, în situația în care aceștia au fost
evinși, prin admiterea acțiunilor în revendicare formulate de foștii
proprietari, instanța de judecată învederează faptul că a fost
considerată suficientă, prin raportare la exigența
proporționalității între interesul general care a generat privarea
de bun și interesul particular, o indemnizare care reprezintă o
parte din valoarea de circulație a bunului (cauza Velikovi și alții
contra Bulgariei, 2007) sau contravaloarea prețului actualizat,
plătit de cumpărătorul evins (cauza Tudor Tudor contra
României, 2009). Mai mult, în cauze precum Pincova și Pinc
contra Republicii Cehe, 2005, sau Stoyanova și Ivanov contra
Bulgariei, 1999, instanța de contencios european al drepturilor
omului a statuat că, în situația în care au existat încălcări
esențiale ale legii, privarea de proprietate va fi socotită
proporțională și conformă Convenției, chiar dacă despăgubirea
este net inferioară valorii de circulație actuale a imobilului. Prin
urmare, așa cum rezultă din jurisprudența Curții Europene a
Drepturilor Omului, soluția legislativă anterioară Legii nr. 1/2009,
de restituire a prețului actualizat cu rata inflației, este conformă
cu cerințele art. 1 din Protocolul nr. 1 adițional la Convenție,
astfel încât actuala soluție legislativă, de indemnizare a
cumpărătorului la valoarea de circulație actuală a bunului, nu
este justificată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
nu contravin prevederilor art. 16 alin. (1) și art. 20 din Constituție
și nici prevederilor art. 1 din Protocolul nr. 12 adițional la
Convenția pentru apărarea drepturilor omului și a libertăților
fundamentale. În acest sens, arată că situația proprietarilor ale
căror contracte de vânzare-cumpărare, încheiate cu respectarea
prevederilor Legii nr. 112/1995, au fost desființate prin hotărâri
judecătorești definitive și irevocabile este deosebită de cea a
foștilor proprietari deposedați abuziv, diferența de tratament
juridic fiind justificată de statutul juridic diferit al celor două
categorii de proprietari. În plus, legiuitorul este liber să opteze cu
privire la întinderea și modalitatea de acordare a măsurilor
reparatorii, iar practica Curții Europene a Drepturilor Omului
recunoaște despăgubirea persoanelor îndreptățite prin
acordarea unei ăsume corespunzătoare cu valoarea actuală a
apartamentului” (cauza Raicu contra României, 2006).
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze prezenta excepție de neconstituționalitate.
Obiectul excepției îl constituie dispozițiile art. 50 alin. (21) și
(3) și ale art. 501 din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—
22 decembrie 1989, republicată în Monitorul Oficial al României,
Partea I, nr. 798 din 2 septembrie 2005, dispoziții introduse prin
art. I pct. 16 și 18 și modificate prin pct. 17 din Legea nr. 1/2009
pentru modificarea și completarea Legii nr. 10/2001, publicată în
Monitorul Oficial al României, Partea I, nr. 63 din 3 februarie
2009.
Textele de lege criticate au următorul cuprins:
— Art. 50: ă(21) Cererile sau acțiunile în justiție având ca
obiect restituirea prețului de piață al imobilelor, privind
contractele de vânzare-cumpărare încheiate cu respectarea
prevederilor Legii nr. 112/1995, cu modificările ulterioare, care
au fost desființate prin hotărâri judecătorești definitive și
irevocabile, sunt scutite de taxele de timbru.
(3) Restituirea prețului prevăzut la alin. (2) și (21) se face de
către Ministerul Economiei și Finanțelor*) din fondul
extrabugetar constituit în temeiul art. 13 alin. 6 din Legea
nr. 112/1995, cu modificările ulterioare.”;
— Art. 501: ă(1) Proprietarii ale căror contracte de vânzarecumpărare, încheiate cu respectarea prevederilor Legii
nr. 112/1995, cu modificările ulterioare, au fost desființate prin
hotărâri judecătorești definitive și irevocabile au dreptul la

*) Conform Ordonanței de urgență a Guvernului nr. 221/2008 pentru stabilirea unor măsuri de reorganizare în cadrul administrației publice centrale,
Ministerul Economiei și Finanțelor a fost reorganizat în Ministerul Economiei și în Ministerul Finanțelor Publice.

MONITORUL OFICIAL AL ROMÂNIEI, PARTEA I, Nr. 727/27.X.2009
restituirea prețului de piață al imobilelor, stabilit conform
standardelor internaționale de evaluare.
(2) Valoarea despăgubirilor prevăzute la alin. (1) se stabilește
prin expertiză.”
În opinia instanței de judecată, dispozițiile de lege criticate
contravin prevederilor constituționale ale art. 16 alin. (1)
referitoare la egalitatea în fața legii și a autorităților publice,
art. 20 — Tratatele internaționale privind drepturile omului și ale
art. 135 alin. (1) privind caracterul de economie de piață al
economiei României și alin. (2) lit. b) referitor la obligația statului
de a proteja interesele naționale în activitatea economică,
financiară și valutară.
Examinând excepția de neconstituționalitate, Curtea
constată că s-a mai pronunțat, în cadrul controlului a priori,
asupra constituționalității Legii nr. 1/2009 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, statuând că aceasta este constituțională.
Astfel, prin Decizia nr. 1.351 din 10 decembrie 2008,
publicată în Monitorul Oficial al României, Partea I, nr. 881 din
24 decembrie 2008, Curtea a respins obiecția de
neconstituționalitate, reținând, în legătură cu textele de lege
criticate și în prezenta cauză, că ăacordarea unor despăgubiri la
valoarea actuală a imobilelor are natura juridică a unei măsuri
echitabile, menită să le ofere foștilor chiriași posibilitatea de a-și
cumpăra o locuință, ceea ce este în consens cu dispozițiile art. 1
alin. (3) din Constituție, potrivit cărora: «România este stat de
drept, în care [...] drepturile și libertățile cetățenilor [...], dreptatea
[...] reprezintă valori supreme [...] și sunt garantate.»”
Autorul excepției susține, de asemenea, înfrângerea
principiului egalității prin reglementarea instituită de Legea
nr. 1/2009, ăcare prevede un privilegiu în favoarea chiriașilor
evinși pentru că aceștia [...] ar urma să primească valoarea de
circulație a imobilului, ceea ce reprezintă o discriminare și un
privilegiu atât în raport de restul cetățenilor, cât și în raport de
foștii proprietari deposedați abuziv de regimul comunist”, față de
care ălegea prevede o modalitate de reparație cu totul incertă și
ineficace”. Cât privește această pretinsă contrarietate față de
art. 16 alin. (1) din Constituție, Curtea a reținut, prin aceeași
decizie, că aceasta este nefondată, ădeoarece principiul

11

egalității impune aplicarea aceluiași tratament juridic unor
persoane aflate în aceeași situație juridică. Or, foștii proprietari
ale căror imobile au fost preluate în mod abuziv se află în situație
juridică diferită față de proprietarii care au dobândit dreptul de
proprietate în calitate de foști chiriași, în baza Legii nr. 112/1995.
Astfel, prima categorie beneficiază de măsuri reparatorii
datorate preluării abuzive a imobilelor de către stat, în timp ce a
doua categorie beneficiază de plata unor despăgubiri ca urmare
a desființării pe cale judecătorească a contractelor de vânzarecumpărare. Este echitabil, în această situație, ca statul să
acorde despăgubiri la prețul de piață al imobilelor, care să
permită cumpărarea unei noi locuințe, având în vedere că, la
data dobândirii acelui imobil de la stat, cumpărătorul a plătit
prețul real al imobilului, stabilit în conformitate cu actele
normative în vigoare la acel moment.”
Întrucât nu au intervenit elemente noi, de natură a determina
o reconsiderare a jurisprudenței Curții, soluția acestei decizii
este valabilă și în prezenta cauză.
Referitor la înfrângerea prevederilor cuprinse în art. 135
alin. (1) și (2) lit. b) din Legea fundamentală, autorul excepției
arată că, potrivit normei constituționale, ăRomânia este o
economie de piață bazată pe libera concurență, ceea ce exclude
favorizarea unor particulari prin alocarea preferențială de
resurse publice, fără a exista o justificare întemeiată”. Totodată,
apreciază că ăse încalcă un interes național în activitatea
economică și financiară, prin instituirea unei sarcini excesive și
nejustificate în sarcina statului”. Față de aceste susțineri, Curtea
consideră că restituirea prețului de piață al imobilelor nu aduce
atingere intereselor statului sau economiei naționale, legiuitorul
reglementând, prin art. 13 alin. (6) din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, modalitățile de restituire
a despăgubirilor dintr-un fond extrabugetar, special constituit,
precum și sursele de finanțare, plata despăgubirilor efectuându-se
de către Ministerul Economiei și Finanțelor*), prin serviciile
publice descentralizate ale acestuia.
Așa fiind, Curtea apreciază că textele de lege criticate nu
contravin dispozițiilor din Legea fundamentală și din celelalte
documente internaționale invocate în susținerea excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 50 alin. (21) și (3) și ale art. 501 din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de instanța
de judecată, din oficiu, în Dosarul nr. 3.266/4/2008 al Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
*) Conform Ordonanței de urgență a Guvernului nr. 221/2008 pentru stabilirea unor măsuri de reorganizare în cadrul administrației publice centrale,
Ministerul Economiei și Finanțelor a fost reorganizat în Ministerul Economiei și în Ministerul Finanțelor Publice.

12

MONITORUL OFICIAL AL ROMÂNIEI, PARTEA I, Nr. 727/27.X.2009
CURTEA CONSTITUȚIONALĂ

D E C I Z I A Nr. 1.217
din 29 septembrie 2009

referitoare la excepția de neconstituționalitate a dispozițiilor art. 215 alin. 2 și 5 din Codul penal
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 2 și 5 din Codul penal, excepție
ridicată de Toader Ignat în Dosarul nr. 22/107/2005 (număr în
format vechi 5.467/2005) al Tribunalului Alba — Secția penală.
La apelul nominal răspunde, pentru partea Societatea
Comercială ăJidvei” — S.R.L. Filiala Alba din comuna Jidvei,
județul Alba, consilierul juridic Mircea Ungurean, cu delegație la
dosar. Lipsesc celelalte părți, față de care procedura de citare
este legal îndeplinită.
Magistratul-asistent referă Curții că partea Societatea
Comercială ăOil Petrocom” — S.R.L. din Blaj a transmis note
scrise prin care solicită respingerea excepției de
neconstituționalitate.
Cauza fiind în stare de judecată, președintele acordă
cuvântul consilierului juridic Mircea Ungurean, care solicită
respingerea excepției de neconstituționalitate și depune note
scrise în acest sens.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 23 februarie 2009, pronunțată în Dosarul
nr. 22/107/2005 (număr în format vechi 5.467/2005), Tribunalul
Alba — Secția penală a sesizat Curtea Constituțională cu
excepția de neconstituționalitate a dispozițiilor art. 215
alin. 2 și 5 din Codul penal. Excepția a fost ridicată de Toader
Ignat cu ocazia soluționării, după casare, a unei cauze penale
privind trimiterea în judecată pentru săvârșirea, printre altele, a
infracțiunilor prevăzute de art. 215 alin. 2 și 5 din Codul penal.
În motivarea excepției de neconstituționalitate autorul
acesteia susține că art. 215 alin. 2 din Codul penal aduce
atingere dreptului la un proces echitabil, precum și dreptului de
a nu fi judecat sau pedepsit de două ori, întrucât reglementează
o dublă incriminare și, în consecință, o dublă sancționare a unei
singure acțiuni materiale, parte componentă a laturii obiective a
infracțiunii de înșelăciune. Referitor la alin. 5 al art. 215 din
Codul penal, susține că încalcă egalitatea în drepturi și dreptul
la un proces echitabil, deoarece stabilește încadrarea juridică a
faptei și răspunderea penală în funcție de întinderea prejudiciului
cauzat persoanei vătămate prin infracțiune în condițiile în care

repararea acestui prejudiciu se înfăptuiește pe baza regulilor de
drept civil și constituie obiectul acțiunii civile care este alăturată
acțiunii penale în cadrul procesului penal.
Tribunalul Alba — Secția penală apreciază că excepția de
neconstituționalitate este neîntemeiată, întrucât prevederile
art. 215 alin. 2 și 5 din Codul penal nu încalcă dispozițiile Legii
fundamentale și ale Protocolului nr. 7 la Convenția pentru
apărarea drepturilor omului și a libertăților fundamentale,
invocate de autorul excepției. Arată că respectarea cerinței
procesului echitabil se impune numai în legătură cu procedura
de desfășurare a procesului, iar nu și în ceea ce privește cadrul
juridic sancționator al faptelor, adică în materia dreptului
substanțial.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 215 alin. 2
și 5 din Codul penal sunt constituționale, deoarece nu contravin
prevederilor din Legea fundamentală și din actul internațional
invocate de autorul excepției. Face trimitere, în acest sens, la
Decizia Curții Constituționale nr. 709/2006.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 2 și 5 din Codul penal, având următorul
cuprins: ăÎnșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni. [...]
Înșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi și ale
art. 21 alin. (3) privind dreptul la un proces echitabil, precum și
a prevederilor art. 4 din Protocolul nr. 7 la Convenția pentru

MONITORUL OFICIAL AL ROMÂNIEI, PARTEA I, Nr. 727/27.X.2009
apărarea drepturilor omului și a libertăților fundamentale, potrivit
cărora nimeni nu poate fi urmărit sau pedepsit penal de către
jurisdicțiile aceluiași stat pentru săvârșirea infracțiunii pentru
care a fost deja achitat sau condamnat printr-o hotărâre
definitivă conform legii și procedurii penale ale acestui stat.
Examinând excepția de neconstituționalitate, Curtea
constată că prevederile art. 215 alin. 2 și 5 din Codul penal au
mai fost supuse controlului de constituționalitate prin raportare
la aceleași dispoziții din Constituție și din Protocolul nr. 7 la
Convenția pentru apărarea drepturilor omului și a libertăților

13

fundamentale, invocate și în prezenta cauză, și față de critici
similare. Astfel, prin Decizia nr. 709 din 19 octombrie 2006,
publicată în Monitorul Oficial al României, Partea I, nr. 905 din
7 noiembrie 2006, Curtea Constituțională a respins excepția de
neconstituționalitate a dispozițiilor de lege criticate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 2 și 5 din Codul penal, excepție ridicată de Toader
Ignat în Dosarul nr. 22/107/2005 (număr în format vechi 5.467/2005) al Tribunalului Alba — Secția penală.
Definitivă și general obligatorie.
Pronunțată în ședința publică din data de 29 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.226
din 29 septembrie 2009

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Ioan Vida
— președinte
Nicolae Cochinescu
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 2781 alin. 2 din Codul de procedură penală,
excepție
ridicată
de
Paul
Ghiurea
în
Dosarul
nr. 13.409/300/2008 al Tribunalului București — Secția a II-a
penală.
La apelul nominal se prezintă personal autorul excepției,
asistat de apărătorul ales Iolanda Păcuraru, cu împuternicire
avocațială la dosar. Lipsesc celelalte părți, față de care
procedura de citare este legal îndeplinită.
Cauza fiind în stare de judecată, președintele acordă
cuvântul apărătorului ales al autorului excepției, care solicită
admiterea excepției pentru motivele invocate în fața Tribunalului
București — Secția a II-a penală.

Reprezentantul Ministerului Public face trimitere la
jurisprudența în materie a Curții Constituționale și pune concluzii
de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 martie 2009, pronunțată în Dosarul
nr. 13.409/300/2008, Tribunalul București — Secția a II-a
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală. Excepția a fost ridicată de Paul
Ghiurea cu ocazia soluționării recursului împotriva unei sentințe
penale prin care a fost respinsă ca tardiv formulată plângerea
împotriva unei rezoluții de neîncepere a urmăririi penale.
În motivarea excepției de neconstituționalitate autorul
acesteia susține că prevederile art. 2781 alin. 2 din Codul de
procedură penală încalcă egalitatea în drepturi, accesul liber la
justiție, dreptul la un proces echitabil și dreptul la un recurs
efectiv, întrucât, în cazul în care procurorul ierarhic superior nu
soluționează plângerea în termen de 20 de zile de la primire,
persoana vătămată este ținută, sub sancțiunea decăderii, să se
adreseze instanței în termen de 20 de zile de la expirarea
termenului inițial de soluționare a plângerii de către procurorul

14

MONITORUL OFICIAL AL ROMÂNIEI, PARTEA I, Nr. 727/27.X.2009

ierarhic superior, în condițiile în care petentul nu cunoaște data
de la care curge acest termen înăuntrul căruia se poate adresa
instanței, deoarece nu cunoaște momentul inițial al primirii
plângerii de către procurorul ierarhic superior, care nu coincide
neapărat cu momentul înregistrării plângerii la parchetul
respectiv. Persoana vătămată este astfel sancționată pentru
culpa procurorului ierarhic superior, în condițiile în care textul de
lege criticat nu prevede nicio sancțiune pentru acesta din urmă.
Tribunalul București — Secția a II-a penală apreciază că
excepția de neconstituționalitate este neîntemeiată, întrucât
textul de lege criticat nu încalcă prevederile din Constituție și din
Convenția pentru apărarea drepturilor omului și a libertăților
fundamentale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile art. 2781
alin. 2 din Codul de procedură penală sunt constituționale,
întrucât nu aduc nicio atingere dispozițiilor din Constituție și din
Convenția pentru apărarea drepturilor omului și a libertăților
fundamentale invocate de autorul excepției. Face trimitere, în
acest sens, la deciziile Curții Constituționale nr. 598/2005,
nr. 232/2007 și nr. 667/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției prezent, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 2 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru

modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins: ăÎn
cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21 privind
accesul liber la justiție, precum și a prevederilor art. 6
paragraful 1 referitoare la dreptul la un proces echitabil și ale
art. 13 privind dreptul la un recurs efectiv din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 2781 alin. 2 din Codul de procedură
penală au fost supuse, în numeroase rânduri, controlului
instanței de contencios constituțional, prin raportare la aceleași
prevederi din Constituție și din Convenția pentru apărarea
drepturilor omului și a libertăților fundamentale, invocate și în
prezenta cauză, și față de critici similare. În acest sens sunt, de
exemplu, Decizia nr. 825 din 8 iulie 2008, publicată în Monitorul
Oficial al României, Partea I, nr. 587 din 5 august 2008, și
Decizia nr. 497 din 7 aprilie 2009, publicată în Monitorul Oficial
al României, Partea I, nr. 311 din 12 mai 2009, prin care Curtea
Constituțională a respins excepția de neconstituționalitate a
prevederilor art. 2781 alin. 2 din Codul de procedură penală,
pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.
Eventualele abuzuri ale organelor de urmărire penală sau
întârzierile în soluționarea plângerilor adresate acestora, la care
se face referire în motivarea excepției și care constituie, în
realitate, cauza nemulțumirii autorului excepției, nu pot constitui
motive de neconstituționalitate a textului de lege criticat și, prin
urmare, nu pot fi cenzurate de instanța de contencios
constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 2 din Codul de procedură penală, excepție ridicată
de Paul Ghiurea în Dosarul nr. 13.409/300/2008 al Tribunalului București — Secția a II-a penală.
Definitivă și general obligatorie.
Pronunțată în ședința publică din data de 29 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 727/27.X.2009

15

CURTEA CONSTITUȚIONALĂ

D E C I Z I A Nr. 1.227
din 29 septembrie 2009

referitoare la excepția de neconstituționalitate a dispozițiilor art. 230 și ale art. 249
din Codul de procedură penală
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 230 și ale art. 249 din Codul de procedură
penală, excepție ridicată de Alexandru Tudor Georgescu în
Dosarul nr. 5.602/299/2008 al Tribunalului București — Secția I
penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 martie 2009, pronunțată în Dosarul
nr. 5.602/299/2008, Tribunalul București — Secția I penală a
sesizat Curtea Constituțională cu excepția de
neconstituționalitate a dispozițiilor art. 230 și ale art. 249
din Codul de procedură penală. Excepția a fost ridicată de
Alexandru Tudor Georgescu cu ocazia soluționării recursului
împotriva unei sentințe penale prin care a fost respinsă
plângerea împotriva unei ordonanțe de scoatere de sub urmărire
penală prin care a fost aplicată o sancțiune cu caracter
administrativ.
În motivarea excepției de neconstituționalitate autorul
acesteia susține că prevederile de lege criticate, întrucât permit
procurorului să dispună sancțiuni cu caracter administrativ,
încalcă dreptul la un proces echitabil, dreptul la un recurs efectiv,
egalitatea în fața legii, precum și dispozițiile constituționale
referitoare la înfăptuirea justiției, instanțele judecătorești,
conflictul temporal de legi, respectiv raportul dintre dreptul
internațional și dreptul intern în materia drepturilor omului.
Tribunalul București — Secția I penală consideră că
excepția de neconstituționalitate este neîntemeiată, deoarece
prevederile de lege criticate nu aduc atingere dispozițiilor
constituționale invocate de autor.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 230 și
art. 249 din Codul de procedură penală sunt constituționale,
întrucât nu încalcă prevederile din Legea fundamentală invocate
de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 230 și ale art. 249 din Codul de procedură
penală, având următorul cuprins:
— Art. 230: ăProcurorul, sesizat potrivit art. 228 alin. 2,
dispune prin ordonanță scoaterea de sub urmărire penală și
înștiințează despre aceasta, când este cazul, persoana care a
făcut sesizarea.”;
— Art. 249: ăScoaterea de sub urmărirea penală are loc când
se constată existența vreunuia dintre cazurile prevăzute în
art. 10 lit. a)—e) și există învinuit sau inculpat în cauză.
Dispozițiile art. 242—246 și 248 se aplică în mod
corespunzător și în procedura scoaterii de sub urmărire.
În cazul prevăzut în art. 10 lit. b1) procurorul se pronunță prin
ordonanță.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil, ale
art. 124 referitoare la înfăptuirea justiției, ale art. 126 privind
instanțele judecătorești și ale art. 154 alin. (1) referitoare la
conflictul temporal de legi, precum și ale art. 11 alin. (2) privind
dreptul internațional și dreptul intern și ale art. 20 referitoare la
tratatele internaționale privind drepturile omului raportate la
prevederile art. 6 paragraful 1 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale, ale art. 8 instituind dreptul la un recurs
efectiv din Declarația Universală a Drepturilor Omului și ale
art. I-3 alin. 1 teza a doua, ale art. II-80 și ale art. II-107 alin. 2

16

MONITORUL OFICIAL AL ROMÂNIEI, PARTEA I, Nr. 727/27.X.2009

din Tratatul de instituire a unei Constituții pentru Europa, aceste
din urmă dispoziții privind egalitatea în fața legii și dreptul la un
proces echitabil.
Examinând excepția de neconstituționalitate, Curtea
constată că prevederile art. 230 și ale art. 249 din Codul de
procedură penală reglementează posibilitatea procurorului de a
dispune prin ordonanță scoaterea de sub urmărire penală, ceea
ce nu echivalează însă cu o atingere adusă dreptului la un
proces echitabil, deoarece rezoluțiile și ordonanțele procurorului
de netrimitere în judecată, inclusiv ordonanța de scoatere de
sub urmărire penală și de aplicare a unei sancțiuni cu caracter
administrativ, sunt acte supuse cenzurii instanței de judecată, la

plângerea persoanei interesate, potrivit procedurii instituite prin
art. 2781 din Codul de procedură penală.
Prin urmare, Curtea nu poate reține criticile referitoare la
încălcarea dispozițiilor constituționale ale art. 21 alin. (3),
art. 124 și ale art. 126, respectiv a prevederilor art. 6
paragraful 1 din Convenția pentru apărarea drepturilor omului și
a libertăților fundamentale.
Dispozițiile art. 154 alin. (1) din Legea fundamentală, ale
art. 8 din Declarația Universală a Drepturilor Omului, precum și
ale art. I-3 alin. 1 teza a doua, ale art. II-80 și ale art. II-107 alin. 2
din Tratatul de instituire a unei Constituții pentru Europa nu sunt
aplicabile în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 230 și ale art. 249 din Codul de procedură penală, excepție
ridicată de Alexandru Tudor Georgescu în Dosarul nr. 5.602/299/2008 al Tribunalului București — Secția I penală.
Definitivă și general obligatorie.
Pronunțată în ședința publică din data de 29 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 727/27.X.2009 conține 16 pagini.

Prețul: 3,20 lei

&JUYDGY|434493]
ISSN 1453—4495

