Anul 177 (XXI) — Nr. 703

PARTEA I

Marți, 20 octombrie 2009

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.070 din 8 septembrie 2009 referitoare la excepția
de neconstituționalitate a prevederilor Ordonanței de
urgență a Guvernului nr. 119/2007 privind măsurile
pentru combaterea întârzierii executării obligațiilor de
plată rezultate din contracte comerciale ....................

2–3

Decizia nr. 1.135 din 15 septembrie 2009 referitoare la
excepția de neconstituționalitate a dispozițiilor art. 281
pct. 1 lit. b) din Codul de procedură penală................

3–4

Decizia nr. 1.161 din 17 septembrie 2009 referitoare la
excepţia de neconstituţionalitate a prevederilor art. 11
alin. (2) din Legea contenciosului administrativ
nr. 554/2004 ..............................................................

5–6

Decizia nr. 1.162 din 17 septembrie 2009 referitoare la
excepţia de neconstituţionalitate a prevederilor art. 15
alin. (1) din Legea contenciosului administrativ
nr. 554/2004 ..............................................................

6–8

Decizia nr. 1.163 din 17 septembrie 2009 referitoare la
excepția de neconstituționalitate a prevederilor art. 4
alin. (1) din Legea contenciosului administrativ
nr. 554/2004 ..............................................................

8–9

Decizia nr. 1.167 din 17 septembrie 2009 referitoare la
excepția de neconstituționalitate a dispozițiilor art. 771
din Codul de procedură penală ..................................

10–11

Decizia nr. 1.179 din 17 septembrie 2009 referitoare la
excepția de neconstituționalitate a dispozițiilor art. 40
alin. 1 din Codul de procedură penală ......................

11–12

Decizia nr. 1.182 din 17 septembrie 2009 referitoare la
excepția de neconstituționalitate a dispozițiilor art. 197
alin. 4 teza întâi din Codul de procedură penală ......

13–14

Decizia nr. 1.186 din 17 septembrie 2009 privind excepția de
neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii

14–16

2

MONITORUL OFICIAL AL ROMÂNIEI, PARTEA I, Nr. 703/20.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.070
din 8 septembrie 2009

referitoare la excepția de neconstituționalitate a prevederilor Ordonanței de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate
din contracte comerciale
Ioan Vida
— președinte
Nicolae Cochinescu
— judecător
Acsinte Gaspar
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, excepție
ridicată de Societatea Comercială ăLusito Consulting” — S.R.L
din București în Dosarul nr. 13.474/300/2008 al Judecătoriei
Sectorului 2 București — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, apreciind că
adoptarea ordonanței criticate a fost realizată cu respectarea
exigențelor constituționale specifice.
C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2009, pronunțată în Dosarul
nr. 13.474/300/2008, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale. Excepția de
neconstituționalitate a fost ridicată de Societatea Comercială
ăLusito Consulting” — S.R.L din București într-o cauză având ca
obiect soluționarea unei cereri de emitere a unei ordonanțe de
plată.
În motivarea excepției, autorul acesteia arată, în esență, că
prevederile ordonanței criticate stabilesc o procedură ăatât de
simplificată, încât, practic, obligă instanța să se pronunțe
exclusiv pe baza unor înscrisuri (...)”, fără să țină seama de
eventuala existență a unor alte litigii între părți și ăfără să îi fie
permisă o minimă verificare a veridicității înscrisurilor deduse
judecății”. Susține că sunt nesocotite dispozițiile art. 53 din
Constituție, întrucât, în cadrul acestei proceduri, cel acționat în
judecată nu poate administra nicio probă în favoarea sa, cu
excepția înscrisurilor, fiind astfel lipsit de exercițiul drepturilor
procesuale. Mai arată că, în opinia sa, ordonanța a fost adoptată
cu încălcarea prevederilor art. 115 alin. (4) din Constituție,
întrucât nu era vorba despre o reală situație de urgență, în
condițiile în care exista deja Ordonanța Guvernului nr. 5/2001
privind procedura somației de plată, care transpunea mult mai
fidel textul Directivei 2000/35/CE. În acest sens, susține că
actuala ordonanță contravine, de exemplu, prevederilor art. 5
din textul legislativ comunitar.

Judecătoria Sectorului 2 București — Secția civilă
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile Ordonanței de
urgență a Guvernului nr. 119/2007 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, publicată
în Monitorul Oficial al României, Partea I, nr. 738 din
31 octombrie 2007, aprobată cu modificări și completări prin
Legea nr. 118/2008, publicată în Monitorul Oficial al României,
Partea I, nr. 410 din 2 iunie 2008.
În opinia autorului excepției de neconstituționalitate, textele
de lege criticate contravin următoarelor dispoziții din Constituție:
art. 21 alin. (3) care garantează dreptul părților la un proces
echitabil, art. 53 referitor la restrângerea exercițiului unor
drepturi sau al unor libertăți și ale art. 115 alin. (4) potrivit căruia
Guvernul poate adopta ordonanțe de urgență numai în situații
extraordinare a căror reglementare nu poate fi amânată, având
obligația de a motiva urgența în cuprinsul acestora.
Examinând excepția de neconstituționalitate, Curtea
constată că, pentru motivele ce se vor arăta în continuare, sunt
neîntemeiate criticile referitoare la încălcarea dispozițiilor
constituționale care garantează dreptul la un proces echitabil,
precum și susținerile autorului excepției potrivit cărora
prevederile ordonanței de urgență criticate lipsesc debitorul de
posibilitatea exercitării drepturilor procesuale, ceea ce ar
contraveni dispozițiilor art. 53 din Constituție.
Astfel, Curtea observă că Ordonanța de urgență a
Guvernului nr. 119/2007 reglementează procedura recuperării
pe cale judecătorească exclusiv a acelor creanțe care izvorăsc
din contracte comerciale și care sunt, în același timp, certe,
lichide și exigibile. În acest scop, la cererea privind creanța de
plată a prețului, creditorul trebuie să anexeze, potrivit art. 6
alin. (2) din ordonanță, înscrisurile ce atestă cuantumul sumei

MONITORUL OFICIAL AL ROMÂNIEI, PARTEA I, Nr. 703/20.X.2009
datorate, precum și orice alte înscrisuri doveditoare ale acesteia.
Potrivit art. 9, debitorul poate contesta creanța prin întâmpinare,
instanța urmând să verifice dacă această contestație este
întemeiată, iar art. 10 alin. (1) prevede că, în cazul în care, ca
urmare a verificării cererii pe baza înscrisurilor depuse, a
declarațiilor părților, precum și a celorlalte probe administrate,
constată că cererea este întemeiată, instanța emite o ordonanță
de plată, în care se precizează suma și termenul de plată.
Conform art. 13 alin. (1), împotriva ordonanței de plată debitorul
poate formula cerere în anulare, în termen de 10 zile de la data
comunicării acesteia. Din toate aceste texte de lege rezultă în
mod evident că procedura ce face obiectul Ordonanței de
urgență a Guvernului nr. 119/2007 se desfășoară într-un cadru
procesual menit să asigure toate garanțiile ce caracterizează un
proces echitabil, iar debitorul are la îndemână suficiente
mijloace procedurale pentru a-și apăra interesele.
De altfel, Curtea a mai examinat constituționalitatea
Ordonanței de urgență a Guvernului nr. 119/2007 sub aspectul
pretinsei încălcări a dispozițiilor art. 21 alin. (3) din Constituție.
Prin Decizia nr. 992 din 7 octombrie 2008, publicată în Monitorul
Oficial al României, Partea I, nr. 774 din 18 noiembrie 2008,
Curtea a constatat că ordonanța are în vedere necesitatea
soluționării cu operativitate a litigiilor comerciale și că, în sine,
aceasta nu cuprinde dispoziții contrare dreptului părților la un
proces echitabil, ci, dimpotrivă, instituie toate garanțiile
procedurale pentru ca atât creditorul, cât și debitorul să
beneficieze de acesta.

3

În ceea ce privește critica prin raportare la dispozițiile art. 115
alin. (4) din Constituție, Curtea constată, de asemenea, că nu
este întemeiată. Îndeplinirea obligației asumate de România față
de statele membre ale Uniunii Europene constând în
transpunerea, până la momentul aderării, a tuturor directivelor
comunitare în vigoare la data semnării Tratatului de aderare
poate fi considerată o situație extraordinară a cărei reglementare
nu mai poate fi amânată, ținând cont de faptul că, astfel cum se
precizează în preambulul ordonanței, aceasta transpune în
legislația națională prevederile Directivei 2000/35/CE a
Parlamentului European și a Consiliului din 29 iunie 2000 privind
combaterea întârzierii plăților în tranzacțiile comerciale. Nu
poate fi reținută susținerea autorului excepției potrivit căreia nu
era necesară emiterea ordonanței de urgență criticate întrucât
deja exista în domeniu o reglementare suficientă, respectiv
Ordonanța Guvernului nr. 5/2001 privind procedura somației de
plată. Sub acest aspect, Curtea observă că Ordonanța de
urgență a Guvernului nr. 119/2007, transpunând directiva
europeană amintită și vizând numai obligațiile rezultate din
contracte comerciale, are ca scop îmbunătățirea funcționării
pieței interne a Uniunii Europene. De aceea, astfel cum cere
chiar directiva transpusă, domeniul de aplicare al Ordonanței de
urgență a Guvernului nr. 119/2007 este limitat la plăți efectuate
ca remunerație pentru tranzacții comerciale și nu reglementează
tranzacțiile cu consumatorii ori dobânda pentru alte plăți, care
pot fi supuse prevederilor Ordonanței Guvernului nr. 5/2001.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței de urgență a Guvernului nr. 119/2007 privind măsurile
pentru combaterea întârzierii executării obligațiilor de plată rezultate din contracte comerciale, excepție ridicată de Societatea
Comercială ăLusito Consulting” — S.R.L din București în Dosarul nr. 13.474/300/2008 al Judecătoriei Sectorului 2 București —
Secția civilă.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.135
din 15 septembrie 2009

referitoare la excepția de neconstituționalitate a dispozițiilor art. 281 pct. 1 lit. b)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 281 pct. 1 lit. b) din Codul de procedură penală,
excepție ridicată de instanța de judecată, din oficiu, în Dosarul
nr. 10/64/2009 al Curții de Apel Brașov — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,

4

MONITORUL OFICIAL AL ROMÂNIEI, PARTEA I, Nr. 703/20.X.2009

invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2009, pronunțată în Dosarul
nr. 10/64/2009, Curtea de Apel Brașov — Secția penală a
sesizat Curtea Constituțională cu excepția de
neconstituționalitate a dispozițiilor art. 281 pct. 1 lit. b) din
Codul de procedură penală. Excepția a fost ridicată de
instanța de judecată, din oficiu, cu ocazia soluționării plângerii
împotriva unei rezoluții de neîncepere a urmăririi penale.
În motivarea excepției de neconstituționalitate instanța
de judecată susține că sintagma ă[...] precum și de avocați,
notari publici, executori judecătorești [...]” din cuprinsul art. 281
pct. 1 lit. b) din Codul de procedură penală încalcă prevederile
constituționale ale art. 16 alin. (1) referitoare la egalitatea în
drepturi și ale art. 21 alin. (3) privind dreptul la un proces
echitabil, precum și dispozițiile art. 6 paragraful 1 din Convenția
pentru apărarea drepturilor omului și a libertăților fundamentale
referitoare tot la dreptul la un proces echitabil. În acest sens,
arată că, ădacă în situația procurorilor și a judecătorilor, în mod
obiectiv, se impune ca judecarea lor să se facă de către o
instanță ierarhic superioară celei în care sau pe lângă care a
funcționat judecătorul, respectiv procurorul, garantându-se astfel
imparțialitatea instanței și un proces echitabil, includerea
avocaților, a notarilor publici și a executorilor judecătorești între
calitățile care atrag competența curților de apel, ca primă
instanță, nu are nicio motivare obiectivă, niciun suport justificativ,
pentru că aceștia nu funcționează pe lângă anumite instanțe, de
un anumit grad, și nu sunt incluși în sistemul ierarhiei organelor
judiciare din cadrul autorității judecătorești. [...] Chiar dacă
legiuitorul are posibilitatea de a institui prevederi legale
derogatorii de la cele de drept comun, atunci când lipsește orice
situație cu caracter obiectiv, care să impună această prevedere
derogatorie de competență ratione personae, este evident că
ea se transformă într-o favorizare a unor categorii profesionale.
Competența după calitatea persoanei reprezintă o excepție și
de aceea sfera de aplicare trebuie să exprime acest caracter
excepțional, așa cum a gândit și legiuitorul constituant, atunci
când a prevăzut o astfel de derogare, chiar prin norme
constituționale, doar pentru un număr extrem de redus de înalte
demnități publice”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 281 pct. 1
lit. b) din Codul de procedură penală sunt constituționale,
invocând, în acest sens, Decizia Curții Constituționale
nr. 138/2008.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 pct. 1 lit. b) din Codul de procedură penală,
modificate prin Legea nr. 79/2007 pentru modificarea art. 281
pct. 1 lit. b) din Codul de procedură penală, publicată în
Monitorul Oficial al României, Partea I, nr. 225 din 2 aprilie 2007,
având următorul cuprins:
ăCurtea de Apel:
1. judecă în primă instanță: [...] b) infracțiunile săvârșite de
judecătorii de la judecătorii și tribunale și de procurorii de la
parchetele care funcționează pe lângă aceste instanțe, precum
și de avocați, notari publici, executori judecătorești și de
controlorii financiari ai Curții de Conturi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi și ale
art. 21 alin. (3) privind dreptul la un proces echitabil, precum și
a dispozițiilor art. 6 paragraful 1 din Convenția pentru apărarea
drepturilor omului și a libertăților fundamentale referitoare tot la
dreptul la un proces echitabil.
Examinând excepția de neconstituționalitate, Curtea
constată că prevederile art. 281 pct. 1 lit. b) din Codul de
procedură penală au mai fost supuse controlului de
constituționalitate prin raportare la aceleași dispoziții din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și față de critici similare. Astfel, prin Decizia nr. 138 din
21 februarie 2008, publicată în Monitorul Oficial al României,
Partea I, nr. 211 din 19 martie 2008, și prin Decizia nr. 637 din
29 mai 2008, publicată în Monitorul Oficial al României, Partea I,
nr. 473 din 26 iunie 2008, Curtea a respins excepția de
neconstituționalitate a dispozițiilor de lege criticate în prezenta
cauză, pentru motivele acolo arătate.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziilor menționate își păstrează valabilitatea
și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 281 pct. 1 lit. b) din Codul de procedură penală, excepție
ridicată de instanța de judecată, din oficiu, în Dosarul nr. 10/64/2009 al Curții de Apel Brașov — Secția penală.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 703/20.X.2009

5

CURTEA CONSTITUȚIONALĂ

D E C I Z I A Nr. 1.161
din 17 septembrie 2009

referitoare la excepția de neconstituționalitate a prevederilor art. 11 alin. (2)
din Legea contenciosului administrativ nr. 554/2004
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor ăart. 11 din Legea contenciosului administrativ
nr. 554/2004”, excepție ridicată de Rița Gărgărița în Dosarul
nr. 6.397/3/2008 al Curții de Apel București — Secția a VIII-a
contencios administrativ și fiscal.
La apelul nominal răspund autoarea excepției și partea
Magdalena Viorica Tara, prin mandatar Gheorghe Constantin
Tara, cu procura specială depusă la dosar. Lipsesc celelalte
părți, față de care procedura de citare a fost legal îndeplinită.
Magistratul-asistent învederează Curții faptul că partea
Magdalena Viorica Tara a depus, prin mandatar Gheorghe
Constantin Tara, concluzii scrise în sensul respingerii excepției
de neconstituționalitate.
Având cuvântul, autoarea excepției arată mai întâi că nu are
apărător, iar pentru o mai bună elucidare a cauzei apreciază că
la dosarul Curții Constituționale ar trebui anexate toate dosarele
de fond, și nu doar ultimul în care a invocat excepția, motiv
pentru care solicită acordarea unui nou termen de judecată
pentru întreprinderea acestui demers.
Reprezentantul Ministerului Public nu este de acord cu
solicitarea de amânare, apreciind că partea a avut suficient timp
să-și pregătească apărarea de la momentul invocării excepției
în data de 12 februarie 2009 și până la acest termen de
judecată, iar solicitarea și instrumentarea celorlalte dosare de
fond nu sunt necesare Curții Constituționale pentru soluționarea
excepției.
Deliberând, Curtea respinge cererea de amânare a cauzei
și acordă cuvântul autoarei excepției pentru susținerea acesteia.
Precizând că obiectul excepției se rezumă la dispozițiile
alin. (2) ale art. 11 din Legea contenciosului administrativ
nr. 554/2004, autoarea acesteia arată că textul criticat este
neconstituțional, deoarece, prin lipsa clarității, preciziei și
previzibilității normelor juridice conținute, oferă judecătorului o
multitudine de posibilități de interpretare, împiedicând astfel
realizarea justiției unice. În continuare, face referiri cu privire la
aspectele de fapt specifice cauzei, arătând că recursul în cadrul
căruia a invocat prezenta excepție de neconstituționalitate a fost
formulat ca urmare a respingerii ca tardive, în temeiul
dispozițiilor legale criticate, a unei acțiuni privind anularea unui
act administrativ.
Având cuvântul, mandatarul părții Magdalena Viorica Tara
face referire la notele scrise depuse în prealabil la dosar.
Reprezentantul Ministerului Public solicită respingerea
excepției, arătând că, în realitate, autoarea acesteia solicită
eliminarea termenului de decădere prevăzut la art. 11 alin. (2)
din Legea contenciosului administrativ nr. 554/2004, ceea ce
excedează competenței Curții Constituționale. În plus, arată că
stabilirea unor termene procesuale în interiorul cărora partea

interesată trebuie să-și exercite dreptul la acțiune reprezintă
tocmai o modalitate de aplicare a textelor constituționale și
convenționale pretins încălcate, asigurând stabilitatea
raporturilor juridice.
C U R T E A,

având în vedere actele și lucrările dosarului, reține următoarele:
Prin Încheierea din 12 februarie 2009, pronunțată în Dosarul
nr. 6.397/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor ăart. 11 din Legea contenciosului administrativ
nr. 554/2004”.
Excepția a fost ridicată de Rița Gărgărița într-o cauză având
ca obiect soluționarea unui recurs împotriva unei sentințe civile
prin care a fost respinsă o acțiune privind anularea unui act
administrativ.
În motivarea excepției de neconstituționalitate, se susține
că textul de lege menționat contravine prevederilor art. 16 și 21
din Constituție, art. 1 din primul Protocol adițional la Convenția
pentru apărarea drepturilor omului și a libertăților fundamentale,
precum și art. 6 din Convenție, texte referitoare la principiul
egalității, accesul liber la justiție, dreptul de proprietate și dreptul
părților la un proces echitabil.
Curtea de Apel București — Secția a VIII-a contencios
administrativ și fiscal nu și-a exprimat opinia cu privire la
temeinicia excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului apreciază că dispozițiile art. 11 din
Legea contenciosului administrativ nr. 554/2004, cu modificările
și completările ulterioare, sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare și motivării autorului, dispozițiile
ăart. 11 din Legea contenciosului administrativ nr. 554/2004”,
publicată în Monitorul Oficial al României, Partea I, nr. 1.154 din
7 decembrie 2004, modificate și completate prin art. I pct. 16 și
17 din Legea nr. 262/2007, publicată în Monitorul Oficial al
României, Partea I, nr. 510 din 30 iulie 2007. Potrivit cuprinsului
aceleiași încheieri, autoarea excepției a depus note scrise
asupra excepției invocate, însă după momentul reținerii cauzei
de instanță în vederea pronunțării. Ca urmare, solicitările sale cu

6

MONITORUL OFICIAL AL ROMÂNIEI, PARTEA I, Nr. 703/20.X.2009

privire la ăcompletări și motivarea cererii de neconstituționalitate
privind art. 5 alin. (5) din Legea nr. 29/1990 și ale art. 11 alin. (2)
din Legea nr. 554/2004” nu au fost puse în discuția părților și
nici nu au fost cuprinse în dispozitivul încheierii de ședință, actul
de învestire a Curții Constituționale cu soluționarea excepției.
Totodată, din motivarea depusă la dosar, rezultă că excepția
vizează doar alin. (2) al art. 11 din Legea nr. 554/2004, astfel că
asupra acestor dispoziții urmează să se pronunțe Curtea. Textul
legal criticat are următoarea redactare: ă(2) Pentru motive
temeinice, în cazul actului administrativ individual, cererea poate
fi introdusă și peste termenul prevăzut la alin. (1), dar nu mai
târziu de un an de la data comunicării actului, data luării la
cunoștință, data introducerii cererii sau data încheierii
procesului-verbal de conciliere, după caz.”
Potrivit motivării scrise avute în vedere de instanța de
judecată la momentul invocării excepției, prevederile
constituționale pretins încălcate sunt cele ale art. 16 —
Egalitatea în drepturi și ale art. 21 — Accesul liber la justiție,
precum și ale art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil și ale art. 1 din primul Protocol adițional la Convenție,
referitoare la protecția proprietății.
Analizând excepția de neconstituționalitate, Curtea
Constituțională constată că susținerile de neconstituționalitate
sunt neîntemeiate, excepția urmând să fie respinsă.
Dispozițiile art. 11 alin. (2) din Legea contenciosului
administrativ nr. 554/2004 consacră excepția de la aplicarea
termenului de prescripție stabilit la alin. (1) al aceluiași articol, în
sensul că, pentru motive temeinice, cererea prin care se solicită
anularea unui act administrativ individual poate fi introdusă și
peste termenul de 6 luni, dar nu mai târziu de un an de la data
comunicării actului, data luării la cunoștință, data introducerii
cererii sau data încheierii procesului-verbal de conciliere, după

caz. Aceste prevederi se aplică în mod egal tuturor celor aflați în
situația reglementată de ipoteza normei criticate, instanța fiind
cea care, în funcție de temeinicia motivelor invocate,
încuviințează sau nu cererea introdusă și peste termenul de
6 luni. Aceasta nu echivalează însă cu lipsa de precizie, claritate
sau previzibilitate a textului legal criticat, legea instituind excepții
asupra cărora instanța de judecată este chemată să hotărască.
În plus, o reglementare nu poate să cuprindă toate situațiile
posibile în fapt fără a avea un caracter excesiv sau rigid, astfel
că judecătorul este cel care, în funcție de circumstanțele fiecărei
cauze, decide asupra incidenței normei juridice.
Totodată, Curtea constată că susținerile autoarei excepției
tind spre o completare sau modificare a prevederilor legale
criticate, în sensul eliminării termenului de decădere prevăzut la
alin. (2) al art. 11, acesta opunându-se, în opinia sa, principiului
egalității și accesului liber la instanță. În Decizia nr. 498 din 6 mai
2008, publicată în Monitorul Oficial al României, Partea I, nr. 408
din 30 mai 2008, Curtea, analizând critici de neconstituționalitate
asemănătoare, a arătat că ăinstituția decăderii este specifică
dreptului procesual și are natura unei sancțiuni determinate de
neexercitarea dreptului subiectiv înăuntrul unui anumit interval
de timp stabilit de lege. Necesitatea stabilirii unor termene
imperative este de necontestat, aceasta constând în nevoia de
a disciplina activitatea procesuală și de a conferi stabilitate și
securitate raporturilor juridice din societate. Pe de altă parte,
decăderea nu este o sancțiune imuabilă, ea putând fi
îndepărtată, prin cererea de repunere în termen, formulată în
condițiile legii.” Nu în ultimul rând, completarea sau modificarea
textului de lege supus controlului de constituționalitate nu sunt
atribuții ce aparțin Curții Constituționale, ci, potrivit art. 61
alin. (1) din Constituție, Parlamentului, unica autoritate
legiuitoare a țării.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (2) din Legea contenciosului administrativ nr. 554/2004,
excepție ridicată de Rița Gărgărița în Dosarul nr. 6.397/3/2008 al Curții de Apel București — Secția a VIII-a contencios administrativ
și fiscal.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 1.162
din 17 septembrie 2009

referitoare la excepția de neconstituționalitate a prevederilor art. 15 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu

— președinte
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 703/20.X.2009
Pe rol se află soluționarea excepției de neconstituționalitate
a dispozițiilor art. 15 alin. (1) din Legea contenciosului
administrativ nr. 554/2004, excepție ridicată de Societatea
Comercială ăUnicom Tranzit” — S.A. din București în Dosarul
nr. 15.835/3/2008 al Curții de Apel București — Secția a VIII-a
contencios administrativ și fiscal.
La apelul nominal răspund părțile Societatea Comercială
ăCET Arad” — S.A. și Societatea Națională de Transport
Feroviar de Marfă ăC.F.R. — Marfă” — S.A., prin consilieri juridici
cu delegații atașate la dosar, lipsind autorul excepției, față de
care procedura de citare a fost legal îndeplinită.
Magistratul-asistent învederează Curții asupra faptului că
partea Societatea Comercială ăCET Arad” — S.A. a transmis
Curții Constituționale note scrise prin care solicită respingerea
excepției.
Cauza fiind în stare de judecată, președintele Curții acordă
cuvântul reprezentantului părții Societatea Comercială ăCET
Arad” — S.A., care solicită respingerea excepției, arătând că, în
jurisprudența sa, Curtea a mai analizat dispozițiile art. 15 alin. (1)
din Legea nr. 554/2004, stabilind, de exemplu prin Decizia
nr. 464/2006, conformitatea acestora față de prevederile art. 16
din Constituție.
Partea Societatea Națională de Transport Feroviar de Marfă
ăC.F.R. Marfă” — S.A. solicită, prin consilier juridic, respingerea
excepției de neconstituționalitate pentru aceleași motive arătate
de antevorbitorul său și depune note scrise în acest sens.
Reprezentantul Ministerului Public solicită respingerea
excepției, arătând că în acest sens Curtea Constituțională are o
bogată jurisprudență. În plus, autorul excepției urmărește
modificarea textului legal supus controlului, atribuție ce nu intră
în competența Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 10 noiembrie 2008, pronunțată în Dosarul
nr. 15.835/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 15 alin. (1) din Legea contenciosului
administrativ nr. 554/2004.
Excepția a fost ridicată de Societatea Comercială ăUnicom
Tranzit” — S.A. din București într-o cauză privind soluționarea
unui recurs împotriva unei sentințe civile prin care a fost admisă
o cerere de suspendare a executării unui contract administrativ.
În motivarea excepției de neconstituționalitate autorul
acesteia arată că dispozițiile art. 15 alin. (1) din Legea
nr. 554/2004 sunt neconstituționale în măsura în care acestea
vizează doar suspendarea executării unui act administrativ
unilateral, adică a unui act juridic care vizează o singură
persoană, nu și suspendarea executării unui contract
administrativ — act juridic bilateral. Menționând faptul că, potrivit
art. 2 din Legea nr. 554/2004, contractele de achiziție publică
sunt asimilate în mod expres actelor administrative, susține că
o aplicare diferențiată a prevederilor de lege criticate, doar cu
privire la actele administrative unilaterale, este contrară
principiului egalității în drepturi, liberului acces la justiție și
dreptului la un proces echitabil.
Curtea de Apel București — Secția a VIII-a contencios
administrativ și fiscal opinează în sensul constituționalității
dispozițiilor legale examinate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.

7

Avocatul Poporului apreciază, în acord cu jurisprudența în
materie a Curții Constituționale, de exemplu Decizia
nr. 700/2008, că prevederile art. 15 alin. (1) din Legea
nr. 554/2004, cu modificările ulterioare, sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, modificate prin art. I pct. 21 din
Legea nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007. Art. 15 din
Legea nr. 554/2004, intitulat ăSolicitarea suspendării prin
acțiunea principală”, prevede, la alin. (1), următoarele:
ă(1) Suspendarea executării actului administrativ unilateral poate
fi solicitată de reclamant, pentru motivele prevăzute la art. 14, și
prin cererea adresată instanței competente pentru anularea, în
tot sau în parte, a actului atacat. În acest caz, instanța poate
dispune suspendarea actului administrativ atacat, până la
soluționarea definitivă și irevocabilă a cauzei. Cererea de
suspendare se poate formula odată cu acțiunea principală sau
printr-o acțiune separată, până la soluționarea acțiunii în fond.”
Autorul excepției apreciază că textul de lege criticat
contravine prevederilor constituționale ale art. 16 alin. (1) și (2)
privind principiul egalității în drepturi și ale art. 21 alin. (1)—(3)
referitoare la accesul liber la justiție și dreptul la un proces
echitabil și la soluționarea cauzelor într-un termen rezonabil.
Analizând excepția de neconstituționalitate, Curtea
Constituțională constată că aceasta urmează să fie respinsă.
Potrivit criticilor de neconstituționalitate formulate, autorul
acestora apreciază că dispozițiile art. 15 alin. (1) din Legea
contenciosului administrativ nr. 554/2004 sunt neconstituționale
ăîn măsura în care” acestea se aplică doar actului administrativ
unilateral, nu și contractului administrativ, în condițiile în care
art. 2 alin. (1) lit. c) din aceeași lege asimilează actelor
administrative și contractele de achiziții publice.
Având în vedere natura acestor critici, Curtea constată că
autorul excepției urmărește, în realitate, o interpretare a
dispozițiilor legale criticate, eventual la specificul propriei spețe,
interpretare în funcție de care, în opinia sa, textul are sau nu
caracter constituțional.
Or, asemenea operațiuni nu sunt specifice activității Curții
Constituționale, ci instanței de judecată învestite cu soluționarea
litigiului, excepția de neconstituționalitate fiind, sub acest aspect,
inadmisibilă.
În plus, Curtea observă că dispozițiile art. 15 alin. (1) din
Legea contenciosului administrativ nr. 554/2004 se aplică actului
administrativ unilateral, determinat ca atare în mod expres de
lege, iar potrivit art. 2 alin. (1) lit. c) din același act normativ, ăsunt
asimilate actelor administrative (...) și contractele încheiate de
autoritățile publice care au ca obiect punerea în valoare a
bunurilor proprietate publică, executarea lucrărilor de interes
public, prestarea serviciilor publice, achizițiile publice; prin legi
speciale pot fi prevăzute și alte categorii de contracte

8

MONITORUL OFICIAL AL ROMÂNIEI, PARTEA I, Nr. 703/20.X.2009

administrative supuse competenței instanțelor de contencios
administrativ.” Așadar, contractele de achiziții publice sunt

asimilate actelor administrative, categorie din care fac parte și
actele administrative unilaterale, dar cu care nu se identifică.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 15 alin. (1) din Legea contenciosului administrativ
nr. 554/2004, excepție ridicată de Societatea Comercială ăUnicom Tranzit” — S.A. din București în Dosarul nr. 15.835/3/2008 al
Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 1.163
din 17 septembrie 2009

referitoare la excepția de neconstituționalitate a prevederilor art. 4 alin. (1)
din Legea contenciosului administrativ nr. 554/2004
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor ăart. I pct. 5 din Legea nr. 262/2007 pentru
modificarea și completarea Legii contenciosului administrativ
nr. 554/2004, raportat la art. 4 alin. (1) al aceluiași act normativ”,
excepție ridicată de Bethlen Erzsébet Sára, Bethlen Farkas,
Bethlen Béla, Bethlen Gábor, Bethlen Zsuzsanna (căsătorită
Urban) și Bethlen Mária (căsătorită Kappeter) în Dosarul
nr. 15/33/2009 al Curții de Apel Cluj — Secția comercială, de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii pentru respingerea excepției, arătând că în acest sens
Curtea Constituțională s-a mai pronunțat prin Decizia nr. 342 din
17 martie 2009, publicată în Monitorul Oficial al României,
Partea I, nr. 276 din 28 aprilie 2009.
C U R T E A,

având în vedere actele și lucrările dosarului, reține următoarele:
Prin Încheierea din 2 martie 2009, pronunțată în Dosarul
nr. 15/33/2009, Curtea de Apel Cluj — Secția comercială, de

contencios administrativ și fiscal a sesizat Curtea
Constituțională cu excepția de neconstituționalitate a
prevederilor ăart. I pct. 5 din Legea nr. 262/2007 pentru
modificarea și completarea Legii contenciosului
administrativ nr. 554/2004, raportat la art. 4 alin. (1) al
aceluiași act normativ”.
Excepția de neconstituționalitate a fost ridicată de Bethlen
Erzsébet Sára, Bethlen Farkas, Bethlen Béla, Bethlen Gábor,
Bethlen Zsuzsanna (căsătorită Urban) și Bethlen Mária
(căsătorită Kappeter) într-o cauză având ca obiect soluționarea
unei excepții de nelegalitate.
În motivarea excepției de neconstituționalitate autorii
acesteia susțin că dispozițiile art. I pct. 5 din Legea nr. 262/2007
încalcă dreptul de acces liber la justiție, deoarece limitează sfera
actelor administrative ce pot fi supuse controlului de legalitate pe
calea excepției de nelegalitate numai la actele administrative cu
caracter individual, excluzându-le pe cele ăcu caracter general”,
cum sunt actele Guvernului, ministerelor sau ale altor autorități
ale administrației publice centrale sau, după caz, locale.
Neavând această cale de acces la justiție, această categorie de
acte nu poate fi atacată ănici în fața unei instanțe comune, dar
nici în fața Curții Constituționale”, fiind astfel ăexclusă în
totalitate” de la orice formă de control.
Curtea de Apel Cluj — Secția comercială, de contencios
administrativ și fiscal și-a exprimat opinia conform căreia
dispozițiile legale criticate sunt în concordanță cu prevederile
din Constituția României.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.

MONITORUL OFICIAL AL ROMÂNIEI, PARTEA I, Nr. 703/20.X.2009
Avocatul Poporului, în punctul său de vedere, consideră
că dispozițiile art. I pct. 5 din Legea nr. 262/2007 sunt
constituționale, acestea fiind în acord cu normele art. 21 și ale
art. 126 alin. (6) din Legea fundamentală, astfel cum a statuat și
Curtea Constituțională prin Decizia nr. 404/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile ăart. I pct. 5 din Legea
nr. 262/2007 pentru modificarea și completarea Legii
contenciosului administrativ nr. 554/2004”, publicată în Monitorul
Oficial al României, Partea I, nr. 510 din 30 iulie 2007, dispoziții
prin care au fost modificate alin. (1)—(3) ale art. 4 din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004.
Din motivarea excepției reiese că prevederile de lege criticate
sunt cele ale art. 4 alin. (1) din Legea contenciosului
administrativ nr. 554/2004, astfel că acesta este, în realitate,
obiectul excepției de neconstituționalitate asupra căreia Curtea
Constituțională urmează să se pronunțe. Textul de lege criticat
are următoarea redactare:
Art. 4: ă(1) Legalitatea unui act administrativ unilateral cu
caracter individual, indiferent de data emiterii acestuia, poate fi
cercetată oricând în cadrul unui proces, pe cale de excepție, din
oficiu sau la cererea părții interesate. În acest caz, instanța,
constatând că de actul administrativ depinde soluționarea
litigiului pe fond, sesizează, prin încheiere motivată, instanța de
contencios administrativ competentă și suspendă cauza.
Încheierea de sesizare a instanței de contencios administrativ
nu este supusă niciunei căi de atac, iar încheierea prin care se
respinge cererea de sesizare poate fi atacată odată cu fondul.

9

Suspendarea cauzei nu se dispune în ipoteza în care instanța în
fața căreia s-a ridicat excepția de nelegalitate este instanța de
contencios administrativ competentă să o soluționeze.”
În opinia autorilor excepției de neconstituționalitate,
dispozițiile legale criticate contravin prevederilor art. 21 din
Constituție, care garantează accesul liber la justiție.
Analizând excepția de neconstituționalitate, Curtea
Constituțională constată că, prin Decizia nr. 342 din 17 martie
2009, publicată în Monitorul Oficial al României, Partea I, nr. 276
din 28 aprilie 2009, s-a mai pronunțat asupra constituționalității
dispozițiilor art. 4 alin. (1) din Legea contenciosului administrativ
nr. 554/2004.
Examinând critici de neconstituționalitate care vizau așanumita ăexcludere” a actului administrativ normativ din categoria
actelor administrative supuse controlului judecătoresc pe calea
excepției de nelegalitate, Curtea, respingând excepția de
neconstituționalitate, a reținut, cu acel prilej, următoarele: «faptul
că excepția de nelegalitate vizează, potrivit art. 4 alin. (1) din
legea criticată, doar actele administrative unilaterale cu caracter
individual, nu are semnificația excluderii actelor administrative
unilaterale cu caracter normativ de la controlul de legalitate
exercitat de instanța de contencios administrativ, acest control
realizându-se pe calea acțiunii directe, separate, și nu a
incidentului procedural, adică, în speță, a excepției de
nelegalitate. Dispozițiile art. 8 din Legea nr. 554/2004
reglementează obiectul acțiunii judiciare în materia
contenciosului administrativ, acesta fiind raportat la ăactul
administrativ unilateral” al unei autorități publice, fără nicio
distincție cu privire la caracterul individual ori normativ al
acestuia».
Având în vedere că cele statuate prin decizia menționată își
păstrează valabilitatea și în prezenta cauză, Curtea constată că
nu pot fi reținute criticile de neconstituționalitate potrivit cărora
dispozițiile art. 4 alin. (1) din Legea contenciosului administrativ
nr. 554/2004 contravin liberului acces la justiție, deoarece exclud
ăîn totalitate” categoria actelor administrative cu caracter
normativ de la ăorice formă de control”, și, în consecință, va
respinge excepția de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 4 alin. (1) din Legea contenciosului
administrativ nr. 554/2004, excepție ridicată de Bethlen Erzsébet Sára, Bethlen Farkas, Bethlen Béla, Bethlen Gábor, Bethlen
Zsuzsanna (căsătorită Urban) și Bethlen Mária (căsătorită Kappeter) în Dosarul nr. 15/33/2009 al Curții de Apel Cluj — Secția
comercială, de contencios administrativ și fiscal.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

10

MONITORUL OFICIAL AL ROMÂNIEI, PARTEA I, Nr. 703/20.X.2009
CURTEA CONSTITUȚIONALĂ

D E C I Z I A Nr. 1.167
din 17 septembrie 2009

referitoare la excepția de neconstituționalitate a dispozițiilor art. 771 din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 771 din Codul de procedură penală, excepție
invocată de Iacob Schein în Dosarul nr. 5.451/30/2008 al
Tribunalului Timiș — Secția penală.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile Legii
fundamentale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 12 martie 2009, pronunțată în Dosarul
nr. 5.451/30/2008, Tribunalul Timiș — Secția penală a sesizat
Curtea Constituțională cu excepția de neconstituționalitate
a dispozițiilor art. 771 din Codul de procedură penală,
excepție invocată de Iacob Schein.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece modalitatea de audiere, așa cum este prevăzută de
acesta, contrazice însăși rațiunea pentru care legea procesuală
penală impune reluarea administrării întregului probatoriu deja
administrat în faza de urmărire penală. În baza acestui text legal,
instanța este autorizată a pronunța o hotărâre în baza unei
probe care nu a fost administrată nemijlocit în fața acesteia, în
condițiile în care administrarea nemijlocită a probelor constituie
un principiu fundamental care guvernează desfășurarea
procesului penal, garantând echitatea sa. Se invocă și
jurisprudența Curții Europene a Drepturilor Omului, respectiv
cauzele Spânu împotriva României, 2008, și Vidal împotriva
Belgiei, 1992.
Tribunalul Timiș — Secția penală apreciază că excepția de
neconstituționalitate este neîntemeiată. Normele criticate nu
încalcă dispozițiile constituționale invocate, ci vizează buna
desfășurare a procesului penal, fiind instituite pentru protejarea
victimelor unor infracțiuni grave.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale. Se face referire și la jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 771 din Codul de procedură penală (Modalități speciale de
ascultare a părții vătămate și a părții civile), având următorul
cuprins: ăÎn cazul în care poate fi periclitată viața, integritatea
corporală sau libertatea părții vătămate ori a părții civile sau a
rudelor apropiate ale acesteia, procurorul ori, după caz, instanța
de judecată poate încuviința ca aceasta să fie ascultată fără a fi
prezentă fizic la locul unde se află organul care efectuează
urmărirea penală sau, după caz, în locul în care se desfășoară
ședința de judecată, prin intermediul mijloacelor tehnice
prevăzute în alineatele următoare.
La solicitarea organului judiciar sau a părții vătămate ori a
părții civile ascultate în condițiile prevăzute în alin. 1, la luarea
declarației poate participa un consilier de protecție a victimelor
și reintegrare socială a infractorilor, care are obligația de a păstra
secretul profesional cu privire la datele de care a luat cunoștință
în timpul audierii. Organul judiciar are obligația să aducă la
cunoștința părții vătămate sau a părții civile dreptul de a solicita
audierea în prezența unui consilier de protecție a victimelor și
reintegrare socială a infractorilor.
Partea vătămată sau partea civilă poate fi ascultată prin
intermediul unei rețele video și audio.
În cursul judecății, părțile și apărătorii acestora pot adresa
întrebări, în mod nemijlocit, părții vătămate sau părții civile
ascultate în condițiile alin. 1—3. Întrebările se pun în ordinea
prevăzută în art. 323 alin. 2. Președintele completului respinge
întrebările care nu sunt utile și concludente judecării cauzei.
Declarația părții vătămate sau a părții civile, ascultată în
condițiile arătate în alin. 1—3, se înregistrează prin mijloace
tehnice video și audio și se redă integral în formă scrisă, fiind
semnată de organul judiciar, de partea vătămată sau partea
civilă ascultată, precum și de consilierul de protecție a victimelor
și reintegrare socială a infractorilor prezent la ascultarea
acesteia, depunându-se la dosarul cauzei.
Suportul pe care a fost înregistrată declarația părții vătămate
sau a părții civile, în original, sigilat cu sigiliul parchetului ori,
după caz, al instanței de judecată, se păstrează la sediul
acestora.
Dispozițiile art. 75—77 și ale art. 865 se aplică în mod
corespunzător.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi și ale art. 21
privind accesul liber la justiție. Se invocă și art. 6 din Convenția
pentru apărarea drepturilor omului și a libertăților fundamentale,
privind dreptul la un proces echitabil.
Examinând excepția de neconstituționalitate astfel cum a fost
formulată, Curtea apreciază că aceasta este neîntemeiată.
Astfel, dispozițiile art. 771 din Codul de procedură penală,
referitoare la modalități speciale de ascultare a părții vătămate
și a părții civile, au fost reglementate în vederea asigurării pentru

MONITORUL OFICIAL AL ROMÂNIEI, PARTEA I, Nr. 703/20.X.2009
acestea a dreptului la viață, la integritate fizică și libertate
individuală, dând expresie exigențelor constituționale impuse de
art. 1 alin. (3) din Legea fundamentală. Nu poate fi primită
susținerea potrivit căreia dispozițiile criticate ar încălca art. 16
din Constituție, deoarece acestea se aplică în mod egal tuturor
persoanelor aflate în ipoteza textului legal, fără nicio
discriminare pe criterii arbitrare. Prin instituirea acestor
modalități speciale de ascultare a părții vătămate și a părții civile
nu se încalcă dreptul la apărare al inculpaților, care în cursul

11

judecății, personal sau prin apărătorii acestora, pot adresa
întrebări, în mod nemijlocit, părții vătămate sau părții civile
ascultate în condițiile alin. 1—3.
În același sens, Curtea s-a mai pronunțat prin Decizia nr. 38
din 13 ianuarie 2009, publicată în Monitorul Oficial al României,
Partea I, nr. 88 din 13 februarie 2009, soluția pronunțată anterior
de Curte și considerentele care au fundamentat-o fiind valabile
și în prezenta cauză, deoarece nu au intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1— 3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 771 din Codul de procedură penală, excepție invocată de
Iacob Schein în Dosarul nr. 5.451/30/2008 al Tribunalului Timiș — Secția penală.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 1.179
din 17 septembrie 2009

referitoare la excepția de neconstituționalitate a dispozițiilor art. 40 alin. 1
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Tudorel Toader
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 40 alin. 1 din Codul de procedură penală,
excepție ridicată de Gheorghe Copos în Dosarul
nr. 8.347/1/2008 al Înaltei Curți de Casație și Justiție — Secția
penală.
La apelul nominal răspunde personal autorul excepției,
asistat de apărătorul ales Viorel Roș, cu împuternicire
avocațială. De asemenea, pentru partea Ministerul Finanțelor
Publice — Agenția Națională de Administrare Fiscală București
se prezintă, având delegație, consilier juridic Oana Scrobota, iar
pentru partea Societatea Comercială ăAna Electric” — S.A.
răspunde avocat Grațiana Zina Iovănescu, cu împuternicire
avocațială la dosar. Lipsesc celelalte părți, față de care
procedura de citare este legal îndeplinită.
Cauza fiind în stare de judecată, președintele acordă
cuvântul apărătorului ales al autorului excepției, care solicită
admiterea excepției de neconstituționalitate pentru motivele
invocate în fața Înaltei Curți de Casație și Justiție — Secția
penală. Astfel, susține că măsura de protecție a judecării

parlamentarilor de către Înalta Curte de Casație și Justiție este
instituită de art. 72 alin. (2) din Constituție pentru toate cazurile
în care un parlamentar este judecat, fără a deosebi după cum
acesta se află în exercițiul mandatului sau după expirarea
mandatului. În acest sens, depune și note scrise.
Consilierul juridic al Ministerului Finanțelor Publice — Agenția
Națională de Administrare Fiscală București pune concluzii de
respingere a excepției de neconstituționalitate, invocând
jurisprudența Curții Constituționale, și depune note scrise.
Avocatul Societății Comerciale ăAna Electric” — S.A. solicită
admiterea excepției de neconstituționalitate, arătând că
achiesează la concluziile formulate de apărătorul ales al
autorului excepției.
Reprezentantul Ministerului Public pune concluzii de
respingere a excepției de neconstituționalitate, făcând trimiteri,
în acest sens, la jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 10 martie 2009, pronunțată în Dosarul
nr. 8.347/1/2008, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 40 alin. 1 din Codul
de procedură penală. Excepția a fost ridicată de Gheorghe
Copos cu ocazia soluționării unei cauze penale, inculpatul având
calitatea de senator la data săvârșirii faptei.
În motivarea excepției de neconstituționalitate autorul
acesteia susține că art. 40 alin. 1 din Codul de procedură penală
încalcă dispozițiile constituționale referitoare la supremația Legii

12

MONITORUL OFICIAL AL ROMÂNIEI, PARTEA I, Nr. 703/20.X.2009

fundamentale, egalitatea în drepturi, imunitatea parlamentară și
înfăptuirea justiției, întrucât creează o discriminare în legătură cu
competența de soluționare a unei cauze penale între
parlamentarii care au săvârșit o infracțiune în timpul mandatului
și sunt judecați în timpul mandatului de parlamentar, caz în care
Înalta Curte de Casație și Justiție rămâne competentă să judece
pricina necondiționat, și, respectiv, parlamentarii care au săvârșit
o infracțiune în timpul mandatului și sunt judecați după încetarea
acestuia, caz în care Înalta Curte de Casație și Justiție rămâne
competentă să judece pricina numai dacă fapta are legătură cu
atribuțiile de serviciu ale făptuitorului sau dacă s-a dat o hotărâre
în primă instanță, în condițiile în care art. 72 alin. (2) din Legea
fundamentală dispune, fără a deosebi între parlamentarii aflați
sub mandat și cei care nu se mai află în timpul mandatului, că
ei pot fi urmăriți și trimiși în judecată pentru fapte care nu au
legătură cu voturile sau cu opiniile politice exprimate, iar
competența de judecată aparține Înaltei Curți de Casație și
Justiție.
Înalta Curte de Casație și Justiție — Secția penală
apreciază că excepția de neconstituționalitate este întemeiată,
deoarece art. 72 alin. (2) din Legea fundamentală nu face ănicio
distincție între parlamentarii trimiși în judecată în timpul
exercitării mandatului, cei care dobândesc această calitate pe
parcursul procedurilor judiciare și parlamentarii care pierd
calitatea pe parcursul procesului penal”. Astfel, consideră că, ăîn
condițiile în care membrii Parlamentului au același statut juridic,
compus din aceleași drepturi și obligații, iar dispozițiile art. 72
alin. (2) din Constituție instituie o protecție suplimentară pentru
funcția de parlamentar, indiferent de persoana care o exercită,
este vădit discriminatorie și, deci, contrară prevederilor art. 16
alin. (1) din Constituție judecarea unora dintre aceștia de către
Înalta Curte de Casație și Justiție, iar a altora de către instanțe
inferioare, cu neglijarea protecției judiciare la care sunt
îndreptățiți în mod egal toți parlamentarii”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 40 alin. 1
din Codul de procedură penală sunt constituționale. Arată că
textul de lege criticat nu încalcă prevederile din Legea
fundamentală invocate de autorul excepției, făcând trimitere la
deciziile Curții Constituționale nr. 433/2005 și nr. 1.224/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 40 alin. 1 din Codul de procedură penală,
modificate prin Legea nr. 281/2003 privind modificarea și
completarea Codului de procedură penală și a unor legi
speciale, publicată în Monitorul Oficial al României, Partea I,
nr. 468 din 1 iulie 2003, având următorul cuprins: ăCând
competența instanței este determinată de calitatea inculpatului,
instanța rămâne competentă să judece chiar dacă inculpatul,
după săvârșirea infracțiunii, nu mai are acea calitate, în cazurile
când:
a) fapta are legătură cu atribuțiile de serviciu ale făptuitorului;
b) s-a dat o hotărâre în primă instanță.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (5) referitoare la supremația Legii fundamentale,
ale art. 16 alin. (1) privind egalitatea în drepturi, ale art. 72
alin. (2) referitoare la imunitatea parlamentară și ale art. 124
alin. (2) privind înfăptuirea justiției.
Examinând excepția de neconstituționalitate, Curtea
constată că dispozițiile art. 40 alin. 1 din Codul de procedură
penală au mai fost supuse controlului instanței de contencios
constituțional, prin raportare la prevederile art. 16 alin. (1) și ale
art. 72 alin. (2) din Legea fundamentală, invocate și în prezenta
cauză, și cu motivări similare. Astfel, prin Decizia nr. 433 din
13 septembrie 2005, publicată în Monitorul Oficial al României,
Partea I, nr. 870 din 28 septembrie 2005, Curtea a respins ca
neîntemeiată excepția de neconstituționalitate a dispozițiilor de
lege criticate, pentru considerentele acolo arătate.
Pentru aceleași motive, art. 40 alin. 1 din Codul de procedură
penală nu aduce atingere nici dispozițiilor art. 1 alin. (5) și nici
celor ale art. 124 alin. (2) din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 40 alin. 1 din Codul de procedură penală, excepție ridicată
de Gheorghe Copos în Dosarul nr. 8.347/1/2008 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 17 septembrie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 703/20.X.2009

13

CURTEA CONSTITUȚIONALĂ

D E C I Z I A Nr. 1.182
din 17 septembrie 2009

referitoare la excepția de neconstituționalitate a dispozițiilor art. 197 alin. 4 teza întâi
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 197 alin. 4 teza întâi din Codul de procedură
penală, excepție ridicată de Daniela Vlad în Dosarul
nr. 4.172/87/2008 al Tribunalului Teleorman — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 16 aprilie 2009, pronunțată în Dosarul
nr. 4.172/87/2008, Tribunalul Teleorman — Secția penală a
sesizat Curtea Constituțională cu excepția de
neconstituționalitate a dispozițiilor art. 197 alin. 4 teza întâi
din Codul de procedură penală. Excepția a fost ridicată de
Daniela Vlad cu ocazia soluționării unei cauze penale.
În motivarea excepției de neconstituționalitate autorul
acesteia susține că dispozițiile de lege criticate încalcă obligația
respectării Constituției, a supremației sale și a legilor și dreptul
la un proces echitabil, întrucât stabilesc termene înăuntrul
cărora pot fi invocate încălcări ale dispozițiilor legale care
reglementează desfășurarea procesului penal, apreciate drept
nulități relative.
Tribunalul Teleorman — Secția penală apreciază că
excepția de neconstituționalitate este neîntemeiată, întrucât
dispozițiile de lege criticate nu contravin prevederilor
constituționale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 197 alin. 4
teza întâi din Codul de procedură penală sunt constituționale,
întrucât nu încalcă prevederile din Legea fundamentală

invocate. În acest sens, face trimitere la Decizia Curții
Constituționale nr. 403/2005. Mai arată că dispozițiile art. 1
alin. (5) din Constituție nu sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 197 alin. 4 teza întâi din Codul de procedură
penală, având următorul cuprins: ăÎncălcarea oricărei alte
dispoziții legale decât cele prevăzute în alin. 2 atrage nulitatea
actului în condițiile alin. 1, numai dacă a fost invocată în cursul
efectuării actului când partea este prezentă sau la primul termen
de judecată cu procedura completă când partea a lipsit la
efectuarea actului.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (5) privind obligația respectării Constituției, a
supremației sale și a legilor, ale art. 20 referitoare la tratatele
internaționale privind drepturile omului și ale art. 21 alin. (3) teza
întâi cu privire la dreptul la un proces echitabil.
Examinând excepția de neconstituționalitate, Curtea
constată că dispozițiile art. 197 alin. 4 teza întâi din Codul de
procedură penală au mai fost supuse controlului instanței de
contencios constituțional, prin raportare la prevederile art. 21
alin. (3) din Legea fundamentală, invocate și în prezenta cauză,
și cu motivări similare. Astfel, prin Decizia nr. 403 din 14 iulie
2005, publicată în Monitorul Oficial al României, Partea I, nr. 697
din 3 august 2005, și prin Decizia nr. 1.038 din 9 octombrie
2008, publicată în Monitorul Oficial al României, Partea I, nr. 749
din 6 noiembrie 2008, Curtea a respins ca neîntemeiată critica
de neconstituționalitate a dispozițiilor de lege criticate, pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

14

MONITORUL OFICIAL AL ROMÂNIEI, PARTEA I, Nr. 703/20.X.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 197 alin. 4 teza întâi din Codul de procedură penală, excepție
ridicată de Daniela Vlad în Dosarul nr. 4.172/87/2008 al Tribunalului Teleorman — Secția penală.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.186
din 17 septembrie 2009

privind excepția de neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Simona Ricu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Codul muncii,
excepție ridicată de Societatea Comercială ăPetrom” — S.A. din
București în Dosarul nr. 2.921/111/2008 al Tribunalului Bihor —
Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 2.515D/2009, nr. 2.516D/2009, nr. 2.517D/2009,
nr. 2.518D/2009, nr. 2.519D/2009, nr. 2.520D/2009,
nr. 2.521D/2009, nr. 2.522D/2009, nr. 2.523D/2009,
nr. 2.524D/2009, nr. 2.525D/2009D, nr. 2.528D/2009,
nr. 2.529D/2009, nr. 2.530D/2009, nr. 2.531D/2009,
nr. 2.532D/2009, nr. 2.533D/2009, nr. 2.534D/2009,
nr. 2.535D/2009, nr. 2.536D/2009, nr. 2.537D/2009,
nr. 2.538D/2009 și nr. 2.539D/2009.
Curtea, din oficiu, pune în discuție conexarea dosarelor
nr. 2.515D/2009—2.525D/2009
și
nr.
2.528D/2009—
2.539D/2009 la Dosarul nr. 2.514D/2009, având în vedere faptul

că sunt îndeplinite cerințele conexării prevăzute de art. 53
alin. (5) din Legea nr. 47/1992.
Reprezentantul Ministerului Public este de acord cu măsura
conexării.
Curtea, având în vedere obiectul dosarelor menționate, în
temeiul dispozițiilor art. 53 alin. (5) din Legea nr. 47/1992,
dispune conexarea dosarelor nr. 2.515D/2009—2.525D/2009 și
nr. 2.528D/2009—2.539D/2009 la Dosarul nr. 2.514D/2009, care
este primul înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 3 aprilie 2009 și din 8 aprilie 2009,
pronunțate în dosarele nr. 2.921/111/2008, nr. 1.118/111/2008,
nr. 6.421/111/2008, nr. 5.731/111/2008, nr. 5.341/111/2008,
nr. 5.362/111/2008, nr. 4.723/111/2008, nr. 4.976/111/2008,
nr. 6.461/111/2008, nr. 6.025/111/2008, nr. 1.843/111/2008,
nr. 6.132/111/2008, nr. 5.010/107/2008, nr. 5.264/107/2008,
nr. 5.232/107/2008, nr. 5.239/107/2008, nr. 5.228/107/2008,
nr. 5.275/107/2008, nr. 5.272/107/2008, nr. 7.840/107/2008,
nr. 7.736/107/2008, nr. 7.835/107/2008, nr. 7.868/107/2008 și
nr. 5.271/107/2008, Tribunalul Bihor — Secția civilă a sesizat
Curtea Constituțională pentru soluționarea excepției de
neconstituționalitate a dispozițiilor art. 298 alin. (2) ultima
liniuță din Codul muncii. Excepția a fost ridicată de Societatea

MONITORUL OFICIAL AL ROMÂNIEI, PARTEA I, Nr. 703/20.X.2009
Comercială ăPetrom” — S.A. în cauze având ca obiect drepturi
bănești.
În motivarea excepției de neconstituționalitate se susține,
în esență, că art. 298 alin. (2) ultima liniuță din Codul muncii a
fost interpretat de către instanțele de judecată ca realizând o
abrogare implicită a prevederilor art. 72 din Legea nr. 168/1999
privind soluționarea conflictelor de muncă. Or, după intrarea în
vigoare a Legii nr. 24/2000 privind normele de tehnică legislativă
pentru elaborarea actelor normative, nu mai există temei legal
pentru a opera abrogarea implicită, pentru că dispozițiile art. 62
și 63 din Legea nr. 24/2000 reglementează în mod imperativ
abrogarea expresă directă, cu enumerarea datelor de
identificare a tuturor actelor normative vizate. Prin urmare,
prevederile art. 298 alin. (2) ultima liniuță din Codul muncii
trebuie interpretate prin prisma regulilor de tehnică legislativă
reglementate de art. 1 alin. (2) și art. 15 din Legea nr. 24/2000.
În opinia autoarei excepției, orice altă interpretare este contrară
jurisprudenței Curții Europene a Drepturilor Omului, potrivit
căreia legiuitorul are obligația elaborării unor dispoziții legale
eficiente din punctul de vedere al aplicabilității acestora, în
sensul că ele trebuie să fie coerente, să evite paralelismul
legislativ și să aibă vocația de a respecta drepturile și libertățile
fundamentale. Se susține că prin pronunțarea unor hotărâri
judecătorești diferite asupra aceleiași probleme de drept este
încălcat art. 6 din Convenția pentru apărarea drepturilor omului
și a libertăților fundamentale.
Mai mult, în temeiul art. 1 alin. (5) din Constituție,
Parlamentul este obligat să respecte Constituția și celelalte legi,
respectiv el poate să modifice prevederile legale în vigoare prin
abrogarea expresă, iar nu implicită, fiindcă procedând în acest
mod ar contraveni principiului coerenței legislative.
Tribunalul Bihor — Secția civilă arată că excepția este
neîntemeiată, deoarece critica vizează aspecte ce țin de
aplicarea legii în timp.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că prevederile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile criticate, raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

15

Obiectul excepției de neconstituționalitate îl constituie
prevederile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României, Partea I,
nr. 72 din 5 februarie 2003, dispoziții care au următorul cuprins: ă(2)
Pe data intrării în vigoare a prezentului cod se abrogă: [...] — orice
alte dispoziții contrare.”
Autorul excepției consideră că textul de lege criticat este
contrar următoarelor texte din Constituție: art. 1 alin. (4) și (5)
referitoare la principiul separației și echilibrului puterilor în stat și
obligația respectării Constituției, a supremației sale și a legilor,
art. 73 alin. (3) lit. p), prin care se stabilește că regimul general
privind raporturile de muncă, sindicatele, patronatele și protecția
socială se reglementează prin lege organică, și art. 79 alin. (1)
referitor la atribuțiile Consiliului Legislativ.
Din examinarea excepției de neconstituționalitate Curtea
Constituțională constată că aceasta este nefondată, urmând să
fie respinsă ca atare. Curtea reține că întreaga motivare a
excepției se referă la modul de interpretare și de aplicare în timp
a două legi organice, și anume Codul muncii și Legea
nr. 168/1999 privind soluționarea conflictelor de muncă. Se arată
în acest sens că există o practică neunitară la nivelul instanțelor
de judecată în privința constatării abrogării implicite a
prevederilor art. 72 din Legea nr. 168/1999 privind soluționarea
conflictelor de muncă, având drept consecință pronunțarea unor
hotărâri judecătorești diferite asupra aceleiași probleme de
drept. De asemenea, se susține că nu au fost respectate
normele de tehnică legislativă cu prilejul adoptării Codului
muncii.
Curtea constată că toate aspectele invocate țin de modul de
aplicare a legii și de stabilirea unei interpretări unitare a actelor
normative, acestea nefiind de competența instanței de
contencios constituțional, așa cum este reglementată de Legea
fundamentală și de Legea nr. 47/1992, ci a instanțelor de
judecată, așa cum prevăd dispozițiile art. 126 alin. (1) și (3) din
Constituție, potrivit cărora ă(1) Justiția se realizează prin Înalta
Curte de Casație și Justiție și prin celelalte instanțe judecătorești
stabilite de lege. [...]
(3) Înalta Curte de Casație și Justiție asigură interpretarea și
aplicarea unitară a legii de către celelalte instanțe judecătorești,
potrivit competenței sale”.
De asemenea, Curtea mai reține că atribuțiile Curții
Constituționale privind examinarea constituționalității unor texte
de lege nu se pot extinde și asupra aspectelor ce țin de
respectarea normelor de tehnică legislativă, atât timp cât aceste
norme nu au relevanță în plan constituțional.
În același sens s-a pronunțat Curtea Constituțională prin
Decizia nr. 1.105 din 7 iulie 2009, publicată în Monitorul Oficial
al României, Partea I, nr. 575 din 18 august 2009.

16

MONITORUL OFICIAL AL ROMÂNIEI, PARTEA I, Nr. 703/20.X.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 298 alin. (2) ultima liniuță din Legea nr. 53/2003 — Codul
muncii, ridicată de Societatea Comercială ăPetrom” — S.A. din București în dosarele nr. 2.921/111/2008, nr. 1.118/111/2008,
nr. 6.421/111/2008, nr. 5.731/111/2008, nr. 5.341/111/2008, nr. 5.362/111/2008, nr. 4.723/111/2008, nr. 4.976/111/2008,
nr. 6.461/111/2008, nr. 6.025/111/2008, nr. 1.843/111/2008, nr. 6.132/111/2008, nr. 5.010/107/2008, nr. 5.264/107/2008,
nr. 5.232/107/2008, nr. 5.239/107/2008, nr. 5.228/107/2008, nr. 5.275/107/2008, nr. 5.272/107/2008, nr. 7.840/107/2008,
nr. 7.736/107/2008, nr. 7.835/107/2008, nr. 7.868/107/2008 și nr. 5.271/107/2008 ale Tribunalului Bihor — Secția civilă.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 703/20.X.2009 conține 16 pagini.

Prețul: 3,20 lei

&JUYDGY|434257]
ISSN 1453—4495

