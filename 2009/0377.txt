Anul 177 (XXI) — Nr. 377

PARTEA I

LEGI, DECRETE, HOTĂRÂRI ȘI ALTE ACTE

Miercuri, 3 iunie 2009

SUMAR

Nr.

602.

640.

644.

Pagina
HOTĂRÂRI ALE GUVERNULUI ROMÂNIEI
— Hotărâre privind trecerea unei construcții aflate în
administrarea Ministerului Administrației și Internelor
din domeniul public al statului în domeniul privat al
acestuia ......................................................................
— Hotărâre privind transmiterea fără plată a unor
imobile din domeniul privat al statului și din
administrarea Autorității pentru Valorificarea Activelor
Statului în domeniul public al statului și în
administrarea Casei de Asigurări de Sănătate Iași,
județul Iași ..................................................................
— Hotărâre pentru modificarea Hotărârii Guvernului
nr. 213/2009 privind declanșarea procedurilor de
expropriere a imobilelor proprietate privată situate pe
amplasamentul lucrării de utilitate publică ăVarianta de
ocolire a municipiului Constanța” km 0+000—
km 21+861, județul Constanța ..................................

Nr.
655.

2

3

— Hotărâre privind finanțarea din bugetul Ministerului
Educației, Cercetării și Inovării pe anul 2009 a unor
cheltuieli de capital pentru unități de învățământ
preuniversitar de stat și repartizarea unor sume din
transferuri din bugetul de stat către bugetele locale,
prevăzute în bugetul Ministerului Educației, Cercetării
și Inovării ....................................................................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
620.

4

Pagina

— Ordin al ministrului afacerilor externe privind
publicarea evidenței ieșirii din vigoare a unor acorduri
internaționale în domeniul comercial și economic......

5–8

2

MONITORUL OFICIAL AL ROMÂNIEI, PARTEA I, Nr. 377/3.VI.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind trecerea unei construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul art. 108 din Constituția României, republicată, al art. 10 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 2 din Ordonanța Guvernului nr. 112/2000
pentru reglementarea procesului de scoatere din funcțiune, casare și valorificare a activelor corporale care alcătuiesc domeniul
public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al statului
în domeniul privat al acestuia a unei construcții aflate în
administrarea Ministerului Administrației și Internelor, situată în
municipiul Piatra-Neamț, județul Neamț, identificată potrivit
anexei care face parte integrantă din prezenta hotărâre.
Art. 2. — Trecerea în domeniul privat al statului a construcției
prevăzute la art. 1 se face în vederea scoaterii din funcțiune și
demolării acesteia.

Art. 3. — După scoaterea din funcțiune și demolarea
construcției, Ministerul Administrației și Internelor își va actualiza
în mod corespunzător datele din evidența cantitativ-valorică și,
împreună cu Ministerul Economiei și Finanțelor, va opera
modificarea corespunzătoare a anexei nr. 1 la Hotărârea
Guvernului nr. 1.705/2006 pentru aprobarea inventarului
centralizat al bunurilor din domeniul public al statului, publicată
în Monitorul Oficial al României, Partea I, nr. 1.020 și 1.020 bis
din 21 decembrie 2006, cu modificările și completările ulterioare.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea

București, 13 mai 2009.
Nr. 602.

ANEXĂ

D AT E L E D E I D E N T I F I C A R E

a construcției aflate în administrarea Ministerului Administrației și Internelor, care trece din domeniul public al statului
în domeniul privat al acestuia

Adresa imobilului

Persoana juridică
în a cărei
administrare
se află imobilul

Caracteristicile construcției
care trece în domeniul privat al statului

Numărul de înregistrare la M.F.P.

Str. Dumbravei,
municipiul Piatra-Neamț,
județul Neamț

Ministerul
Administrației
și Internelor

Pavilion 48-103-02 — ăAdăpost animale”
Suprafața construită = 297,00 m2
Suprafața desfășurată = 297,00 m2
Valoarea de inventar = 39.655,82 lei

102.088 (parțial)

3

MONITORUL OFICIAL AL ROMÂNIEI, PARTEA I, Nr. 377/3.VI.2009
GUVERNUL ROMÂNIEI

HOTĂRÂRE
privind transmiterea fără plată a unor imobile din domeniul privat al statului
și din administrarea Autorității pentru Valorificarea Activelor Statului în domeniul public al statului
și în administrarea Casei de Asigurări de Sănătate Iași, județul Iași
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul acesteia, cu modificările și completările ulterioare, și al art. 75 alin. (5) din Ordonanța de
urgență a Guvernului nr. 51/1998 privind valorificarea unor active ale statului, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea fără plată a unor imobile
situate în municipiul Iași, județul Iași, având datele de
identificare prevăzute în anexa care face parte integrantă din
prezenta hotărâre, din domeniul privat al statului și din
administrarea Autorității pentru Valorificarea Activelor Statului în
domeniul public al statului și în administrarea Casei de Asigurări
de Sănătate Iași, județul Iași.
Art. 2. — Predarea-preluarea imobilelor transmise potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

Art. 3. — Patrimoniul Autorității pentru Valorificarea Activelor
Statului se diminuează cu valoarea evidențiată în contabilitate a
bunurilor imobile transmise potrivit art. 1, iar patrimoniul Casei
de Asigurări de Sănătate Iași se majorează cu aceeași valoare.
Art. 4. — Indicatorii de venituri și cheltuieli — transferuri din
bugetul de venituri și cheltuieli al Autorității pentru Valorificarea
Activelor Statului pentru anul 2009 se rectifică, în sensul
diminuării, cu valoarea contabilă a imobilelor transmise potrivit
art. 1.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Autoritatea pentru Valorificarea Activelor Statului,
Mircea Ursache
Ministrul finanțelor publice,
Gheorghe Pogea

București, 27 mai 2009.
Nr. 640.

ANEXĂ

D AT E L E D E I D E N T I F I C A R E

ale imobilelor care se transmit fără plată din domeniul privat al statului și din administrarea Autorității pentru
Valorificarea Activelor Statului în domeniul public al statului și în administrarea Casei de Asigurări de Sănătate Iași,
județul Iași

Adresa imobilelor
care se transmit

Municipiul Iași,
bd. Poitiers nr. 6,
județul Iași

Persoana juridică de la care
se transmit imobilele

Autoritatea pentru
Valorificarea Activelor
Statului

Persoana juridică la care
se transmit imobilele

Casa de Asigurări
de Sănătate Iași,
județul Iași

Caracteristicile imobilelor
care se transmit

Valoarea totală
a imobilelor

Parcela 1CC, teren intravilan,
S=497,94 m2, pe care se află
amplasate C27 — pasaj cu
suprafața construită = 35,35 m2
și C28 — cămin nefamiliști P+3E,
cu suprafața construită = 283,29 m2,
înscris în C.F. nr. 66048
a municipiului Iași,
nr. top. 12620/1/1/1/2/2.

4.384.111,69 lei

4

MONITORUL OFICIAL AL ROMÂNIEI, PARTEA I, Nr. 377/3.VI.2009
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 213/2009 privind declanșarea procedurilor
de expropriere a imobilelor proprietate privată situate pe amplasamentul lucrării de utilitate publică
ăVarianta de ocolire a municipiului Constanța” km 0+000—km 21+861, județul Constanța
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele măsuri
prealabile lucrărilor de construcție de drumuri de interes național, județean și local, cu modificările și completările ulterioare,
Guvernul României adoptă prezenta hotărâre
Articol unic. — Articolul 3 din Hotărârea Guvernului
nr. 213/2009 privind declanșarea procedurilor de expropriere a
imobilelor proprietate privată situate pe amplasamentul lucrării
de utilitate publică ăVarianta de ocolire a municipiului Constanța”
km 0+000—km 21+861, județul Constanța, publicată în
Monitorul Oficial al României, Partea I, nr. 159 din 16 martie
2009 se modifică și va avea următorul cuprins:

ăArt. 3. — Se aprobă ca justă despăgubire pentru imobilele
ce constituie amplasamentul pentru lucrarea de utilitate publică
prevăzută la art. 1 suma globală estimată de 128.557 mii lei,
alocată de la bugetul de stat, aprobat potrivit legii, prin bugetul
Ministerului Transporturilor și Infrastructurii, titlul «Proiecte cu
finanțare din fonduri externe nerambursabile postaderare», în
conformitate cu dispozițiile Legii bugetului de stat pe anul 2009
nr. 18/2009, cu modificările și completările ulterioare.”

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Gheorghe Pogea

București, 27 mai 2009.
Nr. 644.
GUVERNUL ROMÂNIEI

HOTĂRÂRE
privind finanțarea din bugetul Ministerului Educației, Cercetării și Inovării pe anul 2009
a unor cheltuieli de capital pentru unități de învățământ preuniversitar de stat și repartizarea
unor sume din transferuri din bugetul de stat către bugetele locale, prevăzute în bugetul
Ministerului Educației, Cercetării și Inovării
În temeiul art. 108 din Constituția României, republicată, al art. 19 și 20, precum și al anexei nr. 3/25/29 din Legea bugetului
de stat pe anul 2009 nr. 18/2009, cu modificările și completările ulterioare, precum și ale Ordinului ministrului finanțelor publice
nr. 1.792/2002 pentru aprobarea Normelor metodologice privind angajarea, lichidarea, ordonanțarea și plata cheltuielilor instituțiilor
publice, precum și organizarea, evidența și raportarea angajamentelor bugetare și legale, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă repartizarea sumelor, potrivit anexei
nr. 1, din transferuri din bugetul de stat către bugetele locale,
prevăzute în bugetul Ministerului Educației, Cercetării și Inovării
pe anul 2009 pentru finanțarea unor cheltuieli de capital ale
unităților de învățământ preuniversitar de stat.
Art. 2. — (1) Sumele prevăzute în repartizarea din anexa
nr. 1 se transferă către bugetele locale prin intermediul
inspectoratelor școlare județene, respectiv al municipiului
București.
(2) Consiliile locale răspund, în condițiile legii, de utilizarea
sumelor repartizate.
Art. 3. — (1) Se aprobă finanțarea în anul 2009, din bugetul
Ministerului Educației, Cercetării și Inovării, a unor cheltuieli de
capital la unități de învățământ preuniversitar de stat, potrivit
sumelor repartizate conform anexei nr. 2.

(2) Sumele prevăzute la alin. (1) se repartizează
inspectoratelor școlare/unităților de învățământ preuniversitar
de stat cu personalitate juridică beneficiare.
Art. 4. — Se autorizează în anul 2009 Ministerul Educației,
Cercetării și Inovării, prin inspectoratele școlare/unitățile de
învățământ preuniversitar de stat cu personalitate juridică, să
încheie angajamente legale pentru lucrări investiționale la
unitățile de învățământ preuniversitar de stat potrivit sumelor
repartizate conform anexei nr. 3.
Art. 5. — Cheltuielile angajate în cadrul programului de
investiții publice din creditele de angajament aprobate în bugetul
anului 2009, prevăzute în anexa nr. 3, se plătesc din creditele
bugetare aprobate în anul 2010.
Art. 6. — Anexele nr. 1—3*) fac parte integrantă din prezenta
hotărâre.

PRIM-MINISTRU

EMIL BOC

București, 3 iunie 2009.
Nr. 655.

Contrasemnează:
Ministrul educației, cercetării și inovării,
Ecaterina Andronescu
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea

*) Anexele nr. 1—3 se publică ulterior în Monitorul Oficial al României, Partea I, nr. 377 bis din 3 iunie 2009, care se poate achiziționa de la Centrul pentru
relații cu publicul al Regiei Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 377/3.VI.2009

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea evidenței ieșirii din vigoare a unor acorduri internaționale
în domeniul comercial și economic
În temeiul art. 29 alin. (7), al art. 34 alin. (5) și al art. 38 alin. (4) din Legea nr. 590/2003 privind tratatele, precum și în temeiul
art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor Externe, cu
modificările și completările ulterioare,
ministrul afacerilor externe adoptă prezentul ordin.
Art. 1. — Se aduce la cunoștință ieșirea din vigoare prin
denunțare a următoarelor acorduri:
1. Acordul-cadru de cooperare economică dintre Guvernul
Republicii Socialiste România și Guvernul Republicii Africa
Centrală, semnat la București la 13 septembrie 1968, ratificat
prin Decretul Consiliului de Stat nr. 418/1973, publicat în
Buletinul Oficial, Partea I, nr. 115 din 30 iulie 1973 — ieșire din
vigoare la 20 mai 2009;
2. Acordul comercial dintre Guvernul României și Guvernul
Republicii Africa de Sud, semnat la Pretoria la 25 octombrie
1990, aprobat prin Hotărârea Guvernului nr. 1.261/1990,
publicată în Monitorul Oficial al României, Partea I, nr. 143 din
13 decembrie 1990 — ieșire din vigoare la 25 noiembrie 2007;
3. Acordul de cooperare dintre România și Republica Africa
de Sud, semnat la Pretoria la 20 octombrie 1993, ratificat prin
Legea nr. 25/1994, publicată în Monitorul Oficial al României,
Partea I, nr. 119 din 12 mai 1994 — ieșire din vigoare la
16 aprilie 2009;
4. Acordul dintre Guvernul României și Guvernul Republicii
Belarus cu privire la relațiile comercial-economice și colaborarea
tehnico-științifică, semnat la București la 28 aprilie 1992, aprobat
prin Hotărârea Guvernului nr. 270/1992, publicată în Monitorul
Oficial al României, Partea I, nr. 127 din 10 iunie 1992 — ieșire
din vigoare la 12 iulie 2007;
5. Acordul de comerț și cooperare economică dintre
Guvernul României și Guvernul Republicii Federative a Braziliei,
semnat la Brazilia la 23 februarie 1994, aprobat prin Hotărârea
Guvernului nr. 195/1994, publicată în Monitorul Oficial al
României, Partea I, nr. 124 din 19 mai 1994 — ieșire din vigoare
la 8 iulie 2009;
6. Acordul comercial dintre Guvernul Republicii Socialiste
România și Guvernul Republicii Burundi, semnat la Bujumbura,
la 17 mai 1970, aprobat prin Hotărârea Consiliului de Miniștri
nr. 982 din 14 iulie 1970, publicat în Buletinul Oficial, Partea I,
nr. 100 din 8 august 1970 — ieșire din vigoare la 10 noiembrie
2009;
7. Acordul comercial pe termen lung dintre Guvernul
Republicii Socialiste România și Guvernul Republicii Ghana,
semnat la București la 23 noiembrie 1966, aprobat prin
Hotărârea Consiliului de Miniștri nr. 1.065 din 15 mai 1967,
publicat în Buletinul Oficial, Partea I, nr. 43 din 18 mai 1967 —
ieșire din vigoare la 26 octombrie 2007;

8. Acordul comercial dintre Guvernul României și Guvernul
Republicii Kenya, semnat la Nairobi la 17 octombrie 2003,
aprobat prin Hotărârea Guvernului nr. 304/2004, publicată în
Monitorul Oficial al României, Partea I, nr. 249 din 22 martie
2004 — ieșire din vigoare la 21 mai 2008;
9. Acordul comercial pe termen lung dintre Guvernul
Republicii Socialiste România și Guvernul Marii Jamahirii Arabe
Libiene Populare Socialiste, semnat la Benghazi la 9 aprilie
1979, ratificat prin Decretul Consiliului de Stat nr. 418/1979,
publicat în Buletinul Oficial, Partea I, nr. 97 din 8 decembrie
1979 — ieșire din vigoare la 12 mai 2010;
10. Acordul comercial dintre Republica Socialistă România
și Republica Nicaragua, semnat la Managua la 29 aprilie 1977,
aprobat prin Hotărârea Consiliului de Miniștri nr. 135 din 17 iunie
1977, publicat în Buletinul Oficial, Partea I, nr. 52 din 22 iunie
1977 — ieșire din vigoare la 30 septembrie 2008;
11. Acordul de cooperare economică și tehnică dintre
Guvernul României și Guvernul Republicii Panama, semnat la
București la 18 octombrie 1991, aprobat prin Hotărârea
Guvernului nr. 838/1991, publicată în Monitorul Oficial al
României, Partea I, nr. 2 din 9 ianuarie 1992 — ieșire din vigoare
la 26 mai 2009.
Art. 2. — Se dispune publicarea în Monitorul Oficial al
României, Partea I, a următoarelor acorduri, încheiate prin
schimb de note verbale (anexate), privind ieșirea din vigoare
prin acordul părților a următoarelor acorduri internaționale:
1. Acordul prin schimb de note verbale între Guvernul
României și Guvernul Republicii Coasta de Fildeș pentru
încetarea valabilității Acordului de cooperare economică și
tehnică dintre Guvernul Republicii Socialiste România și
Guvernul Republicii Coasta de Fildeș, semnat la Abidjan la
4 decembrie 1975 — ieșire din vigoare la 27 decembrie 2007,
prevăzut în anexa nr. 1 la prezentul ordin.
2. Acordul prin schimb de note verbale între Guvernul
României și Guvernul Statului Kuwait pentru încetarea
valabilității Acordului comercial dintre Guvernul României și
Guvernul Statului Kuwait, semnat în Kuwait la 21 mai 1991,
aprobat prin Hotărârea Guvernului nr. 119/1992, publicată în
Monitorul Oficial al României, Partea I, nr. 56 din 2 aprilie 1992 —
ieșire din vigoare la 1 ianuarie 2007, prevăzut în anexa nr. 2 la
prezentul ordin.

Ministrul afacerilor externe,
Cristian Diaconescu

București, 6 mai 2009.
Nr. 620.

6

MONITORUL OFICIAL AL ROMÂNIEI, PARTEA I, Nr. 377/3.VI.2009
ANEXA Nr. 1

Misiunea Permanentă a României la ONU,
New York
Nr. 2.884
Misiunea Permanentă a României la ONU prezintă salutul său Misiunii Permanente a Republicii Coasta de Fildeș la ONU
și, cu referire la procesul de armonizare a cadrului juridic bilateral cu legislația comunitară, are onoarea de a-i comunica
următoarele:
Având în vedere aderarea României la Uniunea Europeană la data de 1 ianuarie 2007, precum și obligația care decurge
din art. 6.10 din Actul privind condițiile de aderare, anexat Tratatului de aderare a României la Uniunea Europeană, semnat la
Luxemburg la 25 aprilie 2005, de a asigura conformitatea cu dreptul comunitar european a tuturor tratatelor la care este parte, este
necesar ca toate tratatele conținând dispoziții privitoare la comerț și la relații comerciale să își înceteze valabilitatea de la data
aderării României la Uniunea Europeană. Încetarea valabilității acestor tratate este motivată de faptul că România va transfera
Uniunii Europene, după aderare, competența de a reglementa aspectele relative la comerțul internațional, în cadrul politicii
comerciale comune.
Luând în considerare cele de mai sus, prin Nota verbală nr. 13.025 din 26 septembrie 2006, trimisă Misiunii Permanente
a Republicii Coasta de Fildeș la ONU, România a propus încetarea valabilității Acordului privind cooperarea economică și tehnică
dintre Republica Socialistă România și Republica Coasta de Fildeș, semnat la 4 decembrie 1975, potrivit art. 54 din Convenția de
la Viena privind dreptul tratatelor, prin încheierea unui acord prin schimb de note verbale între părți care să intre în vigoare de la
1 ianuarie 2007. Partea română nu a primit o notă verbală de răspuns cu privire la această propunere.
În continuarea propunerii sale de mai sus, partea română dorește să reînnoiască dorința sa de încetare a valabilității
acordului menționat anterior cât de repede posibil. În situația în care Coasta de Fildeș acceptă propunerea, acordul își va înceta
valabilitatea la data primirii notei verbale de răspuns a Coastei de Fildeș, în sensul ieșirii din vigoare a acordului prin consimțământul
părților.
Dacă autoritățile Coastei de Fildeș nu sunt de acord cu această propunere, partea română va considera prezenta notă
verbală ca notificare a intenției sale de denunțare a Acordului privind cooperarea economică și tehnică dintre Republica Socialistă
România și Republica Coasta de Fildeș, semnat la 4 decembrie 1975, potrivit art. 54 lit. a) din Convenția de la Viena privind dreptul
tratatelor și în conformitate cu clauzele finale ale acordului. În consecință, Acordul privind cooperarea economică și tehnică dintre
Republica Socialistă România și Republica Coasta de Fildeș, semnat la 4 decembrie 1975, își va înceta valabilitatea, potrivit
art. 12, de la data de 14 noiembrie 2009.
Potrivit art. 70 al Convenției de la Viena privind dreptul tratatelor, terminarea acestor acorduri nu va afecta drepturile,
obligațiile și situațiile juridice create prin executarea Acordurilor înainte de terminarea lor.
Partea română își exprimă convingerea sa că relațiile comerciale și cooperarea economică dintre România și Coasta de
Fildeș vor continua și se vor consolida pe baza raporturilor juridice existente între Uniunea Europeană și Coasta de Fildeș. Astfel,
terminarea acestui acord nu va afecta relațiile excelente dintre cele două părți. Partea română este convinsă că aderarea la
Uniunea Europeană va conduce la consolidarea acestor relații.
Partea română roagă Republica Coasta de Fildeș să îi confirme primirea prezentei note verbale.
Misiunea Permanentă a României la ONU folosește acest prilej pentru a reînnoi Misiunii Permanente a Republicii Coasta
de Fildeș la ONU asigurarea înaltei sale considerații.
New York, 22 august 2007
Misiunii Permanente a Coastei de Fildeș la ONU,
New York

Misiunea Permanentă a Coastei de Fildeș la ONU,
New York
Nr. 845/MNU/KH
New York/21 decembrie 2007
Misiunea Permanentă a Republicii Coasta de Fildeș la ONU prezintă salutul său Misiunii Permanente a României la ONU
și, cu referire la Nota verbală a acesteia din urmă nr. 2.884 din 22 august 2007, are onoarea de a o informa că Guvernul Coastei
de Fildeș este de acord cu propunerea de încetare a valabilității Acordului privind cooperarea economică și tehnică, semnat la
4 decembrie 1975, dintre Republica Socialistă România și Republica Coasta de Fildeș.
Misiunea Permanentă a Republicii Coasta de Fildeș la ONU dorește să felicite România cu ocazia aderării sale la Uniunea
Europeană și folosește acest prilej pentru a reînnoi Misiunii Permanente a României la ONU asigurarea înaltei sale considerații.
Misiunii Permanente a României la ONU,
New York

MONITORUL OFICIAL AL ROMÂNIEI, PARTEA I, Nr. 377/3.VI.2009

7
ANEXA Nr. 2

Ambasada României în Statul Kuwait
Nr. 543
Data: 22 mai 2006
Ambasada României în Statul Kuwait prezintă salutul său Departamentului juridic al Ministerului Afacerilor Externe al
Statutului Kuwait și, cu referire la procesul de armonizare a cadrului juridic bilateral cu legislația comunitară, are onoarea de a-i
comunica următoarele:
În conformitate cu art. 54 din Convenția de la Viena privind dreptul tratatelor, partea română dorește să convină cu Statul
Kuwait, prin încheierea unui acord prin schimb de note verbale între părți, încetarea valabilității Acordului comercial dintre Guvernul
României și Guvernul Statului Kuwait, semnat în Kuwait la 21 mai 1991, de la data aderării României la Uniunea Europeană. De
asemenea, România dorește să confirme încetarea valabilității Acordului dintre Guvernul Republicii Socialiste România și Guvernul
Statului Kuwait privind cooperarea economică și tehnică, semnat la București la 30 iulie 1974, ca urmare a încheierii Acordului dintre
Guvernul României și Guvernul Statului Kuwait privind cooperarea economică, semnat în Kuwait la 25 octombrie 1999 și intrat în
vigoare la 10 noiembrie 2001.
În consecință, Ambasada României are onoarea de a propune, în numele Guvernului României, încheierea unui acord prin
schimb de note verbale, cu următorul conținut:
ăGuvernul României și Guvernul Statului Kuwait sunt de acord că Acordul comercial dintre Guvernul României și Guvernul
Statului Kuwait, semnat în Kuwait la 21 mai 1991, își va înceta valabilitatea de la data aderării României la Uniunea Europeană.”
Dacă propunerea este acceptată de Guvernul Statului Kuwait, această notă verbală împreună cu nota verbală de răspuns
a Ministerului Afacerilor Externe al Statului Kuwait vor constitui un acord între Guvernul României și Guvernul Statului Kuwait
pentru încetarea valabilității Acordului comercial dintre Guvernul României și Guvernul Statului Kuwait, semnat la Kuwait la 21 mai
1991, de la data aderării României la Uniunea Europeană. Acest acord va intra în vigoare la data primirii notei verbale de răspuns
a Ministerului Afacerilor Externe al Statului Kuwait.
De asemenea, partea română solicită în mod respectuos părții kuwaitiene să-i confirme punctul de vedere cu privire la
Acordul dintre Guvernul Republicii Socialiste România și Guvernul Statului Kuwait privind cooperarea economică și tehnică, semnat
la București la 30 iulie 1974, în sensul că acesta și-a încetat valabilitatea ca rezultat al încheierii Acordului dintre Guvernul României
și Guvernul Statului Kuwait privind cooperarea economică, semnat în Kuwait la 25 octombrie 1999 și intrat în vigoare la
10 noiembrie 2001.
Ambasada României în Kuwait folosește acest prilej pentru a reînnoi Departamentului juridic al Ministerului Afacerilor
Externe al Statutului Kuwait asigurarea înaltei sale considerații.
22 mai 2006
Ministerului Afacerilor Externe al Statului Kuwait

Ambasada României în Statul Kuwait
Nr. 431
Data: 5 mai 2008
Ambasada României în Statul Kuwait prezintă salutul său Departamentului juridic al Ministerului Afacerilor Externe al
Statutului Kuwait și, cu referire la procesul de armonizare a cadrului juridic bilateral cu legislația comunitară, are onoarea de a-i
comunica următoarele:
Având în vedere aderarea României la Uniunea Europeană la data de 1 ianuarie 2007, precum și obligația care decurge
din art. 6.10 din Actul privind condițiile de aderare, anexat Tratatului de aderare a României la Uniunea Europeană, semnat la
Luxemburg la 25 aprilie 2005, de a asigura conformitatea cu dreptul Uniunii Europene a tuturor tratatelor la care este parte, este
necesar ca toate tratatele conținând dispoziții incompatibile privitoare la comerț și la relații economice să își înceteze valabilitatea
cât mai curând posibil. Încetarea valabilității acestor tratate este motivată de faptul că, de la 1 ianuarie 2007, România nu mai are
competență în domeniul comercial, aceasta fiind transferată Uniunii Europene, care are competența exclusivă în domeniul
comercial.
Luând în considerare situația de mai sus, prin Nota verbală nr. 543 din 22 mai 2006 a părții române, prezentată cu ocazia
negocierilor care au avut loc în Kuwait, în mai 2006, România a propus:
— încetarea valabilității Acordului comercial dintre Guvernul României și Guvernul Statului Kuwait, semnat în Kuwait la
21 mai 1991 și intrat în vigoare la 12 septembrie 1993, în conformitate cu art. 54 al Convenției de la Viena privind dreptul tratatelor,
prin încheierea unui acord prin schimb de note verbale între părți, care să se aplice de la 1 ianuarie 2007; și
— confirmarea încetării valabilității Acordului dintre Guvernul Republicii Socialiste România și Guvernul Statului Kuwait
privind cooperarea economică și tehnică, semnat la București la 30 iulie 1974, ca urmare a încheierii Acordului dintre Guvernul
României și Guvernul Statului Kuwait privind cooperarea economică, semnat în Kuwait la 25 octombrie 1999 și intrat în vigoare la
10 noiembrie 2001.
Partea română nu a primit o notă verbală de răspuns la propunerea sa privind primul acord și la solicitarea sa de confirmare
referitoare la cel de-al doilea acord.

8

MONITORUL OFICIAL AL ROMÂNIEI, PARTEA I, Nr. 377/3.VI.2009

În consecință, partea română va considera Nota verbală nr. 543 din 22 mai 2006 ca notificare a intenției sale de denunțare
a Acordului comercial dintre Guvernul României și Guvernul Statului Kuwait, semnat în Kuwait la 21 mai 1994 și intrat în vigoare
la 12 septembrie 1993. Acordul își va înceta valabilitatea, potrivit clauzelor sale finale din art. 11, la 12 septembrie 2008.
De asemenea, partea română va considera că Acordul dintre Guvernul Republicii Socialiste România și Guvernul Statului
Kuwait privind cooperarea economică și tehnică, semnat la București la 30 iulie 1974, își va înceta valabilitatea de la 10 noiembrie
2001, în urma încheierii Acordului dintre Guvernul României și Guvernul Statului Kuwait privind cooperarea economică, semnat
în Kuwait la 25 octombrie 1999 și intrat în vigoare la 10 noiembrie 2001.
Potrivit art. 70 al Convenției de la Viena privind dreptul tratatelor, terminarea acestor acorduri nu va afecta drepturile,
obligațiile și situațiile juridice create prin executarea acordurilor înainte de terminarea lor.
Partea română își exprimă convingerea sa că relațiile comerciale și cooperarea economică dintre România și Kuwait vor
continua și se vor consolida pe baza cadrului reprezentat de Acordul de cooperare din 1998 dintre Uniunea Europeană și statele
părți la Carta Consiliului de Cooperare pentru Statele Arabe din Golf, la care Statul Kuwait este parte. În același timp, terminarea
acestor acorduri nu va afecta în niciun mod relațiile excelente dintre cele două părți. Partea română este convinsă că aderarea sa
la Uniunea Europeană va conduce la consolidarea acestor relații.
Partea română ar aprecia dacă autoritățile Statului Kuwait vor confirma primirea prezentei note verbale.
Ambasada României folosește acest prilej pentru a reînnoi Ministerului Afacerilor Externe al Statutului Kuwait asigurarea
înaltei sale considerații.

MINISTERUL AFACERILOR EXTERNE

Departamentul juridic
Nr. 8/13837
Data: 12 mai 2008
Ministerul Afacerilor Externe al Statului Kuwait prezintă salutul său Ambasadei României în Kuwait și, referitor la Nota
verbală a Ambasadei nr. 431 din 5 mai 2008, prin care solicitați încetarea valabilității Acordului comercial încheiat între Kuwait și
România, începând cu data aderării României la Uniunea Europeană, are onoarea să comunice faptul că a primit din partea
autorităților kuwaitiene competente (Ministerul Comerțului și Industriei) confirmarea terminării documentului menționat.
Ministerul Afacerilor Externe al Statului Kuwait folosește acest prilej pentru a reînnoi Ambasadei României în Kuwait
asigurarea înaltei sale considerații.
Ambasadei României în Kuwait

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 377/3.VI.2009 conține 8 pagini.

Prețul: 1,60 lei

&JUYDGY|430990]
ISSN 1453—4495

