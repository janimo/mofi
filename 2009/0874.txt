Anul 177 (XXI) — Nr. 874

PARTEA I

LEGI, DECRETE, HOTĂRÂRI ȘI ALTE ACTE

Marți, 15 decembrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.328 din 21 octombrie 2009 referitoare la excepția
de neconstituționalitate a prevederilor Ordonanței de
urgență a Guvernului nr. 25/2002 privind aprobarea
Statutului Comisiei Naționale a Valorilor Mobiliare și
ale art. 1 alin. (3), art. 2 alin. (5), art. 11, art. 12 și art. 13
din Legea nr. 297/2004 privind piața de capital..........
Decizia nr. 1.335 din 22 octombrie 2009 referitoare la excepția
de neconstituționalitate a dispozițiilor art. 9 alin. (1) din
Ordonanța Guvernului nr. 37/2007 privind stabilirea
cadrului de aplicare a regulilor privind perioadele de
conducere, pauzele și perioadele de odihnă ale
conducătorilor auto și utilizarea aparatelor de
înregistrare a activității acestora ................................
Decizia nr. 1.360 din 27 octombrie 2009 referitoare la excepția
de neconstituționalitate a dispozițiilor art. 52 din Legea
concurenței nr. 21/1996..............................................
Decizia nr. 1.385 din 29 octombrie 2009 referitoare la excepția
de neconstituționalitate a prevederilor art. 149 și 1551

Pagina
din Codul de procedură civilă și ale Ordonanței de
urgență a Guvernului nr. 137/2008 pentru prorogarea
unor termene ..............................................................

2–5

5–7

8–9

9–11

Decizia nr. 1.468 din 10 noiembrie 2009 referitoare la excepția
de neconstituționalitate a dispozițiilor art. 1 lit. a) din
Legea nr. 12/1990 privind protejarea populației
împotriva unor activități comerciale ilicite, precum și
ale art. 16 și 17 din Ordonanța Guvernului nr. 2/2001
privind regimul juridic al contravențiilor ......................

11–12

Decizia nr. 1.563 din 19 noiembrie 2009 referitoare la excepția
de neconstituționalitate a dispozițiilor art. 901 din
Legea nr. 567/2004 privind statutul personalului
auxiliar de specialitate al instanțelor judecătorești și al
parchetelor de pe lângă acestea ................................

13–14

Decizia nr. 1.576 din 19 noiembrie 2009 referitoare la excepția
de neconstituționalitate a prevederilor art. 23 din
Legea nr.1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997 ..............

14–15

2

MONITORUL OFICIAL AL ROMÂNIEI, PARTEA I, Nr. 874/15.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.328
din 21 octombrie 2009

referitoare la excepția de neconstituționalitate a prevederilor Ordonanței de urgență a Guvernului
nr. 25/2002 privind aprobarea Statutului Comisiei Naționale a Valorilor Mobiliare și ale art. 1 alin. (3),
art. 2 alin. (5), art. 11, art. 12 și art. 13 din Legea nr. 297/2004 privind piața de capital
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 25/2002
privind aprobarea Statutului Comisiei Naționale a Valorilor
Mobiliare și ale art. 1 alin. (3), art. 2 alin. (5), art. 11, art. 12 și
art. 13 din Legea nr. 297/2004 privind piața de capital. Excepția
a fost ridicată de Societatea de Servicii de Investiții Financiare
ăMobinvest” — S.A. din Oradea, Gheorghe Cristian Vidican și
Gavril Avram în Dosarul nr. 4.317/2/2007 al Curții de Apel
București — Secția a VIII-a contencios administrativ și fiscal.
Dezbaterile au avut loc în ședința publică din 6 octombrie
2009, fiind consemnate în încheierea de ședință de la acea dată,
când Curtea, având nevoie de timp pentru a delibera, a dispus
amânarea pronunțării pentru data de 21 octombrie 2009.
C U R T E A,

având în vedere actele și lucrările dosarului, constată
următoarele:
Prin Încheierea din 27 ianuarie 2009, pronunțată în Dosarul
nr. 4.317/2/2007, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 25/2002 privind aprobarea Statutului Comisiei Naționale
a Valorilor Mobiliare și ale art. 1 alin. (3), art. 2 alin. (5),
art. 11, art. 12 și art. 13 din Legea nr. 297/2004 privind piața
de capital. Excepția de neconstituționalitate a fost ridicată de
Societatea de Servicii de Investiții Financiare ăMobinvest” —
S.A. din Oradea, Gheorghe Cristian Vidican și Gavril Avram
într-o cauză având ca obiect suspendarea executării unor acte
administrative emise de Comisia Națională a Valorilor Mobiliare
și anularea acestora.
În motivarea excepției de neconstituționalitate, autorii
acesteia arată, în esență, că, prin confuzia între funcția de
anchetă și cea de judecată, prin lipsa de contradictorialitate și
publicitate a dezbaterilor, prin limitarea dreptului la apărare al
persoanelor verificate, prin liberul arbitru în aprecierea probelor,
Comisia Națională a Valorilor Mobiliare se definește ca o
jurisdicție extraordinară, iar natura juridică a organelor care o
exercită este cea a instanțelor extraordinare, interzise prin art.
126 alin. (5) din Constituție. În argumentarea acestei opinii,

invocă jurisprudența Curții Constituționale cu privire la Consiliul
Național pentru Studierea Arhivelor Securității, precum și noul
statut acordat Curții de Conturi în urma revizuirii Constituției, în
virtutea căruia aceasta verifică și constată dacă resursele
publice au fost sau nu folosite în acord cu dispozițiile legale, dar
fără a impune sancțiuni, posibilitatea stabilirii acestora fiind
lăsată la aprecierea instanțelor judecătorești competente.
În ceea ce privește Ordonanța de urgență a Guvernului
nr. 25/2002, susține că nu au existat elementele necesare
definirii unui caz excepțional, în sensul constatării unui pericol
public major, care să nu poată fi evitat decât pe calea emiterii
unei ordonanțe de urgență. În acest sens, precizează că
ordonanța criticată nu conține măsuri urgente destinate salvării
unui interes public aflat în pericol.
Curtea de Apel București — Secția a VIII-a contencios
administrativ și fiscal apreciază că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. În opinia sa, autorizând și controlând relațiile de
pe piețele reglementate, Comisia Națională a Valorilor Mobiliare
nu se substituie justiției, nu devine instanță extraordinară și nici
nu exercită o activitate administrativ-jurisdicțională. Cu privire la
constituționalitatea Ordonanței de urgență a Guvernului
nr. 25/2002, menționează că aceasta a fost aprobată de
Parlament prin Legea nr. 514/2002, care are caracter de lege
organică.
Avocatul Poporului apreciază că prevederile de lege
criticate nu aduc atingere prevederilor constituționale referitoare
la jurisdicțiile speciale administrative. Arată că dispozițiile
Ordonanței de urgență a Guvernului nr. 25/2002 nu aduc
atingere prevederilor constituționale referitoare la administrația
publică centrală de specialitate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului Comisiei
Naționale a Valorilor Mobiliare, notele scrise transmise de
apărătorii autorilor excepției, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 874/15.XII.2009
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 25/2002
privind aprobarea Statutului Comisiei Naționale a Valorilor
Mobiliare, publicată în Monitorul Oficial al României, Partea I,
nr. 226 din 4 aprilie 2002, aprobată cu modificări și completări
prin Legea nr. 514/2002, publicată în Monitorul Oficial al
României, Partea I, nr. 539 din 24 iulie 2002.
De asemenea, constituie obiect al excepției prevederile
art. 1 alin. (3), art. 2 alin. (5), art. 11, art. 12 și art. 13 din Legea
nr. 297/2004 privind piața de capital, publicată în Monitorul
Oficial al României, Partea I, nr. 571 din 29 iunie 2004, care au
următorul cuprins:
— Art. 1 alin. (3): ăComisia Națională a Valorilor Mobiliare,
denumită în continuare C.N.V.M., este autoritatea competentă
care aplică prevederile prezentei legi, prin exercitarea
prerogativelor stabilite în statutul său.”;
— Art. 2 alin. (5): ăÎn scopul exercitării activității de
supraveghere, C.N.V.M. poate:
a) să verifice modul de îndeplinire a atribuțiilor și obligațiilor
legale și statutare ale administratorilor, directorilor, directorilor
executivi, precum și ale altor persoane în legătură cu activitatea
entităților reglementate sau supravegheate;
b) să solicite consiliului de administrație al entităților
reglementate, prevăzute la lit. a), întrunirea membrilor acestuia
sau, după caz, convocarea adunării generale a acționarilor,
stabilind problemele ce trebuie înscrise pe ordinea de zi;
c) să solicite tribunalului competent să dispună convocarea
de adunări generale ale acționarilor, în cazul în care nu sunt
respectate prevederile de la lit. b);
d) să solicite informații și documente emitenților ale căror
valori mobiliare fac obiectul unor oferte publice sau au fost
admise la tranzacționare pe o piață reglementată sau
tranzacționate într-un sistem alternativ de tranzacționare;
e) să efectueze controale la sediul entităților reglementate și
supravegheate de C.N.V.M.;
f) să audieze orice persoană în legătură cu activitățile
entităților reglementate și supravegheate de C.N.V.M.”;
— Art. 11: ăC.N.V.M. este în drept să suspende autorizația
S.S.I.F. pentru o perioadă cuprinsă între 5 și 90 de zile, în caz
de nerespectare a prevederilor prezentei legi sau ale
reglementărilor C.N.V.M., numai dacă nu sunt întrunite condițiile
pentru retragerea autorizației sau pentru alte sancțiuni mai grave
prevăzute de lege. Suspendarea poate fi prelungită la expirarea
termenului inițial, dar nu mai mult de 30 de zile peste termenul
maxim stabilit în prezentul articol.”;
— Art. 12: ă(1) C.N.V.M. este în drept să retragă autorizația
de a presta servicii de investiții financiare unei S.S.I.F., în
următoarele situații:
a) S.S.I.F. nu a început să presteze serviciile de investiții
pentru care a fost autorizată, în termen de 12 luni de la primirea
autorizației, sau nu a prestat niciunul din serviciile autorizate de
C.N.V.M., prevăzute la art. 5 alin. (1) pct. 1, pe o perioadă mai
mare de 6 luni, cu excepția situației în care C.N.V.M. a
suspendat autorizația pe această perioadă;
b) S.S.I.F. nu mai îndeplinește condițiile care au stat la baza
emiterii autorizației;
c) S.S.I.F. nu respectă reglementările privind adecvarea
capitalului, stabilite de C.N.V.M.;
d) S.S.I.F. sau agenții săi pentru servicii de investiții
financiare nu respectă reglementările C.N.V.M. și/sau ale
piețelor reglementate;
e) dacă evenimente ulterioare acordării autorizației creează
incompatibilitate în prestarea de servicii de investiții financiare;

3

f) alte cazuri prevăzute de reglementările C.N.V.M.
(2) La solicitarea expresă a unei S.S.I.F., în baza unei
declarații de renunțare, C.N.V.M. retrage autorizația de a presta
servicii de investiții financiare, în conformitate cu reglementările
emise în acest sens.
(3) C.N.V.M. anulează autorizația unei S.S.I.F. în cazul în
care aceasta a fost obținută pe baza unor declarații sau
informații false ori care au indus în eroare.”;
— Art. 13: ă(1) C.N.V.M. va solicita informații și se va consulta
cu autoritățile competente ale unui stat membru înaintea
autorizării unei S.S.I.F., atunci când aceasta este:
a) o filială a unui intermediar autorizat în acel stat membru;
b) o filială a societății-mamă a unui intermediar autorizat în
acel stat;
c) este controlată de aceleași persoane fizice sau juridice
care controlează un intermediar autorizat în acel stat membru.
(2) Autoritățile competente din statele membre, responsabile
cu supravegherea instituțiilor de credit sau a societăților de
asigurare, vor fi consultate înainte de acordarea autorizației unui
S.S.I.F., care este:
a) filiala unei instituții de credit sau a unei societăți de
asigurare autorizate într-un stat membru;
b) filiala societății-mamă a unei instituții de credit sau a unei
societăți de asigurare autorizate într-un stat membru;
c) controlată de aceleași persoane fizice sau juridice ce
controlează o instituție de credit sau o societate de asigurare
autorizată într-un stat membru.”
În opinia autorilor excepției de neconstituționalitate, textele
de lege criticate contravin următoarelor dispoziții din Constituție:
ale art. 21 alin. (4) potrivit cărora jurisdicțiile speciale
administrative sunt facultative și gratuite, ale art. 116 privind
organizarea ministerelor și a altor organe de specialitate, ale
art. 117 alin. (3) care prevăd că autoritățile administrative
autonome se pot înființa prin lege organică și ale art. 126 privind
instanțele judecătorești.
Examinând excepția de neconstituționalitate, Curtea reține
următoarele:
I. În motivarea excepției de neconstituționalitate, autorii
acesteia susțin că atribuțiile Comisiei Naționale a Valorilor
Mobiliare excedează prevederilor constituționale. În acest sens,
își fondează criticile pe observația că această autoritate nu se
încadrează în niciunul dintre cele două tipuri de jurisdicții
prevăzute de Constituție, nefiind nici jurisdicție judiciară, nici
jurisdicție specială administrativă. Curtea observă că această
constatare este pe deplin adevărată. Eronată este însă afirmația
potrivit căreia ăimposibilitatea includerii Comisiei Naționale a
Valorilor Mobiliare în vreuna dintre categoriile de jurisdicții
determină plasarea acestei autorități în afara cadrului
constituțional”.
Astfel cum în mod explicit este definită în art. 1 alin. (1) din
Statutul său, Comisia Națională a Valorilor Mobiliare este o
autoritate administrativă autonomă cu personalitate juridică.
Activitatea pe care aceasta o desfășoară este dedicată realizării
scopului Legii nr. 297/2004 privind piața de capital, și anume
înființarea și funcționarea piețelor de instrumente financiare, cu
instituțiile și operațiunile specifice acestora, precum și a
organismelor de plasament colectiv, în scopul mobilizării
disponibilităților financiare prin intermediul investițiilor în
instrumente financiare. Finalitatea acestei reglementări legale o
reprezintă protejarea sistemului financiar și a investitorilor. În
acest scop, Comisia Națională a Valorilor Mobiliare desfășoară
activități de autorizare, control, reglementare și interpretare în
ceea ce privește relațiile de pe piețele reglementate, fiind
autoritatea chemată să aplice normele legale specifice acestei
sfere de relații sociale. Prin aceasta, Comisia Națională a

4

MONITORUL OFICIAL AL ROMÂNIEI, PARTEA I, Nr. 874/15.XII.2009

Valorilor Mobiliare nu capătă însă nici caracter de instanță
extraordinară — astfel că nu încalcă dispozițiile art. 126 alin. (5)
din Legea fundamentală —, și nici nu exercită o activitate
administrativ-jurisdicțională. În exercitarea atribuțiilor sale,
desfășoară o activitate pur administrativă, menită să asigure
protejarea investitorilor și a sistemului financiar în ansamblul
său. Aceasta reprezintă o concretizare a prevederilor art. 135
alin. (2) lit. a) din Constituție, potrivit cărora statul trebuie să
asigure libertatea comerțului, protecția concurenței loiale,
crearea cadrului favorabil pentru valorificarea tuturor factorilor
de producție.
Așadar, nefiind o jurisdicție, nu se poate reține nici critica de
neconstituționalitate bazată pe pretinsa încălcare a prevederilor
art. 21 alin. (4) pe care autorii o deduc din obligativitatea sa.
În argumentarea caracterului de instanță extraordinară a
Comisiei Naționale a Valorilor Mobiliare, autorii excepției fac o
analogie cu natura juridică și atribuțiile Consiliului Național
pentru Studierea Arhivelor Securității, astfel cum acestea erau
reglementate și rezultau din prevederile Legii nr. 187/1999
privind accesul la propriul dosar și deconspirarea securității ca
poliție politică, asupra cărora Curtea Constituțională s-a
pronunțat, prin Decizia nr. 51 din 31 ianuarie 2008 (publicată în
Monitorul Oficial al României, Partea I, nr. 95 din 6 februarie
2008), constatând neconstituționalitatea acelei legi. În
considerentele acestei decizii, Curtea a reținut, printre altele, că
ă(...) prin confuzia între funcția de anchetă, cea de judecată și
cea de soluționare a căilor de atac împotriva propriilor decizii,
prin lipsa de contradictorialitate și publicitate a dezbaterilor, prin
limitarea dreptului la apărare al persoanelor verificate, prin
liberul arbitru în administrarea și aprecierea probelor, precum și
prin posibilitatea de a da, în aceleași cauze, verdicte noi,
contrare celor validate prin deciziile definitive ale instanțelor
judecătorești, jurisdicția exercitată de Consiliul Național pentru
Studierea Arhivelor Securității și de Colegiul Consiliului se
definește ca o jurisdicție extraordinară, iar natura juridică a
organelor care o exercită este cea a instanțelor extraordinare,
interzise de art. 126 alin. (5) din Constituția României”.
Activitatea Comisiei Naționale a Valorilor Mobiliare nu
prezintă însă caracteristicile surprinse de instanța de contencios
constituțional, care confereau Consiliului Național pentru
Studierea Arhivelor Securității caracter neconstituțional. În cazul
Comisiei Naționale a Valorilor Mobiliare nu se poate reține
existența unei ăconfuzii între funcția de anchetă, cea de judecată
și cea de soluționare a căilor de atac împotriva propriilor decizii”.
Astfel, activitățile pe care Comisia Națională a Valorilor Mobiliare
poate să le întreprindă conform art. 2 alin. (5) din Legea nr.
297/2004 sunt menite să aducă informațiile necesare exercitării
activității de supraveghere a pieței de capital, iar dreptul acestei
instituții de a suspenda sau retrage autorizația de a presta
servicii de investiții financiare pentru o societate de servicii de
investiții financiare (S.S.I.F.) reprezintă o prerogativă legală care
nu contravine niciunei prevederi constituționale. Diferența
fundamentală fața de Consiliul Național pentru Studierea
Arhivelor Securității, astfel cum acesta era configurat prin
prevederile Legii nr. 187/1999, o reprezintă posibilitatea
contestării în fața instanței de contencios administrativ
competente a oricăror acte emise de Comisia Națională a
Valorilor Mobiliare, această autoritate neavând atribuții de
control al propriilor acte. Criticile autorilor excepției sunt și sub
acest aspect neîntemeiate, întrucât verificarea legalității actelor
Comisiei Naționale a Valorilor Mobiliare, care sunt acte
administrative unilaterale, se face de către o instanță
judecătorească, care se bucură de independență și se
caracterizează prin imparțialitate, printr-o procedură care

respectă exigențele unui proces echitabil, în condițiile asigurării
dreptului la apărare al părților, acestea având posibilitatea de a
beneficia de toate garanțiile procesuale pentru a-și valorifica în
mod eficient drepturile procedurale.
Activitatea desfășurată de Comisia Națională a Valorilor
Mobiliare nu presupune o ăjurisdicție”. În sensul art. 2 alin. (1)
lit. d) din Legea contenciosului administrativ nr. 554/2004, ăactul
administrativ-jurisdicțional” este ăactul emis de o autoritate
administrativă învestită, prin lege organică, cu atribuții de
jurisdicție administrativă specială”, iar potrivit art. 2 alin. (1) lit. e)
din aceeași lege, ăjurisdicție administrativă specială” reprezintă
ăactivitatea înfăptuită de o autoritate administrativă care are,
conform legii organice speciale în materie, competența de
soluționare a unui conflict privind un act administrativ, după
o procedură bazată pe principiile contradictorialității, asigurării
dreptului la apărare și independenței activității administrativjurisdicționale”. Nici Legea nr. 297/2004, nici Statutul aprobat
prin Ordonanța de urgență a Guvernului nr. 25/2002 nu se referă
la soluționarea de către Comisia Națională a Valorilor Mobiliare
a vreunui astfel de conflict privind un act administrativ, referitoare
la existența, întinderea sau exercitarea drepturilor subiective ale
unei persoane — atribuții de esența activității jurisdicționale. De
asemenea, Comisia Națională a Valorilor Mobiliare nu adoptă
nici măsuri de tragere la răspundere juridică de competența
instanțelor judiciare, ci efectuează operațiuni tehnico-juridice de
cercetare, deliberare și decizie, specifice inițierii și adoptării
oricărui act administrativ. Așadar, activitatea desfășurată de
această instituție — de autorizare, control, reglementare și
interpretare finalizată cu o ădecizie” — nu corespunde ideii de
soluționare a unui conflict între părți generat de un act
administrativ al unei autorități publice.
În punctul său de vedere, Guvernul observă în mod judicios
că, ăducând raționamentul autorilor prezentei excepții de
neconstituționalitate până la ultimele consecințe, ar urma ca
orice activitate de a răspunde unei sesizări sau de a da curs
unei sesizări din oficiu, care se încheie cu un proces-verbal,
decizie sau un alt act al autorității și eventual cu aplicarea unei
sancțiuni administrative, ar corespunde unei activități
administrativ-jurisdicționale”.
De altfel, Curtea observă că, potrivit art. 2 alin. (3) din Legea
nr. 297/2004, ăOrice persoană fizică sau juridică, dacă se
consideră vătămată în drepturile sale recunoscute de lege
printr-un act administrativ sau prin refuzul nejustificat al C.N.V.M.
de a-i rezolva cererea referitoare la un drept recunoscut de lege,
se poate adresa în contencios administrativ la Curtea de Apel
București”.
II. Autorii formulează o critică de constituționalitate extrinsecă
a Ordonanței de urgență a Guvernului nr. 25/2002 privind
aprobarea Statutului Comisiei Naționale a Valorilor Mobiliare prin
raportare la prevederile art. 114 alin. (4) din Constituția
nerevizuită.
În acest sens, Curtea observă că Ordonanța de urgență a
Guvernului nr. 25/2002 a fost aprobată prin Legea nr. 514/2002,
care, potrivit mențiunii din Monitorul Oficial al României,
Partea I, nr. 539 din 24 iulie 2002, în care a fost publicată, a fost
adoptată ca lege organică. În expunerea de motive a acestei
legi a fost în mod detaliat explicată necesitatea adoptării unei
reglementări specifice prin intermediul unei ordonanțe de
urgență. Motivul principal l-a reprezentat respectarea
angajamentelor asumate de România în vederea aderării la
Uniunea Europeană, în interiorul termenelor stabilite prin
negociere cu aceasta, pentru adoptarea unor acte normative
privind piața de capital, în acord cu aquis-ul comunitar în
materie.

MONITORUL OFICIAL AL ROMÂNIEI, PARTEA I, Nr. 874/15.XII.2009

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței de urgență a Guvernului nr. 25/2002 privind
aprobarea Statutului Comisiei Naționale a Valorilor Mobiliare și ale art. 1 alin. (3), art. 2 alin. (5), art. 11, art. 12 și art. 13 din Legea
nr. 297/2004 privind piața de capital. Excepția a fost ridicată de Societatea de Servicii de Investiții Financiare ăMobinvest” — S.A.
din Oradea, Gheorghe Cristian Vidican și Gavril Avram în Dosarul nr. 4.317/2/2007 al Curții de Apel București — Secția a VIII-a
contencios administrativ și fiscal.
Definitivă și general obligatorie.
Pronunțată în ședința publică din data de 21 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.335
din 22 octombrie 2009

referitoare la excepția de neconstituționalitate a dispozițiilor art. 9 alin. (1) din Ordonanța
Guvernului nr. 37/2007 privind stabilirea cadrului de aplicare a regulilor privind perioadele
de conducere, pauzele și perioadele de odihnă ale conducătorilor auto și utilizarea aparatelor
de înregistrare a activității acestora
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de Societatea
Comercială ăTina Trans Expres” — S.R.L. din Constanța în
Dosarul nr. 673/229/2009 al Judecătoriei Fetești.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 3.517D/2009, având ca obiect excepția de neconstituționalitate a dispozițiilor art. 9 alin. (1) lit. m) din Ordonanța
Guvernului nr. 37/2007 privind stabilirea cadrului de aplicare a
regulilor privind perioadele de conducere, pauzele și perioadele
de odihnă ale conducătorilor auto și utilizarea aparatelor de
înregistrare a activității acestora, excepție ridicată de Societatea
Comercială ăElvatrans Spedition” — S.R.L. din Rădăuți în
Dosarul nr. 8.889/180/2008 al Judecătoriei Bacău.

La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 3.538D/2009, având ca obiect excepția de neconstituționalitate a dispozițiilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de Societatea
Comercială ăVaidacom” — S.R.L. din Sângeorgiu de Mureș în
Dosarul nr. 2.992/229/2008 al Tribunalului Ialomița — Secția
civilă.
Curtea, din oficiu, pune în discuție conexarea Dosarului
nr. 3.517D/2009 și a Dosarului nr. 3.538D/2009 la Dosarul
nr. 1.647D/2009, având în vedere că acestea au un obiect
parțial identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 3.517D/2009 și a
Dosarului nr. 3.538D/2009 la Dosarul nr. 1.647D/2009, care este
primul înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, invocând jurisprudența în materie a Curții
Constituționale.

6

MONITORUL OFICIAL AL ROMÂNIEI, PARTEA I, Nr. 874/15.XII.2009
C U R T E A,

având în vedere actele și lucrările dosarelor, constată
următoarele:
Prin Încheierea din 1 aprilie 2009, pronunțată în Dosarul
nr. 673/229/2009, Judecătoria Fetești a sesizat Curtea
Constituțională cu excepția de neconstituționalitate a
dispozițiilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de
Societatea Comercială ăTina Trans Expres” — S.R.L. din
Constanța într-o cauză civilă având ca obiect judecarea unei
plângeri contravenționale.
Prin Încheierea din 20 martie 2009, pronunțată în Dosarul
nr. 8.889/180/2008, Judecătoria Bacău a sesizat Curtea
Constituțională cu excepția de neconstituționalitate a
dispozițiilor art. 9 alin. (1) lit. m) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de
Societatea Comercială ăElvatrans Spedition” — S.R.L. din
Rădăuți într-o cauză civilă având ca obiect judecarea unei
plângeri contravenționale.
Prin Încheierea din 22 mai 2009, pronunțată în Dosarul
nr. 2.992/229/2008, Tribunalul Ialomița — Secția civilă a
sesizat Curtea Constituțională cu excepția de
neconstituționalitate a dispozițiilor art. 9 alin. (1) din
Ordonanța Guvernului nr. 37/2007 privind stabilirea cadrului
de aplicare a regulilor privind perioadele de conducere,
pauzele și perioadele de odihnă ale conducătorilor auto și
utilizarea aparatelor de înregistrare a activității acestora,
excepție ridicată de Societatea Comercială ăVaidacom” —
S.R.L. din Sângeorgiu de Mureș într-o cauză civilă având ca
obiect judecarea unei plângeri contravenționale.
În motivarea excepției de neconstituționalitate autorii
acesteia susțin, în esență, că dispozițiile de lege criticate sunt
neconstituționale,
deoarece
instituie
răspunderea
contravențională a unei persoane juridice pentru contravențiile
comise de salariații acesteia, fără a se putea reține vinovăția
persoanei juridice în săvârșirea faptei contravenționale. Arată
că, prin consecințele sale, reglementarea atacată aduce
atingere desfășurării activității normale a persoanei juridice și
patrimoniului acesteia.
Judecătoria Fetești, Judecătoria Bacău și Tribunalul
Ialomița — Secția civilă apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată, invocând în acest sens jurisprudența Curții
Constituționale în materie.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum este
menționat în încheierile de sesizare, îl constituie dispozițiile
art. 9 alin. (1) din Ordonanța Guvernului nr. 37/2007 privind
stabilirea cadrului de aplicare a regulilor privind perioadele de
conducere, pauzele și perioadele de odihnă ale conducătorilor
auto și utilizarea aparatelor de înregistrare a activității acestora,
publicată în Monitorul Oficial al României, Partea I, nr. 565 din
16 august 2007, cu următorul conținut: ă(1) Contravențiile
prevăzute la art. 8 se sancționează după cum urmează:
a) cele de la pct. 1, 3, 8, 49, 50 și 60, cu amendă de la 9.000 lei
la 10.000 lei, aplicabilă întreprinderii/operatorului de transport
rutier;
b) cele de la pct. 2 și 9, cu amendă de la 9.000 lei la 10.000 lei,
aplicabilă atelierului care a montat tahograful, tahograful digital
sau dispozitivul ilegal;
c) cele de la pct. 4, 53 și 57, cu amendă de la 4.500 lei la
5.000 lei, aplicabilă întreprinderii/operatorului de transport rutier;
d) cele de la pct. 10, 11 și 15, cu amendă de la 4.500 lei la
5.000 lei, aplicabilă întreprinderii/operatorului de transport rutier
sau conducătorului auto, după caz;
e) cea de la pct. 7, cu amendă de la 4.500 lei la 5.000 lei,
aplicabilă atelierului care a calibrat tahograful sau tahograful
digital;
f) cele de la pct. 5, 6, 12, 13 și 61, cu amendă de la 3.500 lei
la 4.000 lei, aplicabilă întreprinderii/operatorului de transport
rutier;
g) cele de la pct. 14 și 16, cu amendă de la 3.500 lei la 4.000 lei,
aplicabilă conducătorului auto;
h) cele de la pct. 51, 52, 58 și 59, cu amendă de la 3.000 lei
la 3.500 lei, aplicabilă întreprinderii/operatorului de transport
rutier;
i) cele de la pct. 54, 55 și 56, cu amendă de la 2.000 lei la
2.500 lei, aplicabilă întreprinderii/operatorului de transport rutier;
j) cele de la pct. 30, 35, 41 și 46, cu amendă de la 3.000 lei
la 5.000 lei, aplicabilă întreprinderii/operatorului de transport
rutier;
k) cele de la pct. 29, 34, 40 și 45, cu amendă de la 2.500 lei
la 3.000 lei, aplicabilă întreprinderii/operatorului de transport
rutier;
l) cele de la pct. 28, 33, 39 și 44, cu amendă de la 2.000 lei
la 2.500 lei, aplicabilă întreprinderii/operatorului de transport
rutier;
m) cele de la pct. 27, 32, 38 și 43, cu amendă de la 1.500 lei
la 2.000 lei, aplicabilă întreprinderii/operatorului de transport
rutier;
n) cele de la pct. 26, 31, 36, 37, 42, 47 și 48, cu amendă de
la 1.000 lei la 1.500 lei, aplicabilă întreprinderii/operatorului de
transport rutier;
o) cele de la pct. 17, 18, 19, 20, 21, 22, 23, 24 și 25, cu
amendă de la 1.000 lei la 1.500 lei, aplicabilă conducătorului
auto.”
Ulterior sesizării Curții Constituționale, prin Ordonanța
Guvernului nr. 21/2009 pentru modificarea și completarea
Ordonanței Guvernului nr. 37/2007 privind stabilirea cadrului de
aplicare a regulilor privind perioadele de conducere, pauzele și
perioadele de odihnă ale conducătorilor auto și utilizarea
aparatelor de înregistrare a activității acestora, publicată în
Monitorul Oficial al României, Partea I, nr. 599 din 31 august
2009, textul de lege criticat a fost modificat, fără a se schimba
soluția legislativă criticată de autorul excepției de

MONITORUL OFICIAL AL ROMÂNIEI, PARTEA I, Nr. 874/15.XII.2009
neconstituționalitate, iar dispozițiile art. 9 alin. (1) lit. m) au
devenit cele ale art. 9 alin. (1) lit. c).
Textul de lege criticat are în prezent următorul conținut:
ă(1) Contravențiile prevăzute la art. 8 se sancționează după
cum urmează:
a) cele de la alin. (1) pct. 12, 14, 17, 21, 33 și 34, cu amendă
de la 10.000 lei la 20.000 lei, aplicabilă întreprinderii/operatorului
de transport rutier;
b) cele de la alin. (1) pct. 15, 16 și 36, cu amendă de la
10.000 lei la 20.000 lei, aplicabilă întreprinderii/operatorului de
transport rutier sau conducătorului auto, după caz;
c) cele de la alin. (1) pct. 1—10, cu amendă de la 6.000 lei
la 10.000 lei, aplicabilă întreprinderii/operatorului de transport
rutier;
d) cele de la alin. (1) pct. 11, 30, 31, 32 și 37, cu amendă de
la 4.000 lei la 8.000 lei, aplicabilă întreprinderii/operatorului de
transport rutier;
e) cele de la alin. (1) pct. 18—20, 22—29 și 38, cu amendă
de la 4.000 lei la 8.000 lei, aplicabilă conducătorului auto;
f) cea de la alin. (1) pct. 13, cu amendă de la 10.000 lei la
20.000 lei, aplicabilă atelierului autorizat sau operatorului
economic care a montat sau a calibrat incorect tahograful;
g) cea de la alin. (1) pct. 35, cu amendă de la 10.000 lei la
20.000 lei, aplicabilă operatorului economic sau conducătorului
auto care a montat dispozitivele ilegale;
h) cele de la alin. (2) pct. 1—10, cu amendă de la 4.000 lei
la 8.000 lei, aplicabilă întreprinderii/operatorului de transport
rutier;
i) cele de la alin. (2) pct. 11 și 16, cu amendă de la 3.000 lei
la 6.000 lei, aplicabilă întreprinderii/operatorului de transport
rutier;
j) cele de la alin. (2) pct. 12—15 și 17, cu amendă de la 3.000 lei
la 6.000 lei, aplicabilă conducătorului auto;
k) cele de la alin. (3) pct. 1—10, cu amendă de la 3.000 lei
la 6.000 lei, aplicabilă întreprinderii/operatorului de transport
rutier;
l) cele de la alin. (3) pct. 11 și 12, cu amendă de la 2.000 lei
la 4.000 lei, aplicabilă întreprinderii/operatorului de transport
rutier;
m) cele de la alin. (3) pct. 13—19, cu amendă de la 2.000 lei
la 4.000 lei, aplicabilă conducătorului auto.”
Autorii excepției de neconstituționalitate consideră că aceste
dispoziții contravin prevederilor constituționale cuprinse în
art. 16 alin. (1) privind egalitatea în fața legii, art. 20 referitoare
la tratatele internaționale privind drepturile omului, art. 23

7

alin. (12) privind principiul legalității pedepsei, art. 24 privind
dreptul la apărare, art. 45 privind libertatea economică și în
dispozițiile art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
că dispozițiile de lege criticate au mai fost supuse controlului
Curții Constituționale prin raportare la critici similare. Astfel, cu
prilejul pronunțării Deciziei nr. 547/2008, publicată în Monitorul
Oficial al României, Partea I, nr. 430 din 9 iunie 2008, Curtea a
constatat — cu privire la pretinsa încălcare a dispozițiilor art. 23
alin. (12) din Constituție — că această critică este neîntemeiată,
deoarece textul Legii fundamentale instituie principiul legalității
pedepsei, făcând referire în principal la sancțiunile penale, iar
în ceea ce privește sancțiunile contravenționale, cu referire la
răspunderea contravențională, sunt aplicabile garanțiile
procesual civile, iar nu cele penale, aspect ce rezultă din
prevederile art. 47 din Ordonanța Guvernului nr. 2/2001 privind
regimul juridic al contravențiilor, conform cărora dispozițiile
acestei ordonanțe se completează cu cele ale Codului de
procedură civilă.
Prin aceeași decizie, Curtea a constatat că este neîntemeiată
critica de neconstituționalitate privind încălcarea prevederilor
art. 45 din Constituție, potrivit cărora accesul liber al persoanei
la o activitate economică, libera inițiativă și exercitarea acestora
sunt garantate în condițiile legii. Întreprinderea sau operatorul
de transport rutier în activitatea căreia/căruia s-a constatat
săvârșirea unei contravenții nu poate invoca principiul libertății
economice, câtă vreme aceasta/acesta nu a respectat
prevederile legale.
Prin Decizia nr. 683/2007, publicată în Monitorul Oficial al
României, Partea I, nr. 712 din 22 octombrie 2007, Curtea a
constatat că obligarea întreprinderii sau operatorului de
transport la plata amenzii pentru o faptă săvârșită de către
conducătorul auto este o soluție legislativă justificată prin
raportul de prepușenie existent între întreprinderea sau
operatorul de transport rutier și conducătorul auto, angajat al
acesteia/acestuia, raport în virtutea căruia comitentul are
obligația de a impune conducătorului auto utilizarea
instrumentarului și a documentelor prevăzute de lege. Totodată,
întrucât răspunderea comitentului este o răspundere pentru
fapta altuia, acesta are la dispoziție o acțiune în regres împotriva
prepusului.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 9 alin. (1) din Ordonanța Guvernului nr. 37/2007 privind
stabilirea cadrului de aplicare a regulilor privind perioadele de conducere, pauzele și perioadele de odihnă ale conducătorilor auto
și utilizarea aparatelor de înregistrare a activității acestora, excepție ridicată de Societatea Comercială ăTina Trans Expres” —
S.R.L. din Constanța în Dosarul nr. 673/229/2009 al Judecătoriei Fetești, de Societatea Comercială ăElvatrans Spedition” — S.R.L.
din Rădăuți în Dosarul nr. 8.889/180/2008 al Judecătoriei Bacău și de Societatea Comercială ăVaidacom” — S.R.L. din Sângeorgiu
de Mureș în Dosarul nr. 2.992/229/2008 al Tribunalului Ialomița — Secția civilă.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Ioana Marilena Chiorean

8

MONITORUL OFICIAL AL ROMÂNIEI, PARTEA I, Nr. 874/15.XII.2009
CURTEA CONSTITUȚIONALĂ

D E C I Z I A Nr. 1.360
din 27 octombrie 2009

referitoare la excepția de neconstituționalitate a dispozițiilor art. 52 din Legea concurenței
nr. 21/1996
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Ion Predescu
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 52 din Legea concurenței nr. 21/1996, excepție
ridicată de Societatea Comercială SPAR — S.R.L. Arad în
Dosarul nr. 9.586/55/2008 al Tribunalului Arad — Secția de
contencios administrativ și fiscal, litigii de muncă și asigurări
sociale.
La apelul nominal răspunde Consiliul Concurenței, prin
consilier juridic, lipsind autorul excepției, față de care procedura
de citare a fost legal îndeplinită.
Reprezentantul Consiliului Concurenței consideră că
excepția este neîntemeiată, apreciind că textul constituțional
invocat nu este aplicabil persoanelor juridice și că acesta se
referă la materia penală, și nu la cea contravențională. Se mai
susține că individualizarea sancțiunilor prin metode clare
determină un grad ridicat de predictibilitate a consecințelor
săvârșirii unor fapte de încălcare a legii în domeniul concurenței.
Reprezentantul Ministerului Public pune concluzii de
respingere ca neîntemeiată a excepției ridicate, arătând că textul
constituțional invocat nu se referă la sancțiunile administrative.
C U R T E A,

având în vedere actele și lucrările dosarului, constată
următoarele:
Prin Încheierea din 2 aprilie 2009, pronunțată în Dosarul
nr. 9.586/55/2008, Tribunalul Arad — Secția de contencios
administrativ și fiscal, litigii de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor art. 52 din Legea
concurenței nr. 21/1996, excepție ridicată de Societatea
Comercială SPAR — S.R.L. Arad într-o cauză având ca obiect
soluționarea recursului formulat împotriva unei sentințe prin care
a fost respinsă plângerea sa contravențională.
În motivarea excepției de neconstituționalitate se arată
că textul legal criticat este neconstituțional, întrucât lasă la
aprecierea Consiliului Concurenței posibilitatea de a stabili prin
instrucțiuni o limită minimă a amenzii contravenționale în cazul
încălcării prevederilor art. 50 și art. 51 din Legea nr. 21/1996. În
acest fel se limitează dreptul organului constatator de a aprecia
gradul de pericol social al fiecărei fapte și de a individualiza în
mod corect sancțiunea aplicată. Se mai susține că sunt
nesocotite cerințele de previzibilitate a legii, întrucât art. 52
conferă unui organ atribuția de a stabili alte sancțiuni decât cele
prevăzute de lege.

Tribunalul Arad — Secția de contencios administrativ și
fiscal, litigii de muncă și asigurări sociale apreciază că
excepția de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 52 din Legea concurenței nr. 21/1996, republicată
în Monitorul Oficial al României, Partea I, nr. 742 din 16 august
2005, care au următorul cuprins:
— Art. 52: ăIndividualizarea sancțiunii în cazul săvârșirii
vreuneia dintre contravențiile prevăzute la art. 50 și 51 se face
ținând seama de gravitatea și durata faptei și a consecințelor
sale asupra concurenței. Sancțiunile vor fi gradate pe tranșe,
prin instrucțiuni adoptate de către Consiliul Concurenței.”
Autorul excepției susține că dispozițiile legale criticate încalcă
prevederile constituționale ale art. 23 alin. (12) privind legalitatea
incriminării.
Examinând excepția de neconstituționalitate ridicată, Curtea
reține următoarele:
I. Autorul excepției a fost sancționat contravențional de către
Consiliul Concurenței pentru încălcarea art. 50 lit. c) din Legea
nr. 21/1996, și anume pentru furnizarea de informații inexacte
sau incomplete ori de documente incomplete sau nefurnizarea
informațiilor și documentelor solicitate cu suma de 256.229,8
RON, reprezentând 0,2% din cifra sa de afaceri. Acesta invocă
în susținerea excepției prevederile art. 23 alin. (12) din
Constituție, text ce vizează materia penală — ăNicio pedeapsă
nu poate fi stabilită sau aplicată decât în condițiile și în temeiul
legii”. Curtea constată că, în pofida faptului că prezenta cauză
are ca obiect o plângere contravențională, textul constituțional
invocat este pertinent pentru soluționarea acesteia. Astfel,
Curtea Constituțională, prin Decizia nr. 183 din 8 mai 2003,
invocând hotărârea pronunțată de Curtea Europeană a
Drepturilor Omului în Cauza Öztürk împotriva Germaniei, 1994,
a statuat că, în scopul aplicării prevederilor art. 6 al Convenției
pentru apărarea drepturilor omului și a libertăților fundamentale
[acuzație ăîn materie penală”], trebuie avute în vedere trei criterii:
1. caracterizarea faptei în dreptul național; 2. natura faptei;

MONITORUL OFICIAL AL ROMÂNIEI, PARTEA I, Nr. 874/15.XII.2009
3. natura și gradul de gravitate ale sancțiunii care ar putea fi
aplicată persoanei în cauză. Se reține deci că modul de definire
a faptelor prin dreptul intern are o valoare relativă, esențială fiind
natura faptei și a sancțiunii. În consecință, Curtea constată că
gravitatea sancțiunii impuse prin procesul-verbal de constatare
și sancționare determină aplicabilitatea prevederilor art. 23
alin. (12) din Constituție.
Cu referire la faptul că art. 23 din Constituție nu ar fi aplicabil
decât exclusiv persoanelor fizice, Curtea constată că alineatul
12 al acestui text constituțional se referă la legalitatea
incriminării, principiu aplicabil atât cu privire la persoanele fizice,
cât și la cele juridice. Acceptând teza potrivit căreia principiul
nulla poena sine lege se aplică numai persoanelor fizice, s-ar
ajunge la situația ca persoanele juridice să poată fi sancționate
penal în lipsa unui text legal incriminator, ceea ce este
inadmisibil. În consecință, Curtea nu poate reține că textul
constituțional al art. 23 alin. (12) vizează exclusiv persoanele fizice.
II. În ceea ce privește susținerile autorului excepției, Curtea
constată că acestea sunt neîntemeiate. Faptul că textul legal
criticat instituie în sarcina Consiliului Concurenței competența
de a adopta instrucțiuni prin care, în funcție de gravitatea și
durata faptei, se determină in concreto nivelul cuantumului
amenzilor contravenționale nu încalcă textul constituțional
invocat. Legiuitorul a apreciat că, dat fiind cuantumurile mari ale
amenzilor prevăzute de lege (amenzi de până la 1% și 10% din

9

cifra de afaceri în cazul încălcării art. 50, respectiv art. 51 din
lege), instrucțiunile aprobate de Consiliul Concurenței vor stabili
criterii și niveluri obiective ale valorii sancțiunilor ce pot fi
aplicate.
A prevedea în sarcina unui inspector de concurență stabilirea
cuantumului unei sancțiuni contravenționale de până la 1% sau
10%, după caz, din cifra de afaceri a unui agent economic
înseamnă a lăsa loc la arbitrariu și subiectivism; prin urmare,
măsura legală contestată, în sine, constituie o garanție în sensul
că nivelul sancțiunilor aplicate țin cont de anumite criterii
obiective și raționale. Norma juridică contestată este clară,
previzibilă și accesibilă, însă nemulțumirea autorului excepției,
în realitate, nu vizează textul criticat, ci mai degrabă contestă
realitatea, obiectivitatea criteriilor și cuantumurile amenzilor
stabilite în instrucțiuni.
Stabilirea unor sancțiuni contravenționale disproporționate în
raport cu fapta săvârșită prin instrucțiunile Consiliului
Concurenței reprezintă o altă chestiune, care excedează
competenței Curții Constituționale, actul administrativ în cauză
putând fi însă contestat în fața instanțelor de contencios
administrativ.
În final, Curtea reține că ridicarea la rang de lege a gradării
pe tranșe a sancțiunilor cuprinse în instrucțiuni este o problemă
de oportunitate legislativă, și nu o chestiune de constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 52 din Legea concurenței nr. 21/1996, excepție ridicată de
Societatea Comercială SPAR — S.R.L. Arad în Dosarul nr. 9.586/55/2008 al Tribunalului Arad — Secția de contencios administrativ
și fiscal, litigii de muncă și asigurări sociale.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.385
din 29 octombrie 2009

referitoare la excepția de neconstituționalitate a prevederilor art. 149 și 1551
din Codul de procedură civilă și ale Ordonanței de urgență a Guvernului nr. 137/2008
pentru prorogarea unor termene
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Simona Ricu
Maria Bratu

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 149 și 1551 din Codul de procedură civilă și
ale Ordonanței de urgență a Guvernului nr. 137/2008 pentru
prorogarea unor termene, excepție ridicată de Cabinetul

10

MONITORUL OFICIAL AL ROMÂNIEI, PARTEA I, Nr. 874/15.XII.2009

individual de avocatură ăIordache Ionel” în Dosarul
n r. 3.782/30/2008 al Curții de Apel Timișoara — Secția
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 aprilie 2009, pronunțată în Dosarul
nr. 3.782/30/2008, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 149 și 1551 din Codul de procedură civilă și
ale Ordonanței de urgență a Guvernului nr. 137/2008 pentru
prorogarea unor termene, excepție ridicată de Cabinetul
individual de avocatură ăIordache Ionel”.
În motivarea excepției de neconstituționalitate autorul
acesteia susține, în esență, că prevederile de lege criticate
contravin art. 16, 21, 52, 53, 73, 82, 108, 115, 124, 126 și 148
din Constituție, deoarece, în ceea ce privește reglementarea
criticată din Codul de procedură civilă, aceasta este restrictivă și
îngrădește accesul liber la justiție, iar în ceea ce privește
reglementarea cuprinsă în ordonanța de urgență a Guvernului,
aceasta depășește limitele în care Guvernul putea să dispună
pe această cale.
Curtea de Apel Timișoara — Secția contencios
administrativ și fiscal apreciază că excepția este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 149 din Codul de procedură civilă și art. 1551
din același cod, astfel cum a fost modificat prin Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, publicată în Monitorul Oficial al
României, Partea I, nr. 609 din 14 iulie 2005, precum și
prevederile Ordonanței de urgență a Guvernului nr. 137/2008
pentru prorogarea unor termene, publicată în Monitorul Oficial al
României, Partea I, nr. 745 din 4 noiembrie 2008, aprobată prin
Legea nr. 100/2009, publicată în Monitorul Oficial al României,
Partea I, nr. 251 din 15 aprilie 2009.

Aceste prevederi de lege au următorul conținut:
— Art. 149 din Codul de procedură civilă: ăInstanța va
încuviința stenografierea dezbaterilor, în total sau în parte, la
cererea părții.
În acest caz se vor aplica dispozițiile privitoare la experți.”;
— Art. 1551 din Codul de procedură civilă: ăCând constată
că desfășurarea normală a procesului este împiedicată din vina
părții reclamante, prin neîndeplinirea obligațiilor prevăzute de
lege ori stabilite în cursul judecății, instanța poate suspenda
judecata, arătând în încheiere care anume obligații nu au fost
respectate. Dispozițiile art. 1083 sunt aplicabile.
La cererea părții, judecata va fi reluată dacă obligațiile la care
se referă alin. 1 au fost îndeplinite și, potrivit legii, aceasta poate
continua. Dispozițiile art. 155 alin. 2 se aplică în mod
corespunzător.”;
— Ordonanța de urgență a Guvernului nr. 137/2008:
ă— Art. 1. — Termenul prevăzut la art. III din titlul XVI al Legii
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 653 din 22 iulie 2005, cu modificările
și completările ulterioare, de la care se aplică dispozițiile art. 13
din Legea nr. 304/2004 privind organizarea judiciară,
republicată, cu modificările și completările ulterioare, referitoare
la înregistrarea ședințelor de judecată, se prorogă la data de
1 ianuarie 2010.
— Art. 2. — Termenul prevăzut la art. 136 din Legea
nr. 304/2004 privind organizarea judiciară, republicată în
Monitorul Oficial al României, Partea I, nr. 827 din 13 septembrie
2005, cu modificările și completările ulterioare, se prorogă la
data de 1 ianuarie 2010.”
Textele constituționale considerate a fi încălcate sunt cele
ale art. 16 referitor la egalitatea în drepturi, art. 21 privind
accesul liber la justiție, art. 52 referitor la dreptul persoanei
vătămate de o autoritate publică, art. 53 privind restrângerea
exercițiului unor drepturi sau al unor libertăți, art. 82 privind
validarea mandatului și depunerea jurământului de Președintele
României, art. 108 referitor la actele Guvernului, art. 115 privind
delegarea legislativă și art. 124 privind înfăptuirea justiției.
Examinând excepția de neconstituționalitate, Curtea
constată că, asupra constituționalității prevederilor de lege
criticate în prezenta cauză, Curtea s-a mai pronunțat într-o
cauză cu o motivare similară.
În această decizie, Curtea a reținut că prevederile art. 149 și
1551 din Codul de procedură civilă reprezintă norme de
procedură, iar, potrivit art. 126 alin. (2) din Constituție, legiuitorul
are deplina libertate de a stabili competența instanțelor
judecătorești și procedura de judecată, evident, cu respectarea
principiilor și prevederilor Legii fundamentale. Așadar, cele două
texte de lege instituie suficiente garanții pentru asigurarea
accesului liber la justiție, și anume: încheierea de suspendare
trebuie să prevadă care anume obligații nu au fost respectate;
împotriva încheierii pronunțate de instanță partea nemulțumită
are deschisă calea apelului, potrivit art. 282 alin. 2 din Codul de
procedură civilă; la cererea părții, judecata va fi reluată dacă
obligațiile respective au fost îndeplinite.
În ceea ce privește critica de neconstituționalitate a
Ordonanței de urgență a Guvernului nr. 137/2008, Curtea a
reținut că această ordonanță prorogă unele termene în vederea
unei bune administrări a justiției ca serviciu public, ținând
seama, așa cum rezultă din motivarea acestei ordonanțe, de
gravele consecințe de ordin procedural care ar putea apărea în
activitatea de judecată din cauza inexistenței suportului tehnic
necesar și care ar putea fi invocate în cadrul proceselor pe rolul
instanțelor de judecată.
Considerentele și soluția deciziei menționate sunt valabile și
în cauza de față, întrucât nu au intervenit elemente noi de natură
a determina o reconsiderare a jurisprudenței Curții.

MONITORUL OFICIAL AL ROMÂNIEI, PARTEA I, Nr. 874/15.XII.2009

11

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 149 și 1551 din Codul de procedură civilă și ale Ordonanței
de urgență a Guvernului nr. 137/2008 pentru prorogarea unor termene, excepție ridicată de Cabinetul individual de avocatură
ăIordache Ionel” în Dosarul nr. 3.782/30/2008 al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 29 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.468
din 10 noiembrie 2009

referitoare la excepția de neconstituționalitate a dispozițiilor art. 1 lit. a) din Legea nr. 12/1990
privind protejarea populației împotriva unor activități comerciale ilicite, precum și ale art. 16 și 17
din Ordonanța Guvernului nr. 2/2001 privind regimul juridic al contravențiilor
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 lit. a) din Legea nr. 12/1990 privind
protejarea populației împotriva unor activități comerciale ilicite,
precum și ale art. 16 și 17 din Ordonanța Guvernului nr. 2/2001
privind regimul juridic al contravențiilor, excepție invocată de
Societatea Comercială ăFabricarom” — S.R.L. în Dosarul
nr. 11.423/325/2008 al Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul Ministerului Public, care pune concluzii de respingere
a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 24 martie 2009, pronunțată în Dosarul
nr. 11.423/325/2008, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 1 lit. a) din Legea nr. 12/1990 privind
protejarea populației împotriva unor activități comerciale
ilicite, precum și ale art. 16 și 17 din Ordonanța Guvernului
nr. 2/2001 privind regimul juridic al contravențiilor, excepție
invocată de Societatea Comercială ăFabricarom” — S.R.L.

În motivarea excepției de neconstituționalitate se susține,
în esență, că dispozițiile legale criticate sunt neconstituționale
ăîn măsura în care nu sancționează cu nulitatea absolută
procesul-verbal de constatare și sancționare a contravenției
prevăzute de art. 1 lit. a) din Legea nr. 12/1990 care nu conține
mențiunea expresă a actului normativ ale cărui condiții nu au
fost îndeplinite cu ocazia efectuării actelor și faptelor de comerț
de natura celor prevăzute în Codul Comercial sau în alte legi”.
Faptul că nu este prevăzută această sancțiune are drept
consecință, în opinia autorului excepției, încurajarea agentului
constatator să comită abuzuri, fiind astfel încălcat dreptul la
apărare al persoanei contraveniente. Se încalcă și principiul
egalității de arme, deoarece procesul-verbal de contravenție se
bucură de prezumția de legalitate, impunându-se ca agentul
constatator să insereze în procesul-verbal toate elementele
necesare pentru ca instanța de judecată să verifice concret
starea de fapt.
Judecătoria Timișoara apreciază că excepția de
neconstituționalitate este neîntemeiată, arătând că dispozițiile
criticate nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

12

MONITORUL OFICIAL AL ROMÂNIEI, PARTEA I, Nr. 874/15.XII.2009

concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Dispozițiile art. 1 lit. a) din Legea nr. 12/1990 privind
protejarea populației împotriva unor activități comerciale ilicite,
republicată în Monitorul Oficial al României, Partea I, nr. 291 din
5 mai 2009, au următorul cuprins: ăConstituie activități
comerciale ilicite și atrag răspunderea contravențională sau
penală, după caz, față de cei care le-au săvârșit, următoarele
fapte:
a) efectuarea de acte sau fapte de comerț de natura celor
prevăzute în Codul comercial sau în alte legi, fără îndeplinirea
condițiilor stabilite prin lege;”.
Textele criticate din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, cu modificările
și completările ulterioare, au următorul cuprins:
— Art. 16: ă(1) Procesul-verbal de constatare a contravenției
va cuprinde în mod obligatoriu: data și locul unde este încheiat;
numele, prenumele, calitatea și instituția din care face parte
agentul constatator; datele personale din actul de identitate,
inclusiv codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.
(11) În cazul contravenienților cetățeni străini, persoane fără
cetățenie sau cetățeni români cu domiciliul în străinătate, în
procesul-verbal vor fi cuprinse și următoarele date: seria și
numărul pașaportului ori ale altui document de trecere a
frontierei de stat, data eliberării acestuia și statul emitent.
(2)—(4) Abrogate.
(5) În cazul în care contravenientul este minor procesulverbal va cuprinde și numele, prenumele și domiciliul părinților
sau ale altor reprezentanți ori ocrotitori legali ai acestuia.

(6) În situația în care contravenientul este persoană juridică
în procesul-verbal se vor face mențiuni cu privire la denumirea,
sediul, numărul de înmatriculare în registrul comerțului și codul
fiscal ale acesteia, precum și datele de identificare a persoanei
care o reprezintă.
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 17: ăLipsa mențiunilor privind numele, prenumele și
calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”
În susținerea excepției se invocă dispozițiile constituționale
ale art. 21 alin. (3) privind dreptul la un proces echitabil, ale
art. 23 alin. (11) referitoare la prezumția de nevinovăție și ale
art. 24 privind dreptul la apărare.
Examinând excepția de neconstituționalitate astfel cum a fost
formulată, Curtea constată că ceea ce se solicită, în realitate, în
motivarea acesteia, este completarea textelor de lege criticate,
în sensul reglementării sancțiunii nulității absolute a procesuluiverbal de constatare și sancționare a contravenției prevăzute de
art. 1 lit. a) din Legea nr. 12/1990 care nu conține mențiunea
expresă a actului normativ ale cărui condiții nu au fost îndeplinite
de comerciant.
Astfel de critici nu intră în competența Curții Constituționale,
care, potrivit art. 2 alin. (3) din Legea nr. 47/1992, ăse pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”.
Pe de altă parte, este de reținut și faptul că, potrivit
dispozițiilor art. 31 din Ordonanța Guvernului nr. 2/2001,
împotriva procesului-verbal de constatare a contravenției și de
aplicare a sancțiunii se poate face plângere în termen de 15 zile
de la data înmânării sau comunicării acestuia, care se judecă
de instanța judecătorească, cadru în care contravenientul își
poate angaja apărător și poate face toate apărările pe care le
consideră necesare. De asemenea, conform art. 34 alin. (1) din
aceeași ordonanță a Guvernului, în cadrul procesului instanța
ăadministrează orice alte probe prevăzute de lege, necesare în
vederea verificării legalității și temeiniciei procesului-verbal”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 lit. a) din Legea nr. 12/1990 privind protejarea populației
împotriva unor activități comerciale ilicite, precum și ale art. 16 și 17 din Ordonanța Guvernului nr. 2/2001 privind regimul juridic al
contravențiilor, excepție invocată de Societatea Comercială ăFabricarom” — S.R.L. în Dosarul nr. 11.423/325/2008 al Judecătoriei
Timișoara.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 874/15.XII.2009

13

CURTEA CONSTITUȚIONALĂ

D E C I Z I A Nr. 1.563
din 19 noiembrie 2009

referitoare la excepția de neconstituționalitate a dispozițiilor art. 901 din Legea nr. 567/2004
privind statutul personalului auxiliar de specialitate al instanțelor judecătorești și al parchetelor
de pe lângă acestea
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 901 din Legea nr. 567/2004 privind statutul
personalului auxiliar de specialitate al instanțelor judecătorești și
al parchetelor de pe lângă acestea, excepție ridicată de Ileana
Vasilache în Dosarul nr. 1.583/110/2008 al Tribunalului Bacău —
Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că textul de lege criticat nu contravine principiului
constituțional al egalității în drepturi, întrucât categoriile de
persoane la care face referire autorul excepției se găsesc în
situații diferite, ceea ce justifică instituirea unui tratament juridic
diferit.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2008, pronunțată în Dosarul
nr. 1.583/110/2008, Tribunalul Bacău — Secția civilă a sesizat
Curtea Constituțională cu excepția de neconstituționalitate
a dispozițiilor art. 901 din Legea nr. 567/2004 privind statutul
personalului auxiliar de specialitate al instanțelor
judecătorești și al parchetelor de pe lângă acestea. Excepția
a fost ridicată de Ileana Vasilache cu prilejul soluționării unei
cauze civile având ca obiect drepturi bănești.
În motivarea excepției de neconstituționalitate autorul
acesteia susține, în esență, că prevederile art. 901 din Legea
nr. 567/2004 sunt discriminatorii, întrucât, fără nicio justificare
rezonabilă și obiectivă, exclud de la beneficiul acordării pensiei
de serviciu personalul conex al instanțelor judecătorești și al
parchetelor.
Tribunalul Bacău — Secția civilă consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 901 din Legea nr. 567/2004 privind statutul
personalului auxiliar de specialitate al instanțelor judecătorești și
al parchetelor de pe lângă acestea, publicată în Monitorul Oficial
al României, Partea I, nr. 1.197 din 14 decembrie 2004, dispoziții
ce au fost introduse prin art. III pct. 4 din Ordonanța de urgență
a Guvernului nr. 100/2007 pentru modificarea și completarea
unor acte normative în domeniul justiției, publicată în Monitorul
Oficial al României, Partea I, nr. 684 din 8 octombrie 2007 și
aprobată cu modificări și completări prin Legea nr. 97/2008,
publicată în Monitorul Oficial al României, Partea I, nr. 294 din
15 aprilie 2008.
Textul de lege criticat are următoarea redactare:
Art. 901: ăPrevederile prezentei legi se aplică în mod
corespunzător și personalului conex al instanțelor judecătorești
și al parchetelor de pe lângă acestea, cu excepția dispozițiilor
art. 68, 682, 683 și 684.”
Autorul excepției consideră că acest text de lege este contrar
dispozițiilor art. 16 alin. (1) din Constituție referitor la egalitatea
cetățenilor în fața legii și a autorităților publice și art. 14 din
Convenția pentru apărarea drepturilor omului și a libertăților
fundamentale referitor la interzicerea discriminării în exercitarea
drepturilor și libertăților fundamentale.
Examinând excepția de neconstituționalitate, Curtea
constată că, în esență, critica autorului excepției vizează
dispozițiile de lege prin care personalul conex al instanțelor de
judecată și al parchetelor este exclus de la beneficiul acordării
pensiei de serviciu și a altor drepturi specifice care sunt
prevăzute pentru personalul auxiliar din justiție. În acest sens,
arată că personalul conex se află într-o situație analogă,
comparabilă cu cea a pesonalului conex, cuvenindu-se
acordarea acelorași drepturi pentru ambele categorii de
personal.
Față de aceste susțineri, Curtea constată că Legea
nr. 567/2004 reglementează, în ansamblul său, statutul
personalului auxiliar de specialitate al instanțelor judecătorești și
al parchetelor de pe lângă acestea, acesta fiind format, potrivit
art. 3 alin. (1) din lege, din grefieri, grefieri statisticieni, grefieri
documentariști, grefieri arhivari, grefieri registratori și specialiști
IT. Conex personalului auxiliar, dar constituind o categorie de
personal distinctă, prin natura funcțiilor deținute, este personalul
prevăzut la alin. (3) al aceluiași articol, format din agent
procedural, aprod și șofer.
Această distincție între cele două categorii de personal este
păstrată în toată reglementarea actului normativ, care, în
principal, stabilește elementele statutului personalului auxiliar
de specialitate, făcând referire la personalul conex în mod
separat, în cadrul cap. VIII ăDispoziții tranzitorii și finale”, prin

14

MONITORUL OFICIAL AL ROMÂNIEI, PARTEA I, Nr. 874/15.XII.2009

trimitere la dispozițiile aplicabile personalului auxiliar, mai puțin
în ceea ce privește anumite drepturi specifice.
Având în vedere aceste aspecte, Curtea apreciază că
diferența de tratament juridic generată de textul de lege criticat
nu poate fi privită ca aducând atingere principiului constituțional
al egalității în drepturi și nici prevederilor art. 14 din Convenția

pentru apărarea drepturilor omului și a libertăților fundamentale,
întrucât aceste prevederi au în vedere existența unor situații
comparabile, analoage. Or, în speță, natura diferită a funcțiilor
îndeplinite de diferitele categorii de personal le plasează pe
acestea în situații deosebite, aspect subliniat prin însuși modul
prin care legiuitorul a ales să reglementeze statutul acestora.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 901 din Legea nr. 567/2004 privind statutul personalului
auxiliar de specialitate al instanțelor judecătorești și al parchetelor de pe lângă acestea, excepție ridicată de Ileana Vasilache în
Dosarul nr. 1.583/110/2008 al Tribunalului Bacău — Secția civilă.
Definitivă și general obligatorie.
Pronunțată în ședința publică din data de 19 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.576
din 19 noiembrie 2009

referitoare la excepția de neconstituționalitate a prevederilor art. 23 din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 23 din Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar
nr.18/1991 și ale Legii nr. 169/1997, excepție ridicată de Spitalul
Municipal de Urgență ăElena Beldiman” din Bârlad în Dosarul
nr. 684/264/2008 al Tribunalului Vaslui — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, ca fiind
inadmisibilă, având în vedere că autorul acesteia solicită
completarea textului de lege criticat.

C U R T E A,

având în vedere actele și lucrările dosarului, constată
următoarele:
Prin Încheierea din 5 mai 2009, pronunțată în Dosarul
nr. 684/264/2008, Tribunalul Vaslui — Secția civilă a sesizat
Curtea Constituțională cu excepția de neconstituționalitate
a prevederilor art. 23 din Legea nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997.
Excepția a fost ridicată de Spitalul Municipal de Urgență ăElena
Beldiman” din Bârlad într-o cauză având ca obiect plângere fond
funciar.
În motivarea excepției de neconstituționalitate autorul
susține că textele de lege criticate fac referire doar la unitățile de
cult și la cele de învățământ, spitalele neavând dreptul la
reconstituirea dreptului de proprietate pentru terenurile agricole
și pentru terenurile forestiere preluate în mod abuziv de stat. Din
această perspectivă, consideră că aceste din urmă instituții sunt
discriminate în raport cu cele cărora acest drept le este
recunoscut, respectiv unitățile de cult și de învățământ.
Tribunalul Vaslui — Secția civilă apreciază că excepția de
neconstituționalitate este neîntemeiată. În acest sens, arată că
dispozițiile art. 16 din Constituție se referă la ăcetățeni”,
persoane fizice, iar nu la persoane juridice, calitate pe care o
are autorul. De asemenea, apreciază că motivele de

MONITORUL OFICIAL AL ROMÂNIEI, PARTEA I, Nr. 874/15.XII.2009
neconstituționalitate privesc o omisiune legislativă, aspect care
excedează competenței Curții Constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale. Arată că principiul egalității în
drepturi prevăzut de art. 16 din Legea fundamentală garantează
egalitatea în drepturi a cetățenilor, iar nu egalitatea persoanelor
juridice, astfel cum a reținut Curtea în Decizia nr. 175/2003.
Totodată, apreciază că motivele de neconstituționalitate privesc
o omisiune legislativă, aspect care, potrivit art. 2 alin. (3) din
Legea nr. 47/1992, excedează competenței instanței de
contencios constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiect al excepției de neconstituționalitate îl constituie
prevederile art. 23 din Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997, publicată în Monitorul
Oficial al României, Partea I, nr. 8 din 12 ianuarie 2000, cu
modificările și completările ulterioare. În prezent, dispozițiile de
lege criticate au următorul conținut:

15

ă(1)Structurile reprezentative ale unităților de cult pot dobândi
în proprietate, prin reconstituire, suprafețe de teren agricol pe
care le-au avut, astfel: a) centre eparhiale, până la 100 ha;
b) protoierii, până la 50 ha; c) mânăstiri și schituri, până la 50 ha;
d) parohii și filii, până la 10 ha.
(11)Structurile reprezentative ale unităților de cult, înființate
până la data intrării în vigoare a prezentei legi, pot dobândi în
proprietate, prin constituire, suprafețe agricole în limitele
prevăzute la alin. (1), din terenurile disponibile ale consiliului
local respectiv, după aplicarea prevederilor prezentei legi.
(12) Unitățile de cult prevăzute la alin. (1), dacă au avut în
proprietate suprafețe mai mari decât cele retrocedate până la
intrarea în vigoare a prezentei legi, pot cere reconstituirea
dreptului de proprietate pentru întreaga suprafață deținută în
1945.
(2) Pentru persoanele juridice, unități de cult recunoscute de
lege, din mediul rural și din mediul urban, prevăzute la alin. (1),
sunt și rămân aplicabile, de asemenea, dispozițiile art. 3
alin. (2)—(4) din prezenta lege.
(3) Unităților de învățământ preuniversitar cu profil agricol
sau silvic, școlilor generale din mediul rural și instituțiilor publice
de ocrotire a copiilor li se restituie suprafețele de teren pe care
le-au avut în proprietate, în limita a 50 ha.
(4) Unităților de învățământ preuniversitar cu profil agricol
sau silvic, care nu au deținut în proprietate terenuri agricole, li se
atribuie, în folosință, suprafețe de teren agricol până la 50 ha,
dacă astfel de terenuri există în rezerva comisiilor locale.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi.
Examinând excepția de neconstituționalitate, Curtea
constată că autorul acesteia solicită completarea textului de lege
criticat, în sensul de a se introduce în categoria persoanelor
îndreptățite la reconstituirea dreptului de proprietate, pentru
terenurile agricole și pentru terenurile forestiere, și spitalele. O
asemenea solicitare nu intră, însă, în competența de soluționare
a Curții Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 23 din Legea nr. 1/2000 pentru
reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție ridicată de Spitalul Municipal de Urgență ăElena Beldiman” din Bârlad în
Dosarul nr. 684/264/2008 al Tribunalului Vaslui — Secția civilă.
Definitivă și general obligatorie.
Pronunțată în ședința publică din data de 19 noiembrie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Număr
de apariții
anuale

Denumirea publicației

1.

Monitorul Oficial, Partea I

2.

Monitorul Oficial, Partea I, limba maghiară

3.

Zile de
apariție/
săptămână

Valoare
(TVA 9% inclus) — lei

Greutate
medie/apariție
(grame)

12 luni

3 luni

1 lună

330

120

900

5

50

1.200

90

1

50

1.500

140

Monitorul Oficial, Partea a II-a

215

5

60

2.250

200

4.

Monitorul Oficial, Partea a III-a

600

5

15

430

40

5.

Monitorul Oficial, Partea a IV-a

7.200

5

50

1.720

160

6.

Monitorul Oficial, Partea a VI-a

400

5

25

1.600

150

7.

Monitorul Oficial, Partea a VII-a

60

1

30

540

50

8.

Colecția Legislația României

4

—

2.500

450

9.

Colecția Hotărâri ale Guvernului României

12

—

3.500

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 874/15.XII.2009 conține 16 pagini.

Prețul: 3,20 lei

&JUYDGY|435964]
ISSN 1453—4495

