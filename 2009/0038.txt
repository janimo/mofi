PARTEA I

Anul 177 (XXI) — Nr. 38

LEGI, DECRETE, HOTĂRÂRI ȘI ALTE ACTE

Miercuri, 21 ianuarie 2009

SUMAR
Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECRETE
17.

Pagina

— Decret privind conferirea Ordinului Național Steaua
României în grad de Mare Cruce ..............................

1

HOTĂRÂRI ALE GUVERNULUI ROMÂNIEI
8.

— Hotărâre privind organizarea și funcționarea
Ministerului Agriculturii, Pădurilor și Dezvoltării Rurale

2–7

9.

— Hotărâre privind organizarea și funcționarea
Ministerului Culturii, Cultelor și Patrimoniului Național ......

8–15

96. — Ordin al ministrului finanțelor publice pentru
modificarea Ordinului ministrului economiei și
finanțelor nr. 3.756/2008 privind prospectele de
emisiune ale certificatelor de trezorerie cu discont și
ale obligațiunilor de stat de tip benchmark, aferente
lunii ianuarie 2009 ......................................................

DECRETE
PREȘEDINTELE ROMÂNIEI

DECRET
privind conferirea Ordinului Național Steaua României
în grad de Mare Cruce
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 6 lit. A, ale art. 11 și ale art. 75 din Legea
nr. 29/2000 privind sistemul național de decorații al României, cu modificările și
completările ulterioare,
având în vedere propunerea ministrului culturii, cultelor și patrimoniului
național,
în semn de recunoștință și înaltă apreciere pentru dragostea și talentul cu
care a militat, de-a lungul întregii sale vieți, prin puterea cuvântului, pentru
conviețuirea oamenilor în pace și înțelegere, rămânând în sufletul tuturor românilor
ca un simbol al legăturilor dintre frații de aceeași limbă,
Președintele României d e c r e t e a z ă:
Articol unic. — Se conferă post-mortem Ordinul Național Steaua României
în grad de Mare Cruce poetului Grigore Vieru.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 ianuarie 2009.
Nr. 17.

16

2

MONITORUL OFICIAL AL ROMÂNIEI, PARTEA I, Nr. 38/21.I.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Agriculturii, Pădurilor și Dezvoltării Rurale
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, al art. 2 și al art. 19 alin. (1) din
Ordonanța de urgență a Guvernului nr. 221/2008 privind stabilirea unor măsuri de reorganizare în cadrul administrației publice centrale,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Ministerul Agriculturii, Pădurilor și Dezvoltării
Rurale este organ de specialitate al administrației publice
centrale, cu personalitate juridică, în subordinea Guvernului,
autoritate publică centrală responsabilă cu elaborarea,
reglementarea și implementarea politicilor agricole comunitare și
naționale și cu dezvoltarea, pe baze moderne, a domeniilor sale
de activitate.
(2) Sediul Ministerului Agriculturii, Pădurilor și Dezvoltării
Rurale este în municipiul București, bd. Carol I nr. 24, sectorul 3.
(3) Ministerul Agriculturii, Pădurilor și Dezvoltării Rurale
aplică Programul de guvernare, elaborează politici și adoptă
strategii sectoriale naționale în domeniile sale de activitate:
agricultură și producție alimentară, dezvoltare rurală, pescuit și
acvacultură, silvicultură, îmbunătățiri funciare, optimizarea
exploatațiilor și conservarea solurilor, cercetare științifică de
specialitate și fitosanitar.
(4) Obiectivele Ministerului Agriculturii, Pădurilor și Dezvoltării
Rurale sunt următoarele:
a) asigurarea securității alimentare prin creșterea producției
agricole;
b) absorbția fondurilor comunitare destinate finanțării
domeniilor specifice;
c) stimularea transformării gospodăriilor țărănești în
exploatații agricole moderne cu caracter comercial, formarea și
consolidarea clasei de mijloc în spațiul rural;
d) susținerea financiară și fiscală a agriculturii prin programe
multianuale;
e) creșterea valorii adăugate a produselor agricole, forestiere
și piscicole;
f) accelerarea procesului de dezvoltare rurală;
g) gestionarea infrastructurii de îmbunătățiri funciare de
utilitate publică;
h) extinderea suprafețelor de păduri în România și
dezvoltarea pisciculturii;
i) reforma structurilor administrative cu atribuții în domeniul
agriculturii.
(5) Ministerul Agriculturii, Pădurilor și Dezvoltării Rurale
elaborează strategii și reglementări specifice în domeniile sale
de activitate, în cadrul politicii Guvernului și în conformitate cu
reglementările Uniunii Europene.
Art. 2. — (1) Pentru realizarea obiectivelor din domeniul său
de activitate Ministerul Agriculturii, Pădurilor și Dezvoltării Rurale
exercită următoarele funcții:
a) de strategie, prin care se elaborează, în conformitate cu
politica economică a Guvernului, normele Uniunii Europene și
tendințele pe plan mondial, strategia de dezvoltare în domeniile
sale de activitate și se proiectează mecanismele financiare
necesare;
b) de reglementare, prin care se asigură, în conformitate cu
strategia Guvernului, realizarea cadrului juridic și elaborarea
reglementărilor specifice activităților din domeniile sale de
activitate;
c) de administrare, prin care se asigură administrarea
proprietății publice și private a statului, precum și gestionarea

fondurilor și serviciilor pentru care statul este responsabil, în
domeniul său de activitate;
d) de gestionare a fondurilor europene și naționale alocate
dezvoltării rurale, agriculturii și pisciculturii;
e) de reprezentare, prin care se asigură, în numele statului
sau al Guvernului, reprezentarea pe plan intern și extern, în
domeniul său de activitate și în limitele stabilite prin actele
normative în vigoare;
f) de autoritate de stat, prin care se asigură implementarea,
urmărirea și controlul aplicării și respectării reglementărilor în
domeniile sale de activitate;
g) de autoritate de management pentru:
— Programul SAPARD și, respectiv, Programul național de
dezvoltare rurală 2007—2013, prin Direcția generală dezvoltare
rurală;
— Programul operațional pentru pescuit, prin Agenția
Națională pentru Pescuit și Acvacultură.
(2) Ministerul Agriculturii, Pădurilor și Dezvoltării Rurale este
autoritatea competentă pentru organizarea, implementarea și
funcționarea Rețelei de informații contabile agricole — RICA.
(3) În structura Ministerului Agriculturii, Pădurilor și
Dezvoltării Rurale, în coordonarea directă a ministrului,
funcționează autoritatea competentă pentru acreditarea
agențiilor de plăți pentru agricultură, dezvoltare rurală și pescuit
și a organismului coordonator al agențiilor de plăți pentru
agricultură, dezvoltare rurală și pescuit, care acordă și/sau
retrage acreditarea de funcționare a acestora.
CAPITOLUL II
Atribuțiile, structura organizatorică
și conducerea ministerului
SECȚIUNEA 1
Atribuțiile ministerului

Art. 3. — (1) În exercitarea funcțiilor sale, Ministerul
Agriculturii, Pădurilor și Dezvoltării Rurale are următoarele
atribuții principale:
a) asigură implementarea Programului de guvernare, a
strategiilor și politicilor din domeniile sale de activitate, potrivit
reglementărilor în vigoare;
b) fundamentează și elaborează strategii și politici specifice
în domeniile sale de activitate, pe care le promovează la nivel
european și/sau național;
c) asigură fluxul financiar al fondurilor destinate cofinanțării și
prefinanțării contribuției financiare a Comunității Europene,
utilizate pentru plata cheltuielilor aferente Fondului European de
Garantare Agricolă (FEGA) și Fondului European Agricol de
Dezvoltare Rurală (FEADR), la termenele prevăzute de
regulamentele Consiliului Uniunii Europene și Comisiei
Comunității Europene;
d) garantează integritatea contribuției financiare a
Comunității Europene și asigură respectarea utilizării acesteia
conform destinației stabilite prin acordul interinstituțional,
angajamentele bugetare și prin alte documente încheiate sau
convenite între Comisia Comunității Europene și Guvernul
României;

MONITORUL OFICIAL AL ROMÂNIEI, PARTEA I, Nr. 38/21.I.2009
e) avizează proiecte de acte normative care au legătură cu
domeniile sale de activitate;
f) elaborează norme și instrucțiuni pentru acreditarea,
atestarea și avizarea operatorilor economici din domeniu care
desfășoară activități specifice, potrivit legii;
g) coordonează elaborarea normelor tehnice și metodologice
de reglementare a activităților specifice;
h) coordonează activitatea de elaborare a documentațiilor
tehnice, avizare, programare, promovare, realizare și
monitorizare a obiectivelor de investiții specifice;
i) coordonează activitatea privind evaluarea și înregistrarea
bunurilor din patrimoniul instituțiilor publice din subordine și de
sub autoritatea sa;
j) elaborează studii, analize, planuri și fundamentează
programe de amenajare a teritoriului și de dezvoltare a zonelor
rurale, montane, împădurite și a celor cu risc de eroziune a
solului;
k) inițiază și elaborează, direct sau prin structurile aflate în
subordine, sub autoritate ori în coordonare, proiecte de acte
normative în domeniile sale de activitate;
l) în domeniile sale de activitate, asigură gestionarea
contribuției financiare a Comunității Europene prin conturi
deschise la instituții financiar-bancare sau la Trezoreria Statului;
m) asigură controlul privind operațiunile care fac parte din
sistemul de finanțare prin FEGA;
n) în domeniile sale de activitate, gestionează contribuția
financiară a Comunității Europene, în condițiile stabilite prin
plafoanele anuale și angajamentele bugetare, încheiate sau
convenite între Comisia Comunității Europene și Guvernul
României;
o) reprezintă Guvernul în relațiile cu organismele și instituțiile
interne și internaționale, în domeniile sale de activitate;
p) inițiază, negociază și asigură, din împuternicirea
Guvernului, punerea în aplicare a convențiilor și acordurilor
internaționale din domeniul său de activitate la care România
este parte și dezvoltă relații de cooperare cu instituții și
organizații similare din alte state;
q) întreprinde acțiuni și inițiative, potrivit competențelor
stabilite de lege, pentru participarea României la acțiunile de
cooperare bilaterală și multilaterală, la nivel subregional,
regional și global, pentru valorificarea oportunităților și facilităților
de asistență financiară, tehnică, tehnologică și științifică;
r) colaborează cu celelalte ministere și organe de specialitate
din subordinea Guvernului, cu autoritățile administrației publice
locale și cu alte organisme interne și internaționale;
s) asigură relația cu Parlamentul României, cu sindicatele și
patronatele și cu partenerii sociali din sfera sa de activitate,
precum și cu mass-media;
t) desfășoară activități de control și inspecții tehnice privind
respectarea legislației pe domenii de activitate, colaborând în
acțiunile sale, după caz, și cu celelalte autorități publice abilitate;
u) acreditează și controlează, în condițiile legii, operatorii
economici care desfășoară activități în domeniu;
v) exercită și alte responsabilități, în conformitate cu
dispozițiile legislației naționale și ale acordurilor internaționale
la care România este parte, precum și cu statutul României de
stat membru al Uniunii Europene;
x) promovează politicile naționale și comunitare din domeniul
specific de activitate.
(2) Ministerul Agriculturii, Pădurilor și Dezvoltării Rurale
îndeplinește orice alte atribuții specifice stabilite prin acte
normative pentru domeniile sale de activitate.
(3) Ministerul Agriculturii, Pădurilor și Dezvoltării Rurale este
beneficiarul măsurilor 4.2 ăAsistență tehnică” și 4.1 ăÎmbunătățirea
pregătirii profesionale” din cadrul Programului SAPARD, precum
și al măsurii 511 ăAsistență tehnică”, inclusiv Rețeaua națională
de dezvoltare rurală din cadrul Programului național de
dezvoltare rurală 2007—2013.
(4) Ministerul Agriculturii, Pădurilor și Dezvoltării Rurale este
responsabil de implementarea măsurilor 111 ăFormare

3

profesională (training), informare și difuzare de cunoștințe”,
141 ăSprijinirea fermelor agricole de semisubzistență”,
142 ăÎnființarea grupurilor de producători”, 143 ăFurnizarea de
servicii de consiliere și consultanță pentru fermieri“, submăsura
431.1 ăConstrucție parteneriate public-private” și măsura 511
ăAsistență tehnică” (pentru nevoile proprii și ale celorlalți
beneficiari, așa cum sunt prevăzuți în fișa tehnică a măsurii) din
cadrul Programului național de dezvoltare rurală 2007—2013.
(5) Ministerul Agriculturii, Pădurilor și Dezvoltării Rurale este
responsabil de selecția grupurilor de acțiune locală, finanțate din
axa 4 a Programului național de dezvoltare rurală 2007—2013.
Implementarea măsurilor menționate se va face cu sprijinul
Departamentului dezvoltare rurală organizat în cadrul direcțiilor
pentru agricultură și dezvoltare rurală.
SECȚIUNEA a 2-a
Structura organizatorică și conducerea ministerului

Art. 4. — (1) Structura organizatorică a Ministerului
Agriculturii, Pădurilor și Dezvoltării Rurale este prevăzută în
anexa nr. 1. Prin ordin al ministrului agriculturii, pădurilor și
dezvoltării rurale se pot organiza servicii, birouri și
compartimente, în condițiile legii.
(2) Atribuțiile și responsabilitățile structurilor din aparatul
propriu al Ministerului Agriculturii, Pădurilor și Dezvoltării Rurale
se stabilesc, în conformitate cu structura organizatorică, prin
regulamentul de organizare și funcționare a ministerului, care
se aprobă prin ordin al ministrului agriculturii, pădurilor și
dezvoltării rurale.
Art. 5. — (1) În condițiile legii, se organizează și funcționează
în subordinea Ministerului Agriculturii, Pădurilor și Dezvoltării
Rurale unități de management al proiectului, denumite în
continuare UMP, conduse de câte un director, în vederea
asigurării unui cadru unitar pentru managementul proiectelor
finanțate prin împrumuturi externe.
(2) Structura organizatorică, numărul de posturi și
regulamentul de organizare și funcționare ale UMP se stabilesc
prin ordin al ministrului agriculturii, pădurilor și dezvoltării rurale.
(3) Ministrul agriculturii, pădurilor și dezvoltării rurale
numește, în condițiile legii, personalul UMP și stabilește
competențele directorului.
Art. 6. — (1) Structurile aflate în subordinea Ministerului
Agriculturii, Pădurilor și Dezvoltării Rurale sunt prevăzute în
anexa nr. 2.
(2) Atribuțiile și responsabilitățile, structura organizatorică,
statele de funcții și numărul de posturi pentru instituțiile publice
din subordinea Ministerului Agriculturii, Pădurilor și Dezvoltării
Rurale se aprobă prin ordin al ministrului agriculturii, pădurilor și
dezvoltării rurale, cu încadrarea în numărul maxim de posturi
aprobat.
(3) Numirea în funcțiile de conducere la instituțiile din
subordinea Ministerului Agriculturii, Pădurilor și Dezvoltării
Rurale se face prin ordin al ministrului, în condițiile legii.
(4) Structurile care funcționează sub autoritatea și, respectiv,
în coordonarea Ministerului Agriculturii, Pădurilor și Dezvoltării
Rurale sunt prevăzute în anexele nr. 3 și 4.
(5) La structurile prevăzute la alin. (4) numirea conducătorilor
se face potrivit legii.
Art. 7. — (1) Conducerea Ministerului Agriculturii, Pădurilor și
Dezvoltării Rurale se exercită de către ministrul agriculturii,
pădurilor și dezvoltării rurale.
(2) Ministrul agriculturii, pădurilor și dezvoltării rurale
numește și eliberează din funcție, în condițiile legii, personalul
Ministerului Agriculturii, Pădurilor și Dezvoltării Rurale.
(3) Ministrul agriculturii, pădurilor și dezvoltării rurale
îndeplinește în domeniul de activitate al ministerului atribuțiile
generale prevăzute la art. 53 din Legea nr. 90/2001 privind
organizarea și funcționarea Guvernului României și a
ministerelor, cu modificările și completările ulterioare.
(4) Ministrul agriculturii, pădurilor și dezvoltării rurale
înființează comitete de monitorizare sau grupuri de lucru mixte,

4

MONITORUL OFICIAL AL ROMÂNIEI, PARTEA I, Nr. 38/21.I.2009

fără personalitate juridică, în scopul coordonării unităților din
subordine, sub autoritatea sau aflate în coordonarea
ministerului.
(5) În scopul coordonării activităților specifice programelor
naționale și comunitare, derulate în domeniile de activitate ale
ministerului, se înființează comitete de coordonare,
monitorizare, evaluare, selecție, fără personalitate juridică, ale
căror componență și mod de funcționare se aprobă prin ordin al
ministrului agriculturii, pădurilor și dezvoltării rurale.
(6) În exercitarea atribuțiilor sale, ministrul agriculturii,
pădurilor și dezvoltării rurale emite ordine și instrucțiuni, în
condițiile legii.
(7) Ministrul agriculturii, pădurilor și dezvoltării rurale aprobă
prin ordin măsuri, instrucțiuni, proceduri și norme de
implementare a regulamentelor comunitare în domeniile de
activitate ale ministerului.
(8) Ministrul agriculturii, pădurilor și dezvoltării rurale
îndeplinește și alte atribuții specifice stabilite prin alte acte
normative.
(9) Ministrul agriculturii, pădurilor și dezvoltării rurale
reprezintă ministerul în raporturile cu celelalte ministere, cu alte
autorități publice și organizații, cu persoane juridice și fizice din
țară sau din străinătate, precum și în justiție.
(10) Ministrul agriculturii, pădurilor și dezvoltării rurale
coordonează activitatea structurilor din subordine, precum și a
celor aflate sub autoritatea și în coordonarea ministerului și
îndeplinește atribuțiile prevăzute de Legea nr. 500/2002 privind
finanțele publice, cu modificările ulterioare, în calitate de
ordonator principal de credite.
Art. 8. — (1) Ministrul agriculturii, pădurilor și dezvoltării
rurale este ajutat în activitatea de conducere a ministerului de
3 secretari de stat și de un subsecretar de stat.
(2) Secretarii de stat și subsecretarul de stat exercită
atribuțiile delegate de către ministrul agriculturii, pădurilor și
dezvoltării rurale. Răspunderile și atribuțiile acestora se
stabilesc prin ordin al ministrului agriculturii, pădurilor și
dezvoltării rurale.
Art. 9. — În cazul în care ministrul agriculturii, pădurilor și
dezvoltării rurale nu își poate exercita atribuțiile curente, acesta
desemnează un secretar de stat care să exercite aceste atribuții,
înștiințându-l pe primul-ministru.
Art. 10. — (1) Secretarul general al Ministerului Agriculturii,
Pădurilor și Dezvoltării Rurale este înalt funcționar public, numit
în condițiile legii. Acesta asigură stabilitatea funcționării
ministerului, continuitatea conducerii și realizarea legăturilor
funcționale între structurile ministerului.
(2) Secretarul general este subordonat ministrului agriculturii,
pădurilor și dezvoltării rurale.
(3) Secretarul general îndeplinește atribuțiile prevăzute la
art. 49 alin. (2) din Legea nr. 90/2001, cu modificările și
completările ulterioare.
(4) Secretarul general al Ministerului Agriculturii, Pădurilor și
Dezvoltării Rurale poate îndeplini și alte atribuții încredințate de
ministru, prevăzute în regulamentul de organizare și funcționare
a ministerului.

(5) Secretarul general este ajutat de un secretar general
adjunct, numit în condițiile legii.
Art. 11. — (1) Numărul maxim de posturi în aparatul propriu
al Ministerului Agriculturii, Pădurilor și Dezvoltării Rurale este de
605, exclusiv demnitarii și posturile aferente cabinetului
ministrului.
(2) Salarizarea personalului din structura ministerului se face
potrivit legii.
Art. 12. — (1) În cadrul direcțiilor pentru agricultură și
dezvoltare rurală funcționează structurile fitosanitare, fără
personalitate juridică.
(2) Direcțiile pentru agricultură și dezvoltare rurală
coordonează oficiile de studii pedologice și agrochimice, instituții
publice deconcentrate cu personalitate juridică, finanțate din
venituri proprii.
Art. 13. — (1) Ministerul Agriculturii, Pădurilor și Dezvoltării
Rurale are în dotare, pentru transportul persoanelor din aparatul
propriu, un număr de autovehicule stabilit potrivit actelor
normative în vigoare: 9 autovehicule, cu un consum lunar de
300 litri/lună/autovehicul, și un autovehicul cu un consum de
400 litri/lună.
(2) Pentru activitățile specifice de inspecții și control, gestiune
economico-administrativă, precum și pentru activitățile
interinstituționale, Ministerul Agriculturii, Pădurilor și Dezvoltării
Rurale are în dotare 21 de autovehicule de intervenție, cu un
consum lunar de 600 litri/lună/autovehicul.
(3) Structurile care funcționează în subordinea Ministerului
Agriculturii, Pădurilor și Dezvoltării Rurale prevăzute la pct. I și
II din anexa nr. 2 pot utiliza pentru activități specifice un număr
de autoturisme, potrivit anexei nr. 5.
Art. 14. — (1) Posturile Ministerului Agriculturii, Pădurilor și
Dezvoltării Rurale se compun din cele ale fostului Minister al
Agriculturii și Dezvoltării Rurale.
(2) Personalul aferent posturilor prevăzute la alin. (1) se
consideră transferat, respectiv preluat la Ministerul Agriculturii,
Pădurilor și Dezvoltării Rurale, în condițiile legii, beneficiind de
drepturile dobândite anterior.
Art. 15. — Ministerul Agriculturii, Pădurilor și Dezvoltării
Rurale preia toate drepturile și obligațiile fostului Minister al
Agriculturii și Dezvoltării Rurale și continuă litigiile în curs ale
acestuia.
CAPITOLUL III
Dispoziții finale
Art. 16. — Încadrarea în numărul de posturi și în noua
structură organizatorică se aprobă prin ordin al ministrului
agriculturii, pădurilor și dezvoltării rurale în termen de 30 de zile
de la data intrării în vigoare a prezentei hotărâri.
Art. 17. — Anexele nr. 1—5 fac parte integrantă din prezenta
hotărâre.
Art. 18. — La data intrării în vigoare a prezentei hotărâri se
abrogă Hotărârea Guvernului nr. 385/2007 privind organizarea
și funcționarea Ministerului Agriculturii și Dezvoltării Rurale,
publicată în Monitorul Oficial al României, Partea I, nr. 282 din
27 aprilie 2007.

PRIM-MINISTRU

EMIL BOC
Contrasemnează:
Ministrul agriculturii, pădurilor și dezvoltării rurale,
Ilie Sârbu
Ministrul interimar al administrației și internelor,
Dan Nica
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 16 ianuarie 2009.
Nr. 8.

5

1) Anexa

nr. 1 este reprodusă în facsimil.

ANEXA Nr. 11)

MONITORUL OFICIAL AL ROMÂNIEI, PARTEA I, Nr. 38/21.I.2009

6

MONITORUL OFICIAL AL ROMÂNIEI, PARTEA I, Nr. 38/21.I.2009
ANEXA Nr. 2

Structurile care funcționează în subordinea Ministerului Agriculturii, Pădurilor și Dezvoltării Rurale
Nr.
crt.

Denumirea structurii

I.
1.

Instituții publice finanțate integral din bugetul de stat
Direcțiile pentru agricultură și dezvoltare rurală — servicii publice deconcentrate

2.

Agenția Națională pentru Ameliorare și Reproducție în Zootehnie ăProf. Dr. G. K. Constantinescu”, inclusiv oficiile județene
pentru ameliorare și reproducție în zootehnie

3.
4.
5.
6.
7.
8.
9.
10.
11.
12.

Laboratorul Central pentru Carantină Fitosanitară
Banca de Resurse Genetice Vegetale Suceava
Laboratorul Central pentru Controlul Reziduurilor de Pesticide în Plante și Produse Vegetale
Inspectoratele teritoriale de regim silvic și de vânătoare
Agenția de Plăți și Intervenție pentru Agricultură
Centrul de Formare și Inovație pentru Dezvoltare în Carpați
Agenția Națională pentru Pescuit și Acvacultură
Oficiul Național al Produselor Tradiționale și Ecologice Românești
Agenția Națională a Zonei Montane
Administrația sistemului național antigrindină și de creștere a precipitațiilor
NOTĂ:

II.
1.
2.
3.
4.
5.
6.
7.
8.
9.
10.

Numărul maxim de posturi finanțate de la bugetul de stat pentru instituțiile prevăzute la cap. I este de 10.686.
Instituții publice finanțate din venituri proprii și subvenții acordate de la bugetul de stat
Agenția de Plăți pentru Dezvoltare Rurală și Pescuit
Laboratorul Central pentru Calitatea Semințelor și a Materialului Săditor
Inspectoratele teritoriale pentru calitatea semințelor și a materialului săditor — servicii publice deconcentrate
Institutul de Stat pentru Testarea și Înregistrarea Soiurilor
Laboratorul Central pentru Controlul Calității și Igienei Vinului Valea Călugărească
Laboratorul Regional pentru Controlul Calității și Igienei Vinului Blaj
Laboratorul Regional pentru Controlul Calității și Igienei Vinului Odobești
Oficiul Național al Viei și Vinului
Agenția Națională de Consultanță Agricolă, inclusiv oficiile/centrele județene și locale de consultanță agricolă din
subordinea acesteia
Autoritatea Hipică Națională
NOTĂ:

Numărul maxim de posturi pentru instituțiile prevăzute la cap. II este de 3.442.
Alte structuri finanțate din venituri proprii
Agenția Domeniilor Statului
Institutul de Bioresurse Alimentare
Oficiul Național al Denumirilor de Origine pentru Vinuri și Alte Produse Vitivinicole

III.
1.
2.
3.

Oficiile de studii pedologice și agrochimice județene din subordinea direcțiilor pentru agricultură și dezvoltare rurală
județene

4.
5.
6.
IV.

Institutul Național de Cercetare-Dezvoltare pentru Pedologie, Agrochimie și Protecția Mediului — ICPA București
Institutul Național de Cercetare-Dezvoltare pentru Biotehnologii în Horticultură, Ștefănești — Argeș
Structuri cu finanțare externă și de la bugetul de stat
Unități de management al proiectului (UMP)
ANEXA Nr. 3

Structurile care funcționează sub autoritatea Ministerului Agriculturii, Pădurilor și Dezvoltării Rurale
Nr.
crt.

1.
2.
3.
4.

Denumirea structurii

Societatea Națională ăÎmbunătățiri Funciare” — S.A.
Administrația Națională a Îmbunătățirilor Funciare
Societatea Națională a Produselor Agricole — S.A.
Regia Națională a Pădurilor — Romsilva

7

MONITORUL OFICIAL AL ROMÂNIEI, PARTEA I, Nr. 38/21.I.2009

ANEXA Nr. 4

Structurile care funcționează în coordonarea Ministerului Agriculturii, Pădurilor și Dezvoltării Rurale
Nr.
crt.

Denumirea structurii

1.

Academia de Științe Agricole și Silvice ăGheorghe Ionescu-Șișești” (sursa de finanțare: venituri proprii)

2.

Autoritatea Hipică Națională (sursa de finanțare: venituri proprii și venituri de la bugetul de stat)

3.

Institutul Național de Cercetare-Dezvoltare pentru Îmbunătățiri Funciare — I.N.C.D.I.F. ăISPIF” București (sursa de
finanțare: venituri proprii)

ANEXA Nr. 5

Normative de autoturisme și combustibil pentru structurile care funcționează
în subordinea Ministerului Agriculturii, Pădurilor și Dezvoltării Rurale
din care:
Nr.
crt.

1.
2.

Denumirea unității

Direcțiile pentru agricultură și dezvoltare rurală — servicii publice
deconcentrate
Agenția Națională pentru Ameliorare și Reproducție în Zootehnie
ăProf. Dr. G. K. Constantinescu”

TOTAL

Autoturisme pentru
activități specifice

3/unitate

Autospeciale

3/unitate

20 + 252

3 + 3/unitate

17 + 3/unitate

3.

Laboratorul Central pentru Carantină Fitosanitară

3

2

1

4.

Banca de Resurse Genetice Vegetale Suceava

3

2

1

5.

Laboratorul Central pentru Controlul Reziduurilor de Pesticide în
Plante și Produse Vegetale

2

1

1

6.

Inspectoratele teritoriale de regim silvic și de vânătoare

109

91

18

7.

Agenția de Plăți și Intervenție pentru Agricultură*)

785

698

87

8.

Centrul de Formare și Inovație pentru Dezvoltare în Carpați

3

2

1

9.

Agenția de Plăți pentru Dezvoltare Rurală și Pescuit

157

100

57

10.

Laboratorul Central pentru Calitatea Semințelor și a Materialului
Săditor

6

4

2

11.

Inspectoratele teritoriale pentru calitatea semințelor și a materialului
săditor — servicii publice deconcentrate

4/unitate

3/unitate

1/unitate

12. Institutul de Stat pentru Testarea și Înregistrarea Soiurilor

4

4

—

13. Agenția Națională de Consultanță Agricolă

69

69

—

14. Agenția Națională pentru Pescuit și Acvacultură**)

39

30

9

15. Oficiul Național al Viei și Vinului

1

1

—

Laboratorul Central pentru Controlul Calității și Igienei Vinului Valea
Călugărească

1

1

—

17. Laboratorul Regional pentru Controlul Calității și Igienei Vinului Blaj

1

1

—

Laboratorul Regional pentru Controlul Calității și Igienei Vinului
Odobești

1

1

—

19. Autoritatea Hipică Națională

13

13

—

20. Oficiul Național al Produselor Tradiționale și Ecologice Românești

1

1

—

16.

18.

*) Agenția de Plăți și Intervenție pentru Agricultură mai utilizează pentru accesul în zonele de luciu de apă și un număr de 3 șalupe cu un consum lunar
de 600 l/lună.
**) Agenția Națională pentru Pescuit și Acvacultură mai utilizează pentru accesul în zonele de luciu de apă și un număr de:
— 12 bărci din fibră de sticlă cu motor de 15—20 CP, cu un consum de 5 litri/oră pentru 100 de ore pe lună;
— 5 șalupe fluviale de control, cu un consum de 30 litri/oră pentru 80 de ore pe lună;
— 2 șalupe maritime de control, cu un consum de 60 litri/oră pentru 80 de ore pe lună.

8

MONITORUL OFICIAL AL ROMÂNIEI, PARTEA I, Nr. 38/21.I.2009
GUVERNUL ROMÂNIEI

HOTĂRÂRE
privind organizarea și funcționarea Ministerului Culturii, Cultelor și Patrimoniului Național
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 19 din Ordonanța
de urgență a Guvernului nr. 221/2008 pentru stabilirea unor măsuri de reorganizare în cadrul administrației publice centrale,
Guvernul României adoptă prezenta hotărâre.
Art. 1. — (1) Ministerul Culturii, Cultelor și Patrimoniului
Național, înființat prin reorganizarea Ministerului Culturii și
Cultelor, este organ de specialitate al administrației publice
centrale, cu personalitate juridică, în subordinea Guvernului,
care elaborează și asigură aplicarea strategiei și politicilor în
domeniul culturii, cultelor religioase și patrimoniului național.
(2) Ministerul Culturii, Cultelor și Patrimoniului Național are
sediul în municipiul București, șos. Kiseleff nr. 30, sectorul 1.
Art. 2. — În activitatea sa, Ministerul Culturii, Cultelor și
Patrimoniului Național asigură respectarea și promovarea
libertăților și drepturilor fundamentale, consacrate de Constituția
României, precum și de tratatele și convențiile internaționale
semnate și ratificate de România, în ceea ce privește:
a) libertatea de expresie și de creație;
b) șansele egale și accesul liber la cultură, înțeleasă ca un
serviciu public;
c) participarea tuturor cetățenilor la cunoașterea, utilizarea
și păstrarea patrimoniului național, înțeles ca un bun de interes
public;
d) implicarea la viața culturală, inclusiv la formularea
politicilor culturale;
e) libertatea conștiinței și a credințelor religioase.
Art. 3. — Ministerul Culturii, Cultelor și Patrimoniului Național
își desfășoară activitatea pe baza următoarelor principii
fundamentale:
a) creația culturală este domeniul privilegiat al exprimării
libertății, fiind o sursă a progresului uman;
b) patrimoniul cultural este o resursă neregenerabilă,
amenințată constant de proiectele de amenajare a teritoriului și
de fenomenul de globalizare;
c) patrimoniul cultural național este factor determinant al
identității culturale a României;
d) patrimoniul cultural, material și imaterial, împreună cu
mediul natural și peisajele asociate formează o componentă
strategică pentru dezvoltarea durabilă;
e) economia afacerilor culturale este un domeniu specific,
doar parțial guvernat de regulile economiei de piață;
f) cultura este un element strategic pentru îmbunătățirea
calității vieții, fiind nu numai un factor de dezvoltare individuală,
ci și o modalitate esențială pentru accentuarea coeziunii sociale,
prin dialog și coparticipare activă;
g) cultele recunoscute de lege sunt libere, autonome și egale
în fața autorităților statului.
Art. 4. — În activitatea sa, Ministerul Culturii, Cultelor și
Patrimoniului Național urmărește îndeplinirea următoarelor
obiective generale:
a) salvgardarea și sporirea patrimoniului cultural național,
material și imaterial, și accentuarea rolului acestuia în
dezvoltarea socială și economică;
b) susținerea moștenirii și diversității culturale, respectiv
conservarea identităților culturale, atât la nivel național, cât și în
cadrul comunităților locale, prin implicare proactivă a acestora în
viața culturală și recunoașterea valorilor patrimoniale;

c) promovarea unui cadru legislativ specific în vederea
protejării eficiente și a promovării proactive a patrimoniului
național, inclusiv prin elaborarea Codului patrimoniului național;
d) creșterea gradului de acces și de participare a publicului
la cultură;
e) promovarea valorilor culturii române în circuitul cultural și
turistic internațional;
f) modernizarea infrastructurilor culturale în acord cu buna
practică și realitățile europene și internaționale contemporane;
g) susținerea creației artistice contemporane și stimularea
dezvoltării sectorului industriilor culturale, respectiv a circulației
valorilor de patrimoniu, prin promovarea dialogului intercultural
și a diplomației culturale;
h) gestiunea resurselor umane din domeniul cultural
(managerii din administrația culturală, specialiștii din rețeaua
muzeală și instituțiile publice de cultură, artiștii și creatorii) în
acord cu principiile și practicile moderne, conforme politicilor
europene în domeniu;
i) susținerea și promovarea cercetării științifice specifice în
procesul de elaborare a politicilor culturale;
j) dezvoltarea parteneriatului dintre autoritățile administrației
publice centrale și locale cu activități în domeniul culturii și
cultelor religioase recunoscute de lege în domeniul social,
cultural și educațional, prin promovarea în beneficiul întregii
societăți a relației de respect și cooperare între cultele
recunoscute de lege;
k) susținerea participării comunităților la dezvoltarea
cunoașterii, prin promovarea rolului activ al bibliotecii moderne
în societate și asumarea de către instituțiile publice de cultură a
misiunii specifice decurgând din rolul de centre de acces
universal la informație și de educare continuă pentru toate
segmentele de public;
l) sprijinirea cultelor recunoscute de lege;
m) promovarea multiculturalismului și protejarea culturii
minorităților.
Art. 5. — (1) În vederea îndeplinirii rolului și a obiectivelor
sale generale, Ministerul Culturii, Cultelor și Patrimoniului
Național are următoarele atribuții principale:
1. asigură gestionarea eficientă a sistemului său instituțional
specific, cuprinzând inclusiv instituțiile subordonate și serviciile
publice deconcentrate;
2. elaborează, cu consultarea și participarea atât a
autorităților publice interesate, a instituțiilor publice de cultură, a
altor operatori culturali și specialiști în domeniul culturii și
cultelor, cât și a societății civile strategii, politici publice,
programe naționale și direcții de dezvoltare pentru domeniile din
sfera sa de competență;
3. promovează și finanțează, în condițiile legii, printr-un
sistem competițional deschis, proiecte, programe și activități
culturale în domeniul culturii, cultelor și patrimoniului cultural
național, cu respectarea principiului transparenței decizionale,
a liberului acces la informația publică și a primordialității valorii;
4. elaborează ori, după caz, avizează proiecte de acte
normative, potrivit legii, pentru domeniile specifice de activitate

MONITORUL OFICIAL AL ROMÂNIEI, PARTEA I, Nr. 38/21.I.2009
sau având incidență cu acestea, cu respectarea principiului
transparenței decizionale;
5. inițiază și negociază, în condițiile legii, încheierea de
convenții, acorduri și alte înțelegeri internaționale în domeniul
său de activitate sau formulează propuneri pentru aderarea la
cele existente ori pentru ratificarea acestora, după caz, și,
respectiv, dispune măsurile necesare pentru îndeplinirea
obligațiilor rezultate, semnarea și ratificarea acestora, pentru
domeniile sale de competență și activitate;
6. propune și promovează parteneriate cu autoritățile
administrației publice locale și cu structurile societății civile
pentru diversificarea, modernizarea și optimizarea serviciilor
publice oferite de instituțiile și așezămintele de cultură, în
vederea satisfacerii necesităților culturale și educative ale
publicului;
7. sprijină, în colaborare cu autoritățile administrației publice
locale, buna funcționare și activitatea instituțiilor și a
așezămintelor de cultură aflate în subordinea autorităților
județene sau locale;
8. promovează recunoașterea competențelor profesionale,
respectiv garantează drepturile și interesele creatorilor, artiștilor
și specialiștilor din domeniul culturii;
9. asigură, cu respectarea legislației în vigoare, colaborarea
și consultarea cu sindicatele și patronatul din domeniile sale de
activitate, precum și cu alte structuri ale societății civile, pentru
formularea politicilor culturale, elaborarea actelor normative cu
incidență asupra sectorului cultural și pentru rezolvarea
problemelor care privesc interesele sau activitatea operatorilor
culturali;
10. gestionează, în condițiile legii, relațiile cu Parlamentul,
cu celelalte autorități, pentru armonizarea inițiativelor legislative
și a măsurilor administrative din domeniile sale de interes;
11. elaborează, potrivit legii, norme, regulamente și
metodologii pentru domeniile sale de activitate, acestea având
caracter obligatoriu pentru derularea activităților din toate
instituțiile și așezămintele culturale, indiferent de subordonarea
acestora;
12. coordonează și controlează activitatea instituțiilor
subordonate, numește și revocă, în condițiile legii, conducerile
acestora;
13. contribuie la întărirea capacității instituționale a
instituțiilor, structurilor și serviciilor publice deconcentrate din
subordinea sa, respectiv la formarea profesională a personalului
angajat în cadrul acestora;
14. propune Guvernului măsurile pentru descentralizarea
administrativă și financiară a instituțiilor din subordine;
15. inițiază proiecte de acte normative pentru înființarea sau
reorganizarea unor instituții din subordine, respectiv avizează, în
condițiile legii, înființarea sau reorganizarea instituțiilor și a
așezămintelor publice de cultură, indiferent de subordonarea
acestora;
16. aprobă, potrivit legii, prețuri și tarife pentru serviciile
asigurate de Ministerul Culturii, Cultelor și Patrimoniului Național,
prin instituțiile din subordinea sa;
17. asigură, prin Consiliul tehnico-economic, avizarea
documentațiilor tehnico-economice din competența sa de
aprobare, potrivit legii;
18. exercită atribuțiile ce îi revin, potrivit legii, ca organ central
de specialitate al administrației publice sub autoritatea căruia
funcționează operatorii economici din domeniul său de
activitate;
19. colaborează cu instituțiile specializate pentru elaborarea
de indicatori statistici de specialitate, pentru colectarea datelor
statistice primare și pentru prelucrarea acestora;
20. inițiază, organizează și susține, în condițiile legii,
concursuri interne și internaționale, tabere, rezidențe de creație
și interpretare, precum și alte manifestări similare, cu

9

respectarea principiului transparenței decizionale, a liberului
acces la informația publică și a primordialității valorii;
21. acordă, în condițiile legii, burse, granturi de studii și
călătorie, premii și distincții pentru toate domeniile sale de
activitate și susține participarea specialiștilor în domeniul culturii,
a creatorilor și artiștilor români la manifestări culturale și
științifice din străinătate, cu respectarea principiului
transparenței decizionale, a liberului acces la informația publică
și a primordialității valorii;
22. colaborează atât cu Ministerul Dezvoltării Regionale și
Locuinței, Ministerul Mediului și Ministerul Transporturilor și
Infrastructurii, cât și cu instituțiile și organismele abilitate din
subordinea acestora pentru elaborarea unei strategii naționale
de atenuare a impactului asupra patrimoniului cultural național
generat de implementarea proiectelor de amenajare a teritoriului
și de dezvoltare a infrastructurii, respectiv pentru formularea
unui set de politici comune și metodologii de lucru în acest
domeniu și implementarea acestora;
23. colaborează atât cu Ministerul Dezvoltării Regionale și
Locuinței, Ministerul Mediului, Ministerul Transporturilor și
Infrastructurii și cu Ministerul Turismului, cât și cu instituțiile și
organismele abilitate din subordinea acestora pentru corelarea
Strategiei de dezvoltare durabilă 2030, a strategiilor sectoriale
de profil în vederea armonizării legislației și politicilor în aceste
domenii;
24. colaborează atât cu Ministerul Educației, Cercetării și
Inovării, cât și cu instituțiile și organismele abilitate din
subordinea acestuia pentru dezvoltarea programelor de
învățământ artistic și diversificarea ofertei de specializări
necesare domeniului culturii și cultelor, respectiv implementarea
acestora;
25. colaborează atât cu Ministerul Afacerilor Externe și cu
Ministerul Turismului, cât și cu instituțiile și organismele abilitate
din subordinea acestora pentru elaborarea unei strategii
naționale de promovare a valorilor culturii române și de
dezvoltare a turismului cultural în România, respectiv pentru
formularea unui set de politici comune în acest domeniu și
implementarea acestuia;
26. propune Guvernului recunoașterea statutului de utilitate
publică pentru organizații neguvernamentale cu activitate în
domeniul culturii și cultelor, cu respectarea normelor legale.
(2) Ministerul Culturii, Cultelor și Patrimoniului Național
urmărește îndeplinirea măsurilor necesare, specifice domeniului
culturii și cultelor, ce decurg din aderarea României la Uniunea
Europeană și garantează ducerea la îndeplinire a obligațiilor
României rezultate din actul aderării, inclusiv prin elaborarea de
politici publice și strategii de armonizare a legislației specifice
domeniilor sale de activitate, conform prevederilor tratatelor
constitutive ale Uniunii Europene, precum și oricăror altor
reglementări comunitare cu caracter obligatoriu în domeniile
sale de activitate.
Art. 6. — (1) În îndeplinirea rolului și a obiectivelor sale,
Ministerul Culturii, Cultelor și Patrimoniului Național are
următoarele atribuții specifice:
1. coordonează, împreună cu Ministerul Afacerilor Externe și
cu Institutul Cultural Român, în colaborare cu Academia
Română și cu alte instituții interesate, după caz, activitatea și
programele institutelor culturale ale României din străinătate,
promovează și susține programele și proiectele culturale
derulate de acestea;
2. numește și eliberează din funcție, prin ordin comun al
ministrului culturii, cultelor și patrimoniului național, ministrului
afacerilor externe și al președintelui Institutului Cultural Român,
în condițiile legii, directorii și directorii adjuncți ai institutelor
culturale ale României din străinătate;
3. avizează numirile și eliberările din funcție ale personalului
diplomatic cu atribuții în domeniul culturii;

10

MONITORUL OFICIAL AL ROMÂNIEI, PARTEA I, Nr. 38/21.I.2009

4. propune Guvernului, împreună cu Ministerul Afacerilor
Externe și cu Institutul Cultural Român, înființarea de noi institute
culturale ale României în străinătate;
5. promovează și susține, în condițiile legii, programe și
proiecte culturale cu participarea diasporei românești și
colaborează în acest scop cu autorități, instituții, organizații
neguvernamentale sau cu alte entități;
6. stabilește și implementează, prin comisiile de specialitate,
Strategia națională de salvgardare și promovare a patrimoniului
cultural național material și imaterial, în vederea actualizării
Planului național de dezvoltare 2007—2013, în privința
patrimoniului cultural și a elaborării secțiunilor specifice ale
Planului național de dezvoltare 2014—2020;
7. elaborează și implementează norme, regulamente și
metodologii pentru domeniul patrimoniului cultural național,
potrivit legii;
8. coordonează activitățile de cercetare, conservare,
evidență, proiectare și restaurare, regenerare și punere în
valoare a patrimoniului cultural național, material și imaterial, și
asigură finanțarea adecvată a acestora, potrivit legii;
9. coordonează activitatea de atestare a experților și a
specialiștilor, respectiv autorizarea operatorilor economici care
au obiect de activitate în domeniile specifice evaluării, proiectării,
restaurării, conservării și punerii în valoare a patrimoniului
cultural național imobil, potrivit legii;
10. coordonează activitatea de acreditare a experților,
conservatorilor și restauratorilor în domeniul patrimoniului
cultural național mobil, respectiv autorizarea operatorilor
economici care au obiect de activitate în domeniul patrimoniului
cultural național mobil, potrivit legii;
11. colaborează cu autoritățile administrației publice centrale
și locale la elaborarea și avizarea, împreună cu comisiile de
specialitate din cadrul său, după caz, a planurilor de amenajare
și dezvoltare a teritoriului, pentru zonele protejate, respectiv a
celor unde sunt delimitate situri arheologice, potrivit legii;
12. avizează temele de proiectare și soluțiile arhitecturale și
de artă monumentală, cu consultarea organizațiilor profesionale
și de creatori din domeniu, pentru obiectivele arhitecturale sau
de artă monumentală care se realizează din bugetele publice;
13. acționează, potrivit competențelor sale, pentru
recuperarea bunurilor din patrimoniul cultural național, sustrase
sau exportate ilicit;
14. contribuie la crearea cadrului juridic și instituțional prin
care să se asigure păstrarea, dezvoltarea și punerea în valoare
a artei și culturii minorităților naționale din România;
15. colaborează cu autoritățile publice centrale și locale
pentru educarea publicului cu scopul de a cunoaște, a respecta
și a pune în valoare patrimoniul cultural național;
16. susține programe pentru promovarea, protejarea și
revitalizarea culturii tradiționale și a patrimoniului cultural
imaterial;
17. promovează și coordonează, în condițiile legii, programe
de formare în domeniul meșteșugurilor și ocupațiilor tradiționale;
18. coordonează activitatea de atestare a artiștilor liberprofesioniști, a traducătorilor, precum și activitatea de atestare
și avizare în domeniul impresariatului artistic;
19. suspendă sau retrage, după caz, avizele și/sau atestatele
acordate, în cazul nerespectării de către titulari a actelor
normative în vigoare;
20. colaborează cu autoritățile administrației publice, cu
instituțiile de specialitate și cu organizațiile din domeniu pentru
formarea și perfecționarea profesională a personalului din
aparatul propriu și al serviciilor publice deconcentrate, precum
și din instituțiile publice de cultură, contribuind la organizarea și
finanțarea, în condițiile legii, a cursurilor sau altor forme specifice
de pregătire;
21. editează publicații de specialitate și de informare pentru
domeniile sale de competență;
22. gestionează, asigură și monitorizează, potrivit legii,
alocarea resurselor bugetare și îndeplinirea programului de

dezvoltare a bazei materiale și de investiții în domeniul afacerilor
și infrastructurii culturale;
23. elaborează în colaborare cu Consiliul Național al
Audiovizualului, Strategia națională în domeniul audiovizualului;
24. coordonează atât elaborarea de către Centrul Național
al Cinematografiei a Strategiei de dezvoltare a cinematografiei
naționale, cât și formularea și implementarea politicilor sectoriale
în domeniul cinematografiei;
25. contribuie, în condițiile legii, la recunoașterea și protecția
drepturilor de autor și ale artiștilor interpreți;
26. asigură relațiile statului cu toate cultele legal recunoscute
din România;
27. sprijină toate cultele legal recunoscute, potrivit statutelor
de organizare și funcționare a acestora, în vederea participării
lor la viața socială și spirituală a țării, și mediază situațiile
litigioase;
28. acordă asistență cultelor, în condițiile legii, pentru
soluționarea problemelor specifice;
29. analizează cererile de înființare de noi culte, întocmește
documentațiile cerute de lege și face propuneri în vederea
recunoașterii acestora;
30. formulează propuneri pentru recunoașterea, conform
legii, a șefilor cultelor religioase, a conducătorilor de eparhii, a
celorlalți ierarhi și a celor asimilați acestora, la solicitarea cultelor
legal recunoscute din România;
31. gestionează resursele financiare publice alocate pentru
completarea fondurilor necesare salarizării personalului clerical
și neclerical, potrivit legii;
32. colaborează cu sistemul educațional și avizează, alături
de autoritățile publice cu competențe în domeniul
învățământului, planurile de învățământ și programele analitice
elaborate de cultele recunoscute;
33. sprijină cultele recunoscute în organizarea și
desfășurarea activităților de asistență religioasă și socială în
armată, penitenciare, spitale, în cămine de bătrâni, case de copii
și în alte instituții, precum și în familii care se confruntă cu nevoi
speciale;
34. sprijină cultele recunoscute în activitatea de evidență,
păstrare, conservare, restaurare și punere în valoare a bunurilor
culturale mobile și imobile, aflate în proprietatea sau în folosința
cultelor, în condițiile legii;
35. organizează, în colaborare cu cultele recunoscute și cu
instituțiile specializate din țară și/sau din străinătate, activități
periodice de instruire și de perfecționare profesională a
personalului de specialitate care asigură conservarea și punerea
în valoare a bunurilor culturale ale cultelor religioase, în condițiile
legii;
36. organizează și sprijină, în condițiile legii, activități și
manifestări pentru cunoașterea și promovarea culturii religioase,
pentru punerea în valoare a mărturiilor de artă și de arhitectură
religioasă, atât în țară, cât și în străinătate, prin expoziții,
simpozioane, sesiune de comunicări și prin promovarea
turismului cultural-religios;
37. acordă sprijin financiar, în condițiile legii, pentru:
a) restaurarea și conservarea lăcașurilor de cult care sunt
monumente istorice și a bunurilor din patrimoniul cultural
național mobil aparținând cultelor recunoscute din România;
b) completarea fondurilor proprii necesare întreținerii și
funcționării unităților de cult cu venituri mici sau fără venituri;
c) amenajarea și întreținerea muzeelor cultural-religioase;
d) construirea și repararea lăcașurilor de cult;
e) achiziționarea de imobile necesare desfășurării activității
unităților de cult și de asistență socială susținute de acestea;
f) sprijinirea activităților de asistență socială organizate de
cultele recunoscute în spitale, centre de plasament, cămine
pentru bătrâni și alte forme de asistență;
g) susținerea unor acțiuni cu caracter intern și internațional
realizate de cultele recunoscute din România;
h) completarea fondurilor proprii, necesare pentru
întreținerea și funcționarea unităților de cult fără venituri sau cu

MONITORUL OFICIAL AL ROMÂNIEI, PARTEA I, Nr. 38/21.I.2009
venituri reduse, pentru construirea și repararea lăcașurilor de
cult și pentru conservarea și întreținerea bunurilor aparținând
cultelor și care fac parte din patrimoniul cultural național mobil,
precum și pentru activitățile de asistență socială susținute de
acestea.
(2) Ministerul Culturii, Cultelor și Patrimoniului Național
îndeplinește orice alte atribuții prevăzute de lege.
Art. 7. — Pentru realizarea obiectivelor și pentru îndeplinirea
atribuțiilor sale generale și specifice, pentru conceperea și
punerea în aplicare de politici și acțiuni intersectoriale și de
parteneriate public-privat și central-local, Ministerul Culturii,
Cultelor și Patrimoniului Național acționează în cooperare cu
autoritățile administrației publice centrale și locale, cu instituții
publice de specialitate, cu operatorii culturali, cu structurile
societății civile și ale mediului de afaceri, din țară și din
străinătate, conform legii.
Art. 8. — Pentru exercitarea atribuțiilor sale, Ministerul
Culturii, Cultelor și Patrimoniului Național este abilitat să solicite
și să primească informații și date de la autoritățile administrației
publice, de la instituții publice și de la persoane juridice de drept
privat cu activitate în domeniul său de competență.
Art. 9. — (1) Structura organizatorică a Ministerului Culturii,
Cultelor și Patrimoniului Național este prevăzută în anexa nr. 1;
în cadrul acesteia, prin ordin al ministrului culturii, cultelor și
patrimoniului național, se pot organiza, în condițiile legii, servicii,
birouri sau compartimente, precum și colective temporare,
pentru realizarea unor programe, proiecte, studii sau cercetări.
(2) Numărul maxim de posturi este de 196, exclusiv
demnitarii și personalul aferent cabinetului ministrului culturii,
cultelor și patrimoniului național.
(3) Atribuțiile și modul de funcționare ale compartimentelor
din aparatul propriu al Ministerului Culturii, Cultelor și
Patrimoniului Național, precum și relațiile funcționale dintre
acestea se stabilesc prin regulamentul de organizare și
funcționare, care se aprobă prin ordin al ministrului culturii,
cultelor și patrimoniului național.
(4) Ministrul culturii, cultelor și patrimoniului național poate
constitui comisii de specialitate și alte organisme consultative,
care să participe la elaborarea strategiilor din domeniu și la
fundamentarea deciziilor de specialitate.
Art. 10. — (1) La nivelul Ministerului Culturii, Cultelor și
Patrimoniului Național funcționează, în condițiile legii, Unitatea
de management al proiectului, în vederea asigurării unui cadru
unitar pentru managementul proiectelor finanțate prin
împrumuturi externe, contractate sau garantate de stat,
rambursabile ori nerambursabile.
(2) Structura organizatorică, numărul de persoane și
regulamentul de funcționare pentru Unitatea de management al
proiectului se stabilesc prin ordin al ministrului culturii, cultelor și
patrimoniului național.
(3) Ministrul culturii, cultelor și patrimoniului național numește
personalul Unității de management al proiectului și stabilește
atribuțiile directorului acesteia.
(4) Salarizarea personalului Unității de management al
proiectului se realizează potrivit Ordonanței de urgență a
Guvernului nr. 52/1999 privind asigurarea unui cadru unitar
pentru managementul proiectelor finanțate prin împrumuturi
externe contractate sau garantate de stat, rambursabile sau
nerambursabile, inclusiv privind plata specialiștilor români care
își desfășoară activitatea în cadrul unităților de management de
proiect, aprobată prin Legea nr. 172/2001.
Art. 11. — (1) Conducerea Ministerului Culturii, Cultelor și
Patrimoniului Național se exercită de către ministrul culturii,
cultelor și patrimoniului național.
(2) Ministrul culturii, cultelor și patrimoniului național conduce
întreaga activitate a Ministerului Culturii, Cultelor și Patrimoniului
Național și îl reprezintă în raporturile cu celelalte ministere, cu
alte autorități publice, instituții și organizații, precum și cu
persoanele fizice și juridice din țară și din străinătate.

11

(3) Ministrul culturii, cultelor și patrimoniului național este
ordonator principal de credite.
(4) În exercitarea atribuțiilor sale, ministrul culturii, cultelor și
patrimoniului național emite ordine și instrucțiuni.
(5) În îndeplinirea atribuțiilor sale, ministrul culturii, cultelor și
patrimoniului național este sprijinit de 3 secretari de stat și un
secretar general.
(6) Ministrul culturii, cultelor și patrimoniului național poate
dispune exercitarea temporară de către alți demnitari sau
funcționari a unor atribuții prevăzute prin Regulamentul de
organizare și funcționare a Ministerului Culturii, Cultelor și
Patrimoniului Național.
Art. 12. — (1) Secretarii de stat se subordonează ministrului
culturii, cultelor și patrimoniului național și îndeplinesc atribuțiile
și sarcinile stabilite de acesta.
(2) Secretarii de stat coordonează compartimente de
specialitate din cadrul Ministerului Culturii, Cultelor și
Patrimoniului Național, potrivit anexei nr. 1 și regulamentului de
organizare și funcționare a ministerului.
Art. 13. — Secretarul general este subordonat ministrului
culturii, cultelor și patrimoniului național și îndeplinește atribuțiile
prevăzute prin lege și sarcinile stabilite de acesta și de
regulamentul de organizare și funcționare a ministerului.
Art. 14. — (1) Ministrul culturii, cultelor și patrimoniului
național numește și revocă, potrivit legii, președinții și membrii
Comisiei Naționale a Monumentelor Istorice, Comisiei Naționale
de Arheologie, Comisiei Naționale a Muzeelor și Colecțiilor,
precum și ai altor comisii de specialitate din domeniul culturii.
(2) Fondurile necesare funcționării comisiilor de specialitate
se suportă din bugetul Ministerului Culturii, Cultelor și
Patrimoniului Național, în condițiile legii.
(3) Prin ordin al ministrului culturii, cultelor și patrimoniului
național, în limita fondurilor aprobate prin bugetul de stat, se
stabilesc, în condițiile legii, indemnizațiile cuvenite membrilor
comisiilor de specialitate care nu sunt salariați ai Ministerului
Culturii, Cultelor și Patrimoniului Național.
Art. 15. — (1) Pentru realizarea obiectivelor și atribuțiilor sale
generale și specifice, Ministerul Culturii, Cultelor și Patrimoniului
Național poate colabora cu specialiști în diverse domenii de
activitate, prin încheierea de convenții civile sau contracte
individuale de muncă cu timp parțial, după caz.
(2) În situațiile în care persoanele prevăzute la alin. (1) se
deplasează în țară, în interesul instituției, Ministerul Culturii,
Cultelor și Patrimoniului Național poate suporta cheltuielile de
transport, cazare și diurnă, în condițiile stabilite de lege pentru
personalul propriu, în măsura în care, prin convențiile civile sau
contractele individuale de muncă cu timp parțial încheiate, s-a
prevăzut acest lucru.
Art. 16. — (1) La nivelul județelor și al municipiului București
funcționează direcțiile județene pentru cultură, culte și
patrimoniul cultural național, respectiv a municipiului București,
servicii publice deconcentrate, cu personalitate juridică, ale
Ministerului Culturii, Cultelor și Patrimoniului Național.
(2) Direcțiile județene pentru cultură, culte și patrimoniul
cultural național, respectiv a municipiului București sunt conduse
de un director executiv, care este funcționar public, potrivit legii.
Art. 17. — (1) Direcțiile județene pentru cultură, culte și
patrimoniul cultural național, respectiv a municipiului București
au următoarele atribuții principale:
1. îndeplinesc atribuțiile prevăzute de lege în domeniul
protejării patrimoniului cultural național;
2. colaborează cu autoritățile publice și cu instituțiile
specializate pentru protejarea și punerea în valoare a bunurilor
din patrimoniul cultural național și aplică în acest sens
prevederile legale în domeniu;
3. participă, la cererea autorităților abilitate și împreună cu
acestea, la acțiuni de control al respectării legislației privind
dreptul de autor și drepturile conexe;

12

MONITORUL OFICIAL AL ROMÂNIEI, PARTEA I, Nr. 38/21.I.2009

4. avizează, potrivit legii, înființarea, reorganizarea sau
desființarea instituțiilor publice de cultură și a așezămintelor
culturale care funcționează sub autoritatea consiliilor județene
sau locale;
5. finanțează, în condițiile legii, programe, proiecte și acțiuni
culturale;
6. sprijină, în condițiile legii, activitatea organizațiilor
neguvernamentale și a altor persoane juridice de drept privat cu
activitate în domeniile culturii și cultelor;
7. inițiază și sprijină, în condițiile legii, acțiuni de revitalizare
a tradițiilor și obiceiurilor locale, a ocupațiilor specifice
tradiționale, de formare a specialiștilor și meseriașilor în
domeniul artizanatului și meșteșugurilor tradiționale;
8. editează sau sprijină, în condițiile legii, publicații de
specialitate și de informare în domeniul culturii și artei;
9. solicită și primesc, în condițiile legii, în nume propriu sau
în numele și pentru Ministerul Culturii, Cultelor și Patrimoniului
Național, de la autorități ale administrației publice, de la instituții
publice și de la persoanele juridice de drept privat cu activitate
în domeniul cultural, al artelor și informării publice, date și
informații necesare pentru exercitarea atribuțiilor ce le revin;
10. controlează respectarea îndeplinirii obligațiilor de plată a
contribuțiilor la Fondul Cultural Național, în condițiile și la
termenele stabilite prin lege;
11. îndeplinesc, la nivelul unităților administrativ-teritoriale,
atribuțiile Ministerului Culturii, Cultelor și Patrimoniului Național
în domeniul cultelor;
12. asigură, potrivit legii, monitorizarea activităților derulate în
cadrul Programul prioritar național pentru dotarea și finalizarea
lucrărilor de construcție a așezămintelor culturale de drept public
din mediul rural și mic urban;
13. îndeplinesc orice alte atribuții stabilite de ministrul culturii,
cultelor și patrimoniului național.
(2) Organizarea și funcționarea direcțiilor județene pentru
cultură, culte și patrimoniul cultural național, respectiv a
municipiului București, precum și atribuțiile acestora, altele decât
cele prevăzute la alin. (1), se stabilesc prin regulamente
aprobate prin ordin al ministrului culturii, cultelor și patrimoniului
național.
Art. 18. — (1) Unitățile care funcționează în subordinea, sub
autoritatea Ministerului Culturii, Cultelor și Patrimoniului Național
ori în coordonarea ministrului culturii, cultelor și patrimoniului
național sunt prevăzute în anexa nr. 2.
(2) Structura organizatorică, statele de funcții pentru
instituțiile publice subordonate, precum și atribuțiile acestora se
aprobă prin ordin al ministrului culturii, cultelor și patrimoniului
național, dacă legea nu dispune altfel.
Art. 19. — (1) Ministerul Culturii, Cultelor și Patrimoniului
Național are în dotare, pentru transportul persoanelor din
aparatul propriu, un număr de autoturisme stabilit potrivit
normelor legale în vigoare.
(2) Ministerul Culturii, Cultelor și Patrimoniului Național are,
de asemenea, în dotare, pentru activitățile sale specifice, un
microbuz pentru transport de marfă și persoane, cu un consum
mediu lunar de carburanți de 400 litri, o mașină de teren cu un

consum mediu lunar de 450 litri și două autoturisme, cu un
consum mediu lunar de carburanți de 450 litri.
Art. 20. — (1) Stingerea datoriilor preluate de Ministerul
Culturii, Cultelor și Patrimoniului Național, ca efect al desființării
publicațiilor ăContemporanul”, ăLiteratorul”, ăManuscriptum”,
ăDeșteptarea Aromânilor”, ăMoftul Român”, ăAlbina”, ăTeatrul”,
ăUniversul Cărții”, ăA Het”, ăKorunk”, ăVilnie Slovo”, instituții
publice cu personalitate juridică aflate în subordinea Ministerului
Culturii și Cultelor, se asigură din disponibilitățile acestor instituții
și, după caz, din bugetul aprobat Ministerului Culturii, Cultelor
și Patrimoniului Național pe anul 2009.
(2) Activul și pasivul instituțiilor prevăzute la alin. (1) vor fi
preluate de Ministerul Culturii, Cultelor și Patrimoniului Național,
pe bază de protocol de predare-preluare, în termen de 60 de
zile de la data intrării în vigoare a prezentei hotărâri.
Art. 21. — (1) În termen de 60 de zile de la data intrării în
vigoare a prezentei hotărâri, structura organizatorică și
regulamentul de organizare și funcționare ale Bibliotecii
Naționale a României, modificate corespunzător ca urmare a
preluării activității Revistei ăBiblioteca”, se aprobă prin ordin al
ministrului culturii, cultelor și patrimoniului național.
(2) În termen de 60 de zile de la data intrării în vigoare a
prezentei hotărâri, personalul angajat la Revista ăBiblioteca” este
preluat de Biblioteca Națională a României, cu încadrarea în
numărul maxim de posturi aprobate pentru această instituție, în
condițiile legii.
(3) Activul și pasivul Revistei ăBiblioteca” vor fi preluate de
Biblioteca Națională a României, pe bază de protocol de
predare-preluare, în termenul prevăzut la alin. (2).
(4) Preluarea activului și pasivului Revistei ăMuvelodes”,
instituție publică trecută sub autoritatea Consiliului Județean
Cluj, se va face pe bază de protocol de predare-preluare
încheiat între părțile interesate, până la data de 31 martie 2009,
conform ultimului bilanț contabil și a inventarului bunurilor
deținute.
(5) Transferul instituției prevăzute la alin. (4) se face cu
preluarea personalului angajat, conform legii.
Art. 22. — (1) Anexele nr. 1 și 2 fac parte integrantă din
prezenta hotărâre.
(2) Încadrarea în numărul de posturi și în noua structură
organizatorică se aprobă prin ordin al ministrului culturii, cultelor
și patrimoniului național.
Art. 23. — Pe data intrării în vigoare a prezentei hotărâri se
abrogă Hotărârea Guvernului nr. 78/2005 privind organizarea și
funcționarea Ministerului Culturii și Cultelor, republicată în
Monitorul Oficial al României, Partea I, nr. 288 din 2 mai 2007,
cu modificările și completările ulterioare, precum și orice alte
dispoziții contrare.

PRIM-MINISTRU

EMIL BOC
Contrasemnează:
Ministrul culturii, cultelor și patrimoniului național,
Theodor Paleologu
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 16 ianuarie 2009.
Nr. 9.

*) Anexa nr. 1 este reprodusă în facsimil.

S T R U C T U R A O R G A N I Z AT O R I C Ă

a Ministerului Culturii, Cultelor și Patrimoniului Național
Numărul maxim de posturi — 196
(exclusiv demnitarii și cabinetul ministrului)

ANEXA Nr. 1*)

MONITORUL OFICIAL AL ROMÂNIEI, PARTEA I, Nr. 38/21.I.2009
13

14

MONITORUL OFICIAL AL ROMÂNIEI, PARTEA I, Nr. 38/21.I.2009
ANEXA Nr. 2

UNITĂȚI

care funcționează în subordinea, sub autoritatea Ministerului Culturii, Cultelor și Patrimoniului Național
ori în coordonarea ministrului culturii, cultelor și patrimoniului național
Nr.
crt.

Denumirea unității

Sursa de finanțare

Unități care funcționează în subordinea Ministerului Culturii, Cultelor și Patrimoniului Național
I. Organe de specialitate ale administrației publice
centrale și instituții publice finanțate integral din bugetul
de stat
1. Direcțiile județene pentru cultură, culte și patrimoniul cultural Bugetul de stat
național, respectiv a municipiului București — servicii publice
deconcentrate
2. Biblioteca Națională a României

Bugetul de stat

3. Oficiul Român pentru Drepturile de Autor*)

Bugetul de stat

NOTĂ:

Unitățile prevăzute la nr. crt. 1—3 pot utiliza un număr maxim de 786 de posturi.
II. Organe de specialitate ale administrației publice
centrale și instituții publice finanțate din venituri proprii
și subvenții acordate de la bugetul de stat
4. Institutul Național pentru Memoria Exilului Românesc*)

Venituri proprii și subvenții acordate de la bugetul de stat

5. Institutul Național pentru Studierea Holocaustului din
România ăElie Wiesel”

Venituri proprii și subvenții acordate de la bugetul de stat

6. Centrul Național al Cinematografiei

Venituri proprii și subvenții acordate de la bugetul de stat

7. Muzeul Național de Artă al României din București

Venituri proprii și subvenții acordate de la bugetul de stat

8. Muzeul Național de Artă Contemporană al României

Venituri proprii și subvenții acordate de la bugetul de stat

9. Muzeul Național al Hărților și Cărții Vechi

Venituri proprii și subvenții acordate de la bugetul de stat

10. Muzeul Național de Istorie a României din București

Venituri proprii și subvenții acordate de la bugetul de stat

11. Muzeul Național ăBrukenthal”

Venituri proprii și subvenții acordate de la bugetul de stat

12. Muzeul Național ăPeleș”

Venituri proprii și subvenții acordate de la bugetul de stat

13. Muzeul Național al Satului ăDimitrie Gusti”

Venituri proprii și subvenții acordate de la bugetul de stat

14. Muzeul Național al Țăranului Român din București

Venituri proprii și subvenții acordate de la bugetul de stat

15. Muzeul Național Bran

Venituri proprii și subvenții acordate de la bugetul de stat

16. Muzeul Național de Istorie a Transilvaniei din Cluj-Napoca

Venituri proprii și subvenții acordate de la bugetul de stat

17. Complexul Muzeal Național ăMoldova”

Venituri proprii și subvenții acordate de la bugetul de stat

18. Muzeul Național al Carpaților Răsăriteni

Venituri proprii și subvenții acordate de la bugetul de stat

19. Muzeul Național de Istorie Naturală ăGrigore Antipa”

Venituri proprii și subvenții acordate de la bugetul de stat

20. Muzeul de Artă ăVasile Grigore — pictor și colecționar”

Venituri proprii și subvenții acordate de la bugetul de stat

21. Muzeul Național ăGeorge Enescu” din București

Venituri proprii și subvenții acordate de la bugetul de stat

22. Teatrul Național ăI.L. Caragiale” din București

Venituri proprii și subvenții acordate de la bugetul de stat

23. Teatrul Național ăLucian Blaga” din Cluj-Napoca

Venituri proprii și subvenții acordate de la bugetul de stat

24. Teatrul Național ăVasile Alecsandri” din Iași

Venituri proprii și subvenții acordate de la bugetul de stat

25. Teatrul Național ăMihai Eminescu” din Timișoara

Venituri proprii și subvenții acordate de la bugetul de stat

26. Teatrul Național ăMarin Sorescu” din Craiova

Venituri proprii și subvenții acordate de la bugetul de stat

27. Teatrul Național din Târgu Mureș

Venituri proprii și subvenții acordate de la bugetul de stat

28. Teatrul Maghiar de Stat din Cluj-Napoca

Venituri proprii și subvenții acordate de la bugetul de stat

29. Opera Națonală București

Venituri proprii și subvenții acordate de la bugetul de stat

30. Opera Națională Română din Cluj-Napoca

Venituri proprii și subvenții acordate de la bugetul de stat

MONITORUL OFICIAL AL ROMÂNIEI, PARTEA I, Nr. 38/21.I.2009
Nr.
crt.

Denumirea unității

15

Sursa de finanțare

31. Opera Maghiară din Cluj-Napoca

Venituri proprii și subvenții acordate de la bugetul de stat

32. Opera Națională Română din Iași

Venituri proprii și subvenții acordate de la bugetul de stat

33. Opera Națională Română din Timișoara

Venituri proprii și subvenții acordate de la bugetul de stat

34. Teatrul Național de Operetă ăIon Dacian”

Venituri proprii și subvenții acordate de la bugetul de stat

35. Filarmonica ăGeorge Enescu”

Venituri proprii și subvenții acordate de la bugetul de stat

36. Centrul Național pentru Conservarea și Promovarea Culturii
Tradiționale

Venituri proprii și subvenții acordate de la bugetul de stat

37. Centrul Național de Cultură al Romilor

Venituri proprii și subvenții acordate de la bugetul de stat

38. Centrul Național de Artă ăTinerimea Română”

Venituri proprii și subvenții acordate de la bugetul de stat

39. Centrul Cultural ăSala Palatului”

Venituri proprii și subvenții acordate de la bugetul de stat

40. Centrul European de Cultură din Sinaia

Venituri proprii și subvenții acordate de la bugetul de stat

41. Centrul de Cultură ăGeorge Apostu” din Bacău

Venituri proprii și subvenții acordate de la bugetul de stat

42. Centrul de Cultură ăArcuș” din Covasna

Venituri proprii și subvenții acordate de la bugetul de stat

43. Centrul Cultural Toplița

Venituri proprii și subvenții acordate de la bugetul de stat

44. Centrul Național al Dansului București

Venituri proprii și subvenții acordate de la bugetul de stat

45. Oficiul Național al Monumentelor Istorice

Venituri proprii și subvenții acordate de la bugetul de stat

46. Institutul Național al Monumentelor Istorice

Venituri proprii și subvenții acordate de la bugetul de stat

47. Institutul Național de Cercetare în Domeniul Conservării și
Restaurării

Venituri proprii și subvenții acordate de la bugetul de stat

48. Studioul de Creație Cinematografică din București

Venituri proprii și subvenții acordate de la bugetul de stat

49. Editura ăVideo”

Venituri proprii și subvenții acordate de la bugetul de stat

50. Centrul de Studii și Cercetări în Domeniul Culturii

Venituri proprii și subvenții acordate de la bugetul de stat

51. Centrul de Consultanță pentru Programe Culturale Europene Venituri proprii și subvenții acordate de la bugetul de stat
52. Administrația Fondului Cultural Național

Venituri proprii și subvenții acordate de la bugetul de stat

NOTĂ:

Unitățile menționate la nr. crt. 4—51 pot utiliza un număr maxim de 6.384 de posturi.
III. Instituții publice finanțate din venituri proprii
53. CIMEC — Institutul de Memorie Culturală

Venituri proprii

54. ARTEXIM

Venituri proprii

55. Centrul de Pregătire Profesională în Cultură

Venituri proprii

Unități care funcționează sub autoritatea Ministerului Culturii, Cultelor și Patrimoniului Național
56. Compania Națională a Imprimeriilor ăCoresi” — S.A.
57. Regia Autonomă de Distribuție și Exploatare a Filmelor
ăRomâniafilm”
58. Studioul Cinematografic ăRofilm” — S.A.
59. Studioul Cinematografic ăSahia Film” — S.A.
60. Studioul Cinematografic ăAnimafilm” — S.A.
61. Societatea Comercială ăEditura Scrisul Românesc” — S.A.
62. Societatea Comercială ăEditura Meridiane” — S.A.
*) Organ de specialitate al administrației publice centrale, aflat în coordonarea ministrului culturii, cultelor și patrimoniului național.

16

MONITORUL OFICIAL AL ROMÂNIEI, PARTEA I, Nr. 38/21.I.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea Ordinului ministrului economiei și finanțelor nr. 3.756/2008
privind prospectele de emisiune ale certificatelor de trezorerie cu discont și ale obligațiunilor
de stat de tip benchmark, aferente lunii ianuarie 2009
În temeiul prevederilor Ordonanței de urgență a Guvernului nr. 221/2008 pentru stabilirea unor măsuri de reorganizare în
cadrul administrației publice centrale și ale Ordonanței de urgență a Guvernului nr. 64/2007 privind datoria publică, aprobată cu
modificări și completări prin Legea nr. 109/2008, cu modificările ulterioare, ale Normelor metodologice de aplicare a Ordonanței
de urgență a Guvernului nr. 64/2007 privind datoria publică, aprobate prin Hotărârea Guvernului nr. 1.470/2007, cu modificările și
completările ulterioare,
ministrul finanțelor publice emite următorul ordin:
Art. I. — Articolul 1 din anexa nr. 1 ăProspect de emisiune al
certificatelor de trezorerie cu discont lansate în luna ianuarie
2009” la Ordinul ministrului economiei și finanțelor
nr. 3.756/2008 privind prospectele de emisiune ale certificatelor
de trezorerie cu discont și ale obligațiunilor de stat de tip
benchmark, aferente lunii ianuarie 2009, publicat în Monitorul

Oficial al României, Partea I, nr. 896 din 30 decembrie 2008, cu
modificările ulterioare, se modifică și va avea următorul cuprins:
ăArt. 1. — În vederea finanțării și refinanțării datoriei publice
în luna ianuarie 2009, Ministerul Finanțelor Publice anunță
lansarea de emisiuni de certificate de trezorerie cu discont,
astfel:

Cod
ISIN

Data
licitației

Data
emisiunii

Data
scadenței

Nr.
zile

Valoare emisiune
— lei —

RO0909CTN0W2

5.01.2009

7.01.2009

6.02.2009

30

1.000.000.000

RO0909CTN0T8

14.01.2009

16.01.2009

17.04.2009

91

2.000.000.000

RO0909CTN0U6

19.01.2009

21.01.2009

20.02.2009

30

1.000.000.000

RO0909CTN027

22.01.2009

26.01.2009

27.04.2009

91

1.500.000.000

RO0909CTN019

28.01.2009

30.01.2009

31.07.2009

182

500.000.000”

Art. II. — Valoarea nominală totală a certificatelor de
trezorerie cu discont și a obligațiunilor de stat de tip benchmark,
în sumă de 4.000 milioane lei, anunțată conform prevederilor
art. 1 din Ordinul ministrului economiei și finanțelor nr.
3.756/2008 privind prospectele de emisiune ale certificatelor de
trezorerie cu discont și ale obligațiunilor de stat de tip

benchmark, aferente lunii ianuarie 2009, publicat în Monitorul
Oficial al României, Partea I, nr. 896 din 30 decembrie 2008, se
majorează cu suma de 2.500 milioane lei.
Art. III. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Bogdan Alexandru Drăgoi,
secretar de stat
București, 19 ianuarie 2009.
Nr. 96.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 38/21.I.2009 conține 16 pagini.

Prețul: 3,20 lei

&JUYDGY|323872]
ISSN 1453—4495

