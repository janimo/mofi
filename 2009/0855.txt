Anul 177 (XXI) — Nr. 855

PARTEA I

LEGI, DECRETE, HOTĂRÂRI ȘI ALTE ACTE

Miercuri, 9 decembrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.367 din 27 octombrie 2009 referitoare la excepția
de neconstituționalitate a dispozițiilor art. 6 alin. (2)—(5)
din Legea nr. 26/1990 privind registrul comerțului......
Decizia nr. 1.397 din 3 noiembrie 2009 referitoare la excepția
de neconstituționalitate a dispozițiilor art. 215 alin. 3, 4
și 5 din Codul penal și art. 84 alin. 1 pct. 2 și 3 și alin. 2
teza a doua din Legea nr. 59/1934 asupra cecului ....
Decizia nr. 1.398 din 3 noiembrie 2009 referitoare la excepția
de neconstituționalitate a dispozițiilor art. 181 alin. 2
din Codul penal ..........................................................
Decizia nr. 1.399 din 3 noiembrie 2009 referitoare la excepția
de neconstituționalitate a dispozițiilor art. 11 alin. 1 din
Legea nr. 87/1994 pentru combaterea evaziunii
fiscale ........................................................................
Decizia nr. 1.400 din 3 noiembrie 2009 referitoare la
excepția de neconstituționalitate a dispozițiilor art. 10
alin. (1) din Legea nr. 188/2000 privind executorii
judecătorești ..............................................................

2–3

3–4

5–6

6–7

7–8

Pagina
Decizia nr. 1.401 din 3 noiembrie 2009 referitoare la excepția
de neconstituționalitate a dispozițiilor art. 1 alin. (3) și
art. 83 din Legea nr. 51/1995 pentru organizarea și
exercitarea profesiei de avocat, art. 3 alin. (4) și art. 5
alin. (4) din Statutul profesiei de avocat din 2004, art. 171
alin. 2, art. 183 alin. 1 și 2, art. 262 pct. 1 lit. a) și
art. 2781 alin. 8 lit. a)—c) din Codul de procedură
penală și art. 281 din Codul penal..............................

9–12

Decizia nr. 1.402 din 3 noiembrie 2009 referitoare la excepția
de neconstituționalitate a dispozițiilor art. 5803 din
Codul de procedură civilă ..........................................

12–13

Decizia nr. 1.413 din 3 noiembrie 2009 referitoare la excepția
de neconstituționalitate a dispozițiilor art. I pct. 2 și 3
din Ordonanța de urgență a Guvernului nr. 151/2008
pentru modificarea și completarea Ordonanței Guvernului
nr. 15/2008 privind creșterile salariale ce se vor acorda
în anul 2008 personalului din învățământ ..................

14–15

2

MONITORUL OFICIAL AL ROMÂNIEI, PARTEA I, Nr. 855/9.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.367
din 27 octombrie 2009

referitoare la excepția de neconstituționalitate a dispozițiilor art. 6 alin. (2)—(5)
din Legea nr. 26/1990 privind registrul comerțului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 alin. (2)—(5) din Legea nr. 26/1990 privind
registrul comerțului, excepție ridicată de Adrian Floarea în
Dosarul nr. 9/46/2009 al Curții de Apel Pitești — Secția
comercială și de contencios administrativ fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca neîntemeiată a excepției ridicate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 aprilie 2009, pronunțată în Dosarul
nr. 9/46/2009, Curtea de Apel Pitești — Secția comercială și
de contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 6 alin. (2)—(5) din Legea nr. 26/1990 privind
registrul comerțului, excepție ridicată de Adrian Floarea într-o
cauză având ca obiect soluționarea recursului declarat împotriva
unei încheieri a judecătorului delegat la registrul comerțului.
În motivarea excepției de neconstituționalitate se arată
că posibilitatea oferită recurentului de a depune motivarea
recursului cu cel puțin două zile înainte de termenul de judecată
încalcă dreptul la un proces echitabil al intimatului, întrucât
acesta nu mai are timp suficient să își facă apărările necesare.
Totodată, se arată că o atare prevedere legală este
discriminatorie pentru intimat.
Curtea de Apel Pitești — Secția comercială și de
contencios administrativ fiscal apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. (2)—(5) din Legea nr. 26/1990 privind
registrul comerțului, republicată în Monitorul Oficial al României,
Partea I, nr. 49 din 4 februarie 1998, cu modificările și
completările ulterioare, care au următorul cuprins:
(2) Încheierile judecătorului delegat privitoare la înmatriculare
sau la orice alte înregistrări în registrul comerțului sunt executorii
de drept și sunt supuse numai recursului.
(3) Termenul de recurs este de 15 zile și curge de la data
pronunțării încheierii pentru părți și de la data publicării încheierii
sau a actului modificator al actului constitutiv în Monitorul Oficial
al României, Partea a IV-a, pentru orice alte persoane
interesate.
(4) Recursul se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează recursul
curții de apel în a cărei rază teritorială se află domiciliul sau
sediul comerciantului, iar în cazul sucursalelor înființate în alt
județ, la curtea de apel în a cărei rază teritorială se află sediul
sucursalei.
(5) Motivele recursului se pot depune la instanță, cu cel puțin
două zile înaintea termenului de judecată”.
Autorul excepției susține că textul legal criticat încalcă
prevederile constituționale ale art. 16 alin. (1) privind egalitatea
în drepturi și ale art. 21 privind accesul liber la justiție. Totodată,
în susținerea excepției sunt invocate dispozițiile art. 6
paragraful 1 din Convenția pentru apărarea drepturilor omului și
a libertăților fundamentale.
Analizând excepția de neconstituționalitate ridicată, Curtea
reține că, prin Decizia nr. 1.173 din 11 decembrie 2007,
publicată în Monitorul Oficial al României, Partea I, nr. 54 din
23 ianuarie 2008, a stabilit că art. 6 alin. (3) din Legea nr. 26/1990
conține norme de procedură necontencioasă, iar, potrivit art. 126
alin. (2) din Constituție, este atributul exclusiv al legiuitorului să
reglementeze procedura de judecată, evident, cu respectarea și
a celorlalte prevederi sau principii din Legea fundamentală.
Aplicând acest raționament al Curții în cauza de față, se
constată că legiuitorul este îndrituit din punct de vedere
constituțional să adopte reglementări procedurale specifice,
astfel că derogarea prevăzută de textul legal criticat de la
dispozițiile art. 303 alin. 1 din Codul de procedură civilă nu poate
fi, de principiu, neconstituțională. Această opțiune a legiuitorului
este justificată de materia în care a fost adoptată reglementarea
criticată, și anume în cea a înregistrării mențiunilor în registrul
comerțului.

MONITORUL OFICIAL AL ROMÂNIEI, PARTEA I, Nr. 855/9.XII.2009
Faptul că recurentul își poate motiva cererea cu cel puțin
două zile înainte de termenul de judecată nu încalcă dreptul la
un proces echitabil. Astfel, în cazul în care intimatul apreciază că
nu a putut lua la cunoștință motivele de recurs, poate solicita
instanței aplicarea art. 156 alin. 1 din Codul de procedură civilă,
în sensul acordării unui nou termen de judecată pentru

3

pregătirea apărării. Așadar, intimatul își poate exercita apărarea
în mod eficient, fără a fi pus într-o situație de inferioritate în
raport cu recurentul.
În aceste condiții, nu se poate reține încălcarea textelor
constituționale și convenționale invocate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 6 alin. (2)—(5) din Legea nr. 26/1990 privind
registrul comerțului, excepție ridicată de Adrian Floarea în Dosarul nr. 9/46/2009 al Curții de Apel Pitești — Secția comercială și
de contencios administrativ fiscal.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.397
din 3 noiembrie 2009

referitoare la excepția de neconstituționalitate a dispozițiilor art. 215 alin. 3, 4 și 5 din Codul penal
și art. 84 alin. 1 pct. 2 și 3 și alin. 2 teza a doua din Legea nr. 59/1934 asupra cecului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Marinela Mincă
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 215 alin. 3, 4 și 5 din Codul penal și art. 84
alin. 1 pct. 2 și 3 și alin. 2 teza a doua din Legea nr. 59/1934
asupra cecului, excepție ridicată de Ilie Pînzariu în Dosarul
nr. 957/40/2008 al Tribunalului Botoșani — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 27 martie 2009, pronunțată în Dosarul
nr. 957/40/2008, Tribunalul Botoșani — Secția penală a sesizat
Curtea Constituțională cu excepția de neconstituționalitate

a dispozițiilor art. 215 alin. 3, 4 și 5 din Codul penal și art. 84
alin. 1 pct. 2 și 3 și alin. 2 teza a doua din Legea nr. 59/1934
asupra cecului, excepție ridicată de Ilie Pînzariu într-o cauză
penală.
În motivarea excepției de neconstituționalitate autorul
acesteia susține, în esență, că dispozițiile de lege criticate aduc
atingere prevederilor constituționale ale art. 16 alin. (1), art. 20,
art. 23 alin. (12), art. 24, art. 73 alin. (3) lit. h) și art. 124, precum
și art. 4 din Protocolul nr. 7 la Convenția pentru apărarea
drepturilor omului și a libertăților fundamentale și art. 11 din
Pactul internațional cu privire la drepturile civile și politice. În
acest sens, arată că textele de lege criticate, deși au conținut
identic, sancționează diferit aceeași faptă penală. Autorul
excepției consideră că ăprin încadrarea unei acțiuni ilicite în
conținutul constitutiv a două infracțiuni distincte” se dă
ăposibilitatea unei duble sancționări”. În continuare, apreciază
că art. 84 alin. 2 teza a doua din Legea nr. 59/1934 este
neconstituțional, deoarece nu definește ăfaptul scuzabil”. În
consecință, ălegea nu este suficient de clară și lasă loc unei
marje de apreciere care poate depăși limita rezonabilului”.
Instanța de judecată consideră că excepția de
neconstituționalitate este neîntemeiată, deoarece textele de lege
criticate nu contravin prevederilor constituționale și
reglementărilor internaționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

4

MONITORUL OFICIAL AL ROMÂNIEI, PARTEA I, Nr. 855/9.XII.2009

Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 215 alin. 3, 4 și 5 din Codul penal și art. 84
alin. 1 pct. 2 și 3 și alin. 2 teza a doua din Legea nr. 59/1934
asupra cecului, publicată în Monitorul Oficial nr. 100 din 1 mai
1934, cu modificările și completările ulterioare, dispoziții care au
următorul cuprins:
— Art. 215 alin. 3, 4 și 5 din Codul penal: ăInducerea sau
menținerea în eroare a unei persoane cu prilejul încheierii sau
executării unui contract, săvârșită în așa fel încât, fără această
eroare, cel înșelat nu ar fi încheiat sau executat contractul în
condițiile stipulate, se sancționează cu pedeapsa prevăzută în
alineatele precedente, după distincțiile acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia sau
acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.
Înșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.”;
— Art. 84 alin. 1 pct. 2 și 3 și alin. 2 teza a doua din Legea
nr. 59/1934:
ăSe va pedepsi cu amenda de la 5.000—100.000 lei și
închisoare de la 6 luni până la 1 an, afară de cazul când faptul
constituie un delict sancționat cu o pedeapsă mai mare, în care
caz se aplică această pedeapsă. [...]

2. Oricine emite un cec fără a avea la tras disponibil suficient,
sau după ce a tras cecul și mai înainte de trecerea termenelor
fixate pentru prezentare, dispune altfel, în total sau în parte de
disponibilul avut.
3. Oricine emite un cec cu dată falsă sau căruia îi lipsește
unul din elementele esențiale arătate de alineatele 1, 2, 3 și 5 al
art. 1 și art. 11. [...]
[...] Când emiterea cecului se datorează unui fapt scuzabil,
emitentul va fi apărat de pedeapsă.”
Aceste texte de lege sunt raportate la prevederile
constituționale ale art. 16 alin. (1), art. 20, art. 23 alin. (12),
art. 24, art. 73 alin. (3) lit. h) și art. 124, precum și art. 4 din
Protocolul nr. 7 la Convenția pentru apărarea drepturilor omului
și a libertăților fundamentale și art. 11 din Pactul internațional cu
privire la drepturile civile și politice.
Examinând excepția de neconstituționalitate, Curtea reține
că argumentele invocate de autorul excepției nu vizează o
veritabilă problemă de constituționalitate, ci constituie o
problemă de interpretare și de aplicare a legii din perspectiva
succesiunii legilor în timp ce ține de resortul instanțelor
judecătorești, iar nu de cel al instanței de contencios
constituțional.
Curtea a statuat, în repetate rânduri, că nu intră în atribuțiile
sale cenzurarea aplicării legii de către instanțele judecătorești,
controlul judecătoresc realizându-se exclusiv în cadrul
sistemului căilor de atac prevăzute de lege.
Mai mult, potrivit jurisprudenței Curții Constituționale, de
exemplu, Decizia nr. 495 din 16 noiembrie 2004, publicată în
Monitorul Oficial al României, Partea I, nr. 63 din 19 ianuarie
2005, examinarea constituționalității unui text de lege are în
vedere compatibilitatea acelui text cu dispozițiile constituționale
pretins încălcate, iar nu compararea mai multor prevederi legale
între ele și raportarea concluziei ce ar rezulta din această
comparație la dispoziții ori principii ale Constituției.
În ceea ce privește dispozițiile alin. 2 teza a doua din art. 84
din Legea nr. 59/1934, Curtea reține că autorul excepției critică
aceste dispoziții pe motiv că legiuitorul nu definește faptul
scuzabil, astfel că ăinculpatului nu i se garantează dreptul la
apărare câtă vreme acest drept este lipsit de conținut”.
Or, nici asemenea critici nu intră în competența Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității
dispozițiilor cu privire la care a fost sesizată, fără a le putea
modifica sau completa.
În aceste condiții, excepția de neconstituționalitate este
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1— 3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 215 alin. 3, 4 și 5 din Codul penal și
art. 84 alin. 1 pct. 2 și 3 și alin. 2 teza a doua din Legea nr. 59/1934 asupra cecului, excepție ridicată de Ilie Pînzariu în Dosarul
nr. 957/40/2008 al Tribunalului Botoșani — Secția penală.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 855/9.XII.2009

5

CURTEA CONSTITUȚIONALĂ

D E C I Z I A Nr. 1.398
din 3 noiembrie 2009

referitoare la excepția de neconstituționalitate a dispozițiilor art. 181 alin. 2 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Marinela Mincă
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

Pe rol se află soluționarea excepției de neconstituționalitate
a dispozițiilor art. 181 alin. 2 din Codul penal, excepție ridicată de
Salounkhan Mahomed în Dosarul nr. 10.412/233/2006 al Curții
de Apel Galați — Secția de minori și familie.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 19 martie 2009, pronunțată în Dosarul
nr. 10.412/233/2006, Curtea de Apel Galați — Secția de
minori și familie a sesizat Curtea Constituțională cu
excepția de neconstituționalitate a dispozițiilor art. 181
alin. 2 din Codul penal.
Excepția a fost ridicată de inculpatul Salounkhan Mahomed
cu ocazia soluționării recursului declarat împotriva Sentinței
penale nr. 2.270 din 21 decembrie 2007, pronunțată de
Judecătoria Galați într-o cauză penală având ca obiect
săvârșirea infracțiunilor prevăzute și pedepsite de art. 192
alin. 2, art. 208 și 209 lit. g) din Codul penal. Acesta nu a motivat
în scris excepția de neconstituționalitate.
În motivarea excepției de neconstituționalitate, așa cum
reiese însă din încheierea de sesizare, autorul acesteia susține
că dispozițiile art. 181 alin. 2 din Codul penal încalcă prevederile
constituționale ale art. 16 alin. (1), art. 73 alin. (1) și art. 124
alin. (1). În acest sens, arată că legiuitorul ar fi trebuit să arate
în mod expres care sunt condițiile în care trebuie aplicate aceste
dispoziții de lege, în sensul stabilirii prejudiciului și a atingerii
valorii sociale ocrotite, iar nu să lase la aprecierea judecătorului
anumite elemente legate strict de aplicarea lor.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 181 alin. 2 din Codul penal, care au următoarea
redactare: ăLa stabilirea în concret a gradului de pericol social se
ține seama de modul și mijloacele de săvârșire a faptei, de
scopul urmărit, de împrejurările în care fapta a fost comisă, de
urmarea produsă sau care s-ar fi putut produce, precum și de
persoana și conduita făptuitorului.”
Acest text de lege este raportat la prevederile constituționale
ale art. 16 alin. (1) privind egalitatea în drepturi, ale art. 73
alin. (1) referitoare la categorii de legi și ale art. 124 alin. (1)
privind înfăptuirea justiției.
Examinând excepția de neconstituționalitate, Curtea reține
că dispozițiile art. 181 din Codul penal se referă la fapte
antisociale care, prin conținutul lor concret și prin atingerea
minimă adusă valorilor sociale ocrotite de legea penală, nu
prezintă gradul de pericol social al unei infracțiuni.
Autorul excepției consideră că neconstituționalitatea textului
de lege criticat este determinată de posibilitatea arbitrară a
judecătorului de a interpreta și aplica dispozițiile art. 181 alin. 2
din Codul penal, dispoziții care, în opinia autorului, ar fi trebuit să
arate în mod expres care sunt condițiile în care trebuie aplicate.
Or, asemenea critici nu intră în competența Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității
dispozițiilor cu privire la care a fost sesizată, fără a le putea
modifica sau completa.
În aceste condiții, excepția de neconstituționalitate este
inadmisibilă.

6

MONITORUL OFICIAL AL ROMÂNIEI, PARTEA I, Nr. 855/9.XII.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 181 alin. 2 din Codul penal, excepție
ridicată de Salounkhan Mahomed în Dosarul nr. 10.412/233/2006 al Curții de Apel Galați — Secția de minori și familie.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.399
din 3 noiembrie 2009

referitoare la excepția de neconstituționalitate a dispozițiilor art. 11 alin. 1 din Legea nr. 87/1994
pentru combaterea evaziunii fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Marinela Mincă
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 11 alin. 1 din Legea nr. 87/1994 pentru
combaterea evaziunii fiscale, excepție ridicată de Gelu Stănescu
și Mariana Stănescu în Dosarul nr. 1.626/838/2008 al
Judecătoriei Liești.
La apelul nominal se prezintă personal autorii excepției, Gelu
Stănescu și Mariana Stănescu. Lipsesc celelalte părți, față de
care procedura de citare este legal îndeplinită.
Cauza este în stare de judecată.
Autorii excepției solicită admiterea acesteia pentru motivele
invocate în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 26 martie 2009, pronunțată în Dosarul
nr. 1.626/838/2008, Judecătoria Liești a sesizat Curtea
Constituțională cu excepția de neconstituționalitate a
dispozițiilor art. 11 alin. 1 din Legea nr. 87/1994 pentru
combaterea evaziunii fiscale.
Excepția a fost ridicată de inculpații Gelu Stănescu și
Mariana Stănescu, prin apărător ales, într-o cauză penală având
ca obiect săvârșirea infracțiunii de evaziune fiscală.

În motivarea excepției de neconstituționalitate autorii
acesteia susțin că dispozițiile art. 11 alin. 1 din Legea
nr. 87/1994 încalcă prevederile constituționale ale art. 4
alin. (2), art. 16 alin. (1), art. 20, art. 21 alin. (3), art. 23 alin. (11)
și art. 24 alin. (1), precum și prevederile art. 6 paragraful 1 din
Convenția pentru apărarea drepturilor omului și a libertăților
fundamentale. În acest sens, arată că ăregimul sancționator
prevăzut de art. 11 din Legea nr. 87/1994, republicată, realizează
o discriminare nejustificată, astfel încât oferă posibilitatea
organelor judiciare să pedepsească diferit pe cei care au comis
fapta înainte de intrarea în vigoare a Legii nr. 241/2005 în raport
cu cei care au comis aceeași faptă după intrarea în vigoare a
acestei legi. Așa se face că inculpații nu au avut posibilitatea de
a beneficia de aplicarea art. 10 din Legea nr. 241/2005 pentru
simplul fapt că au săvârșit infracțiunea în cursul anului 2004. De
asemenea, dispozițiile legale care oferă posibilitatea organelor
fiscale de a stabili cuantumul prejudiciului prin estimare încalcă
flagrant dreptul la un proces echitabil și dreptul la apărare, prin
aceea că metoda de calcul nu poate fi verificată și cenzurată de
către inculpați, lăsând câmp liber arbitrajului.”
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

MONITORUL OFICIAL AL ROMÂNIEI, PARTEA I, Nr. 855/9.XII.2009
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 11 alin. 1 din Legea nr. 87/1994 pentru
combaterea evaziunii fiscale, republicată în Monitorul Oficial al
României, Partea I, nr. 545 din 29 iulie 2003, lege abrogată prin
art. 16 lit. a) al cap. IV din Legea nr. 241/2005 pentru prevenirea
și combaterea evaziunii fiscale, publicată în Monitorul Oficial al
României, Partea I, nr. 672 din 27 iulie 2005.
Acest text de lege este raportat la prevederile constituționale
ale art. 4 alin. (2), art. 16 alin. (1), art. 20, art. 21 alin. (3), art. 23
alin. (11) și art. 24 alin. (1), precum și prevederile art. 6
paragraful 1 din Convenția pentru apărarea drepturilor omului și
a libertăților fundamentale.

7

Examinând excepția de neconstituționalitate, Curtea reține
că prin actul normativ abrogator se reglementează un nou regim
sancționator, legiuitorul fiind liber să aprecieze atât pericolul
social în funcție de care urmează să stabilească natura juridică
a faptei incriminate, cât și condițiile răspunderii juridice pentru
această faptă.
Autorii excepției consideră, în esență, că neconstituționalitatea este determinată de faptul că nu au avut posibilitatea
de a beneficia de aplicarea art. 10 din Legea nr. 241/2005,
deoarece au săvârșit infracțiunea în cursul anului 2004.
Or, asemenea critici referitoare la aplicarea și interpretarea
legii nu intră sub incidența controlului exercitat de Curtea
Constituțională, acestea fiind de resortul exclusiv al instanței de
judecată care judecă fondul cauzei, precum și, eventual, al
instanței de control judiciar, astfel cum rezultă din prevederile
art. 126 alin. (1) și (3) din Constituție.
În aceste condiții, excepția de neconstituționalitate este
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a art. 11 alin. 1 din Legea nr. 87/1994 pentru combaterea
evaziunii fiscale, excepție ridicată de Gelu Stănescu și Mariana Stănescu în Dosarul nr. 1.626/838/2008 al Judecătoriei Liești.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.400
din 3 noiembrie 2009

referitoare la excepția de neconstituționalitate a dispozițiilor art. 10 alin. (1) din Legea nr. 188/2000
privind executorii judecătorești
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Cătălina Carmen Gliga
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 188/2000 privind
executorii judecătorești, excepție ridicată de Ciprian Ioan Asaftei

în Dosarul nr. 1.245/243/2009 al Judecătoriei Hunedoara —
Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 15 aprilie 2009, pronunțată în Dosarul
nr. 1.245/243/2009, Judecătoria Hunedoara — Secția civilă
a sesizat Curtea Constituțională cu excepția de

8

MONITORUL OFICIAL AL ROMÂNIEI, PARTEA I, Nr. 855/9.XII.2009

neconstituționalitate a dispozițiilor art. 10 alin. (1) din Legea
nr. 188/2000 privind executorii judecătorești.
Excepția fost ridicată de Ciprian Ioan Asaftei într-o cauză
având ca obiect o cerere de recuzare a executorului
judecătoresc.
În motivarea excepției de neconstituționalitate autorul
acesteia susține că dispozițiile de lege criticate aduc atingere
prevederilor constituționale ale art. 21 și art. 53, deoarece, fără
să reglementeze expres motivele de recuzare a executorilor
judecătorești, cuprind o normă de trimitere, și anume art. 27 din
Codul de procedură civilă. Totodată, arată că prin textul de lege
supus controlului se reglementează o inegalitate între poziția
părților în procedura de executare, creditorul fiind singurul care
are posibilitatea de a alege executorul judecătoresc.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, cu
modificările și completările ulterioare, dispoziții care au
următorul cuprins: ăExecutorii judecătorești pot fi recuzați în
cazul în care se află în una dintre situațiile prevăzute la art. 27
pct. 1, 2, 3, 5, 6*), 8 și 9 din Codul de procedură civilă.”

Autorul excepției susține că dispozițiile de lege criticate sunt
neconstituționale în raport cu prevederile constituționale ale
art. 21 privind accesul liber la justiție și art. 53 referitor la
restrângerea exercițiului unor drepturi sau al unor libertăți.
Examinând excepția de neconstituționalitate, Curtea reține
că dispozițiile legale menționate, raportate la aceleași prevederi
constituționale și cu motivare identică, au mai fost supuse
controlului său. Astfel, prin Decizia nr. 1.183 din 6 noiembrie
2008, publicată în Monitorul Oficial al României, Partea I, nr. 838
din 12 decembrie 2008, Curtea, făcând referire la jurisprudența
sa, a reținut că enumerarea limitativă a cazurilor în care
executorul judecătoresc poate fi recuzat se circumscrie cazurilor
de recuzare a judecătorilor prevăzute de Codul de procedură
civilă, cu excepția unor situații care sunt specifice activității
judecătorilor. Totodată, Curtea a observat că dispozițiile art. 27
din Codul de procedură civilă reglementează în mod limitativ
cazurile de recuzare a judecătorilor, protejând astfel partea,
dacă se presupune că judecătorul ar putea fi lipsit de
obiectivitate, ceea ce nu duce la încălcarea art. 21 și 53 din
Legea fundamentală. Pe cale de consecință, Curtea a reținut că
nici textul art. 10 alin. (1) din Legea nr. 188/2000 nu încalcă
principiile statuate în aceste prevederi constituționale.
În ceea ce privește susținerea conform căreia există o
inegalitate între poziția părților, având în vedere că numai
creditorul are posibilitatea de a alege executorul judecătoresc,
Curtea a constatat că această critică este neîntemeiată, întrucât
în cadrul procedurii de executare silită ambele părți beneficiază
de anumite garanții procesuale, printre care posibilitatea de a
formula contestație împotriva executării înseși ori împotriva
oricărui act de executare. Totodată, alegerea executorului
judecătoresc de către creditor este justificată prin faptul că
acesta este interesat în realizarea pe cale silită a creanței sale,
în condițiile în care debitorul nu și-a adus la îndeplinire obligația
ce îi revine.
Referitor la susținerea că prevederile art. 10 alin. (1) din
Legea nr. 188/2000 nu reglementează expres motivele de
recuzare a executorilor judecătorești, ci cuprind o normă de
trimitere, și anume art. 27 din Codul de procedură civilă, Curtea
a constatat că nici aceasta nu poate fi primită, fiind o opțiune de
reglementare, de competența exclusivă a autorității legislative.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) din Legea nr. 188/2000 privind executorii
judecătorești, excepție ridicată de Ciprian Ioan Asaftei în Dosarul nr. 1.245/243/2009 al Judecătoriei Hunedoara — Secția civilă.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 855/9.XII.2009

9

CURTEA CONSTITUȚIONALĂ

D E C I Z I A Nr. 1.401
din 3 noiembrie 2009

referitoare la excepția de neconstituționalitate a dispozițiilor art. 1 alin. (3) și art. 83
din Legea nr. 51/1995 pentru organizarea și exercitarea profesiei de avocat, art. 3 alin. (4) și art. 5
alin. (4) din Statutul profesiei de avocat din 2004, art. 171 alin. 2, art. 183 alin. 1 și 2, art. 262 pct. 1
lit. a) și art. 2781 alin. 8 lit. a)—c) din Codul de procedură penală și art. 281 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Marinela Mincă
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 alin. (3) și art. 83 din Legea nr. 51/1995
pentru organizarea și exercitarea profesiei de avocat, art. 3
alin. (4) și art. 5 alin. (4) din Statutul profesiei de avocat din
2004, art. 171 alin. 2, art. 183 alin. 1 și 2, art. 262 pct. 1 lit. a) și
art. 2781 alin. 8 lit. a)—c) din Codul de procedură penală și
art. 281 din Codul penal, excepție ridicată de Răducu Marcel în
Dosarul nr. 2.362/55/2009 al Tribunalului Arad — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere, ca fiind inadmisibilă, a excepției de
neconstituționalitate a dispozițiilor art. 3 alin. (4) și art. 5 alin. (4)
din Statutul profesiei de avocat din 2004, art. 171 alin. 2 și
art. 262 pct. 1 lit. a) din Codul de procedură penală și art. 281
din Codul penal și, ca fiind neîntemeiată, a excepției de
neconstituționalitate a dispozițiilor art. 1 alin. (3) și art. 83 din
Legea nr. 51/1995 și art. 183 alin. 1 și 2 și art. 278 1 alin. 8
lit. a)—c) din Codul de procedură penală.
C U R T E A,

având în vedere actele și lucrările dosarului, reține următoarele:
Prin Încheierea din 28 aprilie 2009, pronunțată în Dosarul
nr. 2.362/55/2009, Tribunalul Arad — Secția penală a sesizat
Curtea Constituțională cu excepția de neconstituționalitate
a dispozițiilor art. 1 alin. (3) și art. 83 din Legea nr. 51/1995
pentru organizarea și exercitarea profesiei de avocat, art. 3
alin. (4) și art. 5 alin. (4) din Statutul profesiei de avocat din
2004, art. 171 alin. 2, art. 183 alin. 1 și 2, art. 262 pct. 1 lit. a)
și art. 2781 alin. 8 lit. a)—c) din Codul de procedură penală
și art. 281 din Codul penal.
Excepția a fost ridicată de Răducu Marcel cu ocazia
soluționării plângerii formulate împotriva ordonanței primprocurorului dată în Dosarul nr. 69/II/2/2009 al Parchetului de
pe lângă Judecătoria Arad prin care s-a respins plângerea
formulată împotriva ordonanței de scoatere de sub urmărire
penală și aplicarea unei sancțiuni cu caracter administrativ, dată
de procuror în Dosarul nr. 2.124/P/2008 al Parchetului de pe
lângă Judecătoria Arad, având ca obiect săvârșirea infracțiunii
de exercitare fără drept a profesiei de avocat, prevăzută de
art. 281 din Codul penal.

În motivarea excepției de neconstituționalitate autorul
acesteia susține, în esență, următoarele:
— Dispozițiile art. 1 alin. (3) și art. 83 din Legea nr. 51/1995
pentru organizarea și exercitarea profesiei de avocat, precum
și art. 3 alin. (4) și art. 5 alin. (4) din Statutul profesiei de avocat
din 2004 contravin prevederilor constituționale ale art. 1
alin. (1)—(5), art. 4 alin. (1), art. 15 alin. (2), art. 16 alin. (1) și
art. 20 alin. (1) și (2), precum și art. 6 paragraful 3 din Convenția
pentru apărarea drepturilor omului și a libertăților fundamentale,
deoarece nu este recunoscută structura UNBR Bota, iar astfel
cetățenii nu au posibilitatea de a-și alege apărătorul.
— Dispozițiile art. 171 alin. 2, art. 183 alin. 1 și 2, art. 262
pct. 1 lit. a) și art. 2781 alin. 8 lit. a)—c) din Codul de procedură
penală contravin prevederilor constituționale ale art. 20, art. 21
alin. (3), art. 23 alin. (1) și (2) și art. 24 alin. (1) și (2), precum și
art. 5 paragrafele 1 și 4 din Convenția pentru apărarea
drepturilor omului și a libertăților fundamentale, art. 9 din
Declarația Universală a Drepturilor Omului, art. 9 pct. 1 și art. 14
paragraful 3 lit. g) din Pactul internațional cu privire la drepturile
civile și politice. În acest sens, arată că, ădeoarece toți avocații
din România fac parte din UNBR, este evident că avocatul
desemnat din oficiu nu îl va apăra pe inculpat împotriva uniunii
sale”, în procesele în care UNBR, este parte. De asemenea,
consideră că ăaducerea (chiar prin constrângere) a învinuitului
sau inculpatului în fața organelor de urmărire penală sau a
instanțelor de judecată reprezintă o privare de libertate fără a fi
reținere sau arestare”.
— Dispozițiile art. 281 din Codul penal, făcând trimitere la
legi speciale, încalcă prevederile constituționale ale art. 73
alin. (1) și art. 115 alin. (1) care stabilesc posibilitatea
Parlamentului de a adopta numai legi constituționale, organice și
ordinare, iar nu o lege specială pentru exercitarea unei profesii.
Tribunalul Arad — Secția penală apreciază că excepția de
neconstituționalitate este neîntemeiată, deoarece textele de lege
criticate nu contravin prevederilor constituționale sau
reglementărilor internaționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:

10

MONITORUL OFICIAL AL ROMÂNIEI, PARTEA I, Nr. 855/9.XII.2009

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
următoarele dispoziții:
— Art. 1 alin. (3) și art. 83 din Legea nr. 51/1995 pentru
organizarea și exercitarea profesiei de avocat, republicată în
Monitorul Oficial al României, Partea I, nr. 113 din 6 martie 2001,
modificată și completată prin Legea nr. 255/2004, publicată în
Monitorul Oficial al României, Partea I, nr. 559 din 23 iunie 2004,
precum și art. 3 alin. (4) și art. 5 alin. (4) din Statutul profesiei de
avocat din 2004, publicat în Monitorul Oficial al României,
Partea I, nr. 45 din 13 ianuarie 2005, dispoziții care au următorul
cuprins:
— Art. 1 alin. (3) din Legea nr. 51/1995: ăConstituirea și
funcționarea de barouri în afara U.N.B.R. sunt interzise. Actele
de constituire și de înregistrare ale acestora sunt nule de drept.”;
— Art. 83 din Legea nr. 51/1995: ăLa data intrării în vigoare
a prezentei legi, denumirea Uniunea Avocaților din România se
înlocuiește cu denumirea Uniunea Națională a Barourilor din
România, în toate actele normative.”;
— Art. 3 alin. (4) din Statutul profesiei de avocat din 2004:
ăEste interzisă, sub sancțiunile prevăzute de lege, exercitarea
oricărei activități specifice profesiei de avocat de către o
persoană fizică ce nu are calitatea de avocat înscris într-un
barou și pe Tabloul avocaților sau de către o altă persoană
juridică, cu excepția societății civile profesională de avocați cu
răspundere limitată.”;
— Art. 5 alin. (4) din Statutul profesiei de avocat din 2004:
ăConstituirea și funcționarea de barouri în afara U.N.B.R. sunt
interzise. Actele de constituire și de înregistrare ale barourilor în
afara U.N.B.R. sunt nule de drept. Nulitatea poate fi oricând
constatată la cererea U.N.B.R., a barourilor membre, a
Ministerului Public și poate fi constatată de instanță din oficiu.”;
— Dispozițiile art. 171 alin. 2, art. 183 alin. 1 și 2, art. 262
pct. 1 lit. a) și art. 2781 alin. 8 lit. a)—c) din Codul de procedură
penală, precum și prevederile art. 281 din Codul penal, texte de
lege care au următorul cuprins:
— Art. 171 alin. 2 din Codul de procedură penală: ăAsistența
juridică este obligatorie când învinuitul sau inculpatul este minor,
internat într-un centru de reeducare sau într-un institut medical
educativ, când este reținut sau arestat chiar în altă cauză, când
față de acesta a fost dispusă măsura de siguranță a internării
medicale sau obligarea la tratament medical chiar în altă cauză
ori când organul de urmărire penală sau instanța apreciază că
învinuitul ori inculpatul nu și-ar putea face singur apărarea,
precum și în alte cazuri prevăzute de lege.”;
— Art. 183 alin. 1 și 2 din Codul de procedură penală: ăO
persoană poate fi adusă în fața organului de urmărire penală
sau a instanței de judecată pe baza unui mandat de aducere,
întocmit potrivit dispozițiilor art. 176, dacă fiind anterior citată nu
s-a prezentat, iar ascultarea ori prezența ei este necesară.
Învinuitul sau inculpatul poate fi adus cu mandat chiar înainte
de a fi fost chemat prin citație, dacă organul de urmărire penală
sau instanța constată motivat că în interesul rezolvării cauzei se
impune această măsură.”;
— Art. 262 pct. 1 lit. a) din Codul de procedură penală: ăDacă
procurorul constată că au fost respectate dispozițiile legale care
garantează aflarea adevărului, că urmărirea penală este
completă, existând probele necesare și legal administrate,
procedează, după caz, astfel:
1. Când din materialul de urmărire penală rezultă că fapta
există, că a fost săvârșită de învinuit sau de inculpat și că acesta
răspunde penal:

a) dacă acțiunea penală nu a fost pusă în mișcare în cursul
urmăririi penale, dă rechizitoriu prin care pune în mișcare
acțiunea penală și dispune trimiterea în judecată;”
— Art. 2781 alin. 8 lit. a)—c) din Codul de procedură penală:
ăJudecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.”
— Art. 281 din Codul penal: ăExercitarea fără drept a unei
profesii sau a oricărei alte activități pentru care legea cere
autorizație, ori exercitarea acestora în alte condiții decât cele
legale, dacă legea specială prevede că săvârșirea unor astfel
de fapte se sancționează potrivit legii penale, se pedepsește cu
închisoare de la o lună la 1 an sau cu amendă”.
Autorul excepției susține că aceste dispoziții de lege sunt
neconstituționale, astfel:
— art. 1 alin. (3) și art. 83 din Legea nr. 51/1995, precum și
art. 3 alin. (4) și art. 5 alin. (4) din Statutul profesiei de avocat din
2004 contravin prevederilor constituționale ale art. 1 alin. (1)—(5),
art. 4 alin. (1), art. 15 alin. (2), art. 16 alin. (1) și art. 20 alin. (1)
și (2), precum și art. 6 paragraful 3 din Convenția pentru
apărarea drepturilor omului și a libertăților fundamentale;
— art. 171 alin. 2 din Codul de procedură penală contravine
prevederilor art. 24 alin. (1) și (2) din Constituție referitoare la
dreptul la apărare;
— art. 183 alin. 1 și 2 din Codul de procedură penală încalcă
dispozițiile constituționale ale art. 23 alin. (1) și (2) referitoare la
libertatea individuală, precum și prevederile art. 5 paragrafele 1
și 4 privind dreptul la libertate și la siguranță din Convenția
pentru apărarea drepturilor omului și a libertăților fundamentale,
ale art. 9 cu privire la dreptul persoanei de a nu fi arestată,
deținută sau exilată în mod arbitrar din Declarația Universală a
Drepturilor Omului, ale art. 9 paragraful 1 privind dreptul la
libertatea și la securitatea persoanei și ale art. 14 paragraful 3
lit. g) referitoare la dreptul acuzatului de a păstra tăcerea și de
a nu se autoincrimina din Pactul internațional cu privire la
drepturile civile și politice;
— art. 262 pct. 1 lit. a) din Codul de procedură penală
înfrânge dispozițiile art. 24 alin. (1) din Constituție privind dreptul
la apărare;
— art. 2781 alin. 8 lit. a)—c) din Codul de procedură penală
încalcă prevederile constituționale ale art. 21 alin. (3) privind
liberul acces la justiție și art. 126 alin. (1) referitoare la
înfăptuirea justiție, precum și art. 6 paragraful 1 din Convenția
pentru apărarea drepturilor omului și a libertăților fundamentale;
— art. 281 din Codul penal contravine dispozițiilor
constituționale ale art. 73 alin. (1) referitoare la categoriile de
legi și ale art. 115 alin. (1) privind delegarea legislativă.
Examinând excepția de neconstituționalitate, se rețin
următoarele:
I. Având în vedere prevederile art. 146 lit. d) din Constituție
și dispozițiile art. 29 din Legea nr. 47/1992, excepția de
neconstituționalitate a dispozițiilor art. 3 alin. (4) și art. 5 alin. (4)
din Statutul profesiei de avocat din 2004 este inadmisibilă.

MONITORUL OFICIAL AL ROMÂNIEI, PARTEA I, Nr. 855/9.XII.2009
II. Referitor la dispozițiile art. 1 alin. (3) și art. 83 din Legea
nr. 51/1995, se observă că, sub aspectele criticate, prin
numeroase decizii, precum Decizia nr. 150 din 10 februarie
2009, publicată în Monitorul Oficial al României, Partea I, nr. 152
din 11 martie 2009, Curtea Constituțională a statuat că, ăÎn
concepția legiuitorului, avocatura este un serviciu public, care
este organizat și funcționează pe baza unei legi speciale, iar
profesia de avocat poate fi exercitată de un corp profesional
selectat și funcționând după reguli stabilite de lege. [...] Această
opțiune a legiuitorului nu poate fi considerată ca
neconstituțională, având în vedere că scopul ei este asigurarea
unei asistențe juridice calificate, iar normele în baza cărora
funcționează nu contravin principiilor constituționale”, cei care
doresc să practice această profesie fiind datori să respecte
legea și să accepte regulile impuse de aceasta. Astfel se explică
de ce condițiile de organizare și exercitare a profesiei de avocat
sunt prevăzute într-o lege specială.
Curtea Constituțională a statuat constant în jurisprudența sa
că profesia de avocat se poate exercita numai cu respectarea
legii, și nu împotriva ei, astfel că niciuna dintre prevederile
constituționale și convenționale invocate nu sunt nesocotite prin
dispozițiile de lege criticate.
III. Autorul excepției nu formulează veritabile critici de
neconstituționalitate cu privire la dispozițiile art. 171 alin. 2 și ale
art. 262 pct. 1 lit. a) din Codul de procedură penală, respectiv ale
art. 281 din Codul penal. Astfel, emite supoziții legate de posibila
nerespectare a legii de către avocații desemnați în baza art. 171
alin. 2 din Codul de procedură penală să asigure asistența
juridică din oficiu în cauzele în care organul de urmărire penală
sau instanța apreciază că învinuitul sau inculpatul nu și-ar putea
face singur apărarea, în condițiile în care Uniunea Națională a
Barourilor din România este și ea parte în respectivele procese
penale. Totodată, autorul excepției critică modul de aplicare a
prevederilor art. 262 pct. 1 lit. a) din Codul de procedură penală,
respectiv a dispozițiilor art. 281 din Codul penal de către
organele de urmărire penală și de către instanța de judecată.
Or, aceste aspecte nu intră sub incidența controlului de
constituționalitate exercitat de Curte, ci sunt de competența
instanței învestite cu soluționarea litigiului. În aceste condiții,
excepția de neconstituționalitate a dispozițiilor art. 171 alin. 2
și art. 262 pct. 1 lit. a) din Codul de procedură penală, precum
și ale art. 281 din Codul penal este inadmisibilă.
IV. În ceea ce privește critica de neconstituționalitate a
art. 183 alin. 1 și 2 din Codul de procedură penală, Curtea s-a
pronunțat asupra art. 183 din Codul de procedură penală, în
integralitatea sa, prin raportare la o serie de texte din Constituție
și din Convenția pentru apărarea drepturilor omului și a
libertăților fundamentale invocate și în prezenta cauză și față de
critici similare. Astfel, prin Decizia nr. 885 din 16 octombrie 2007,
publicată în Monitorul Oficial al României, Partea I, nr. 750 din
5 noiembrie 2007, Curtea a reținut că regulile procedurale
instituite prin dispozițiile art. 183 din Codul de procedură penală
sunt menite să asigure buna desfășurare a procesului penal,
fără întârzieri determinate de absența sau refuzul persoanelor a
căror ascultare sau prezență este apreciată ca fiind necesară
de către instanța de judecată. Prin dispozițiile criticate nu se
încalcă libertatea individuală, întrucât instituția mandatului de
aducere nu este echivalentă cu cea a sancțiunilor privative de
libertate. De altfel, potrivit art. 53 din Constituție, exercițiul unor
drepturi sau libertăți poate fi restrâns pentru desfășurarea
instrucției penale, astfel încât constrângerea unei persoane de
a se prezenta în fața instanței de judecată, atunci când aceasta
din urmă apreciază că se impune acest lucru, nu aduce nicio
atingere principiilor statului de drept. Cu același prilej, Curtea a
statuat că, prin prevederile art. 183 din Codul de procedură

11

penală, nu este încălcat nici dreptul la un proces echitabil, având
în vedere că persoanele aduse cu mandat nu pot rămâne la
dispoziția organului judiciar decât timpul strict necesar pentru
audierea lor, în afară de cazul când s-a dispus reținerea ori
arestarea preventivă a acestora. De asemenea, textul de lege
criticat nu aduce atingere dreptului acuzatului de a păstra
tăcerea și de a nu contribui la propria incriminare, întrucât
acesta nu este constrâns în niciun fel să facă vreo declarație în
acest sens.
Întrucât nu au intervenit elemente noi, de natură să justifice
schimbarea jurisprudenței Curții, atât soluția, cât și
considerentele de principiu ale deciziilor menționate mai sus își
păstrează valabilitatea și în prezenta cauză.
Pentru considerentele arătate, prevederile art. 183 alin. 1 și
2 din Codul de procedură penală sunt în concordanță cu
dispozițiile art. 23 alin. (1) și (2) din Constituție, ale art. 5
paragrafele 1 și 4 din Convenția pentru apărarea drepturilor
omului și a libertăților fundamentale, ale art. 9 din Declarația
Universală a Drepturilor Omului, precum și cu prevederile art. 9
paragraful 1 și ale art. 14 paragraful 3 lit. g) din Pactul
internațional cu privire la drepturile civile și politice.
V. În fine, nu poate fi caracterizată ca o încălcare a dreptului
la un proces echitabil nici reglementarea soluției pe care o
pronunță instanța în temeiul art. 2781 alin. 8 lit. b) din Codul de
procedură penală, întrucât împotriva încheierii astfel pronunțate
persoana nemulțumită are posibilitatea exercitării căilor de atac
prevăzute de lege, având deplina libertate de a demonstra
nelegalitatea acesteia, folosind toate mijloacele procedurale ce
caracterizează un proces echitabil. De asemenea, soluționarea
fondului cauzei, în situația în care instanța, în temeiul art. 2781
alin. 8 lit. c) din Codul de procedură penală, admite plângerea,
prin încheiere, desființează rezoluția sau ordonanța atacată,
reținând cauza spre judecare, constituie o etapă procesuală
distinctă, guvernată de regulile procedurale aplicabile judecării
în primă instanță și în căile de atac, reguli cu privire la care
textele criticate stabilesc în mod expres că se aplică ăîn mod
corespunzător”. Statuând în sensul celor arătate, dispozițiile
art. 2781 alin. 8 lit. c) din Codul de procedură penală asigură
posibilitatea părților de a formula apărări, de a propune probe și
de a recurge la căile de atac prevăzute de lege, așadar de a se
prevala de toate garanțiile procesuale care condiționează un
proces echitabil, în deplină concordanță cu prevederile art. 21
alin. (3) din Constituție.
Aceleași considerente și aceeași soluție au fost reținute și
prin Decizia Curții Constituționale nr. 859 din 28 noiembrie 2006,
publicată în Monitorul Oficial al României, Partea I, nr. 31 din
17 ianuarie 2007.
Neexistând elemente noi de natură a determina schimbarea
jurisprudenței Curții, cele stabilite prin deciziile menționate își
păstrează valabilitatea și în prezenta cauză.
În sfârșit, se constată că invocarea de către autorul excepției
a jurisprudenței Curții Europene a Drepturilor Omului, respectiv
a Cauzei Golder împotriva Marii Britanii (1975), nu are relevanță
în aprecierea neconstituționalității prevederilor cuprinse în
art. 2781 din Codul de procedură penală, întrucât în speța
respectivă Curtea Europeană a Drepturilor Omului a decis
încălcarea prevederilor art. 6 paragraful 1 și art. 8 din Convenția
pentru apărarea drepturilor omului și a libertăților fundamentale,
constatându-se refuzul de a se permite consultarea unui avocat
pentru acționarea în justiție, astfel persoana în cauză a fost
împiedicată să se adreseze unui tribunal. Or, textul art. 2781 din
Codul de procedură penală recunoaște expres dreptul
persoanei ale cărei interese legitime au fost vătămate (inclusiv
persoana față de care s-a dispus scoaterea de sub urmărire
penală) de a se adresa justiției.

12

MONITORUL OFICIAL AL ROMÂNIEI, PARTEA I, Nr. 855/9.XII.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1) Respinge, ca fiind inadmisibilă, excepția de neconstituționalitate a dispozițiilor art. 3 alin. (4) și art. 5 alin. (4) din Statutul
profesiei de avocat din 2004, art. 171 alin. 2 și art. 262 pct. 1 lit. a) din Codul de procedură penală și art. 281 din Codul penal,
excepție ridicată de Răducu Marcel în Dosarul nr. 2.362/55/2009 al Tribunalului Arad — Secția penală.
2) Respinge, ca fiind neîntemeiată, excepția de neconstituționalitate a dispozițiilor art. 1 alin. (3) și art. 83 din Legea
nr. 51/1995 pentru organizarea și exercitarea profesiei de avocat și art. 183 alin. 1 și 2 și art. 2781 alin. 8 lit. a)—c) din Codul de
procedură penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.402
din 3 noiembrie 2009

referitoare la excepția de neconstituționalitate a dispozițiilor art. 5803
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Cătălina-Carmen Gliga
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 5803 din Codul de procedură civilă, excepție
ridicată de Societatea Comercială ICMA — S.A. București în
Dosarul nr. 1.560/301/2009 al Judecătoriei Sectorului 3
București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 17 aprilie 2009, pronunțată în Dosarul
nr. 1.560/301/2009, Judecătoria Sectorului 3 București —
Secția civilă a sesizat Curtea Constituțională cu excepția de

neconstituționalitate a dispozițiilor art. 5803 din Codul de
procedură civilă.
Excepția a fost ridicată de Societatea Comercială ICMA —
S.A. din București într-o cauză având ca obiect aplicarea unei
amenzi civile.
În motivarea excepției de neconstituționalitate autorul
acesteia susține că textul de lege criticat este contrar
prevederilor constituționale ale art. 21 alin. (1)—(3) și art. 129,
deoarece prevede ca soluționarea cauzei să fie făcută prin
pronunțarea unei încheieri irevocabile, ceea ce duce la ălipsirea
părților de posibilitatea de a formula o cale de atac efectivă
împotriva unei hotărâri judecătorești.”
Instanța de judecată apreciază că dispozițiile de lege
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

MONITORUL OFICIAL AL ROMÂNIEI, PARTEA I, Nr. 855/9.XII.2009
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5803 din Codul de procedură civilă, cu următorul
conținut: ăDacă obligația de a face nu poate fi îndeplinită prin
altă persoană decât debitorul, acesta poate fi constrâns la
îndeplinirea ei, prin aplicarea unei amenzi civile. Instanța
sesizată de creditor poate obliga pe debitor, prin încheiere
irevocabilă, dată cu citarea părților, să plătească, în favoarea
statului, o amendă civilă de la 200.000 lei la 500.000 lei, stabilită
pe zi de întârziere până la executarea obligației prevăzute în
titlul executoriu.
Dacă în termen de 6 luni debitorul nu va executa obligația
prevăzută în titlul executoriu, la cererea creditorului, instanța
care a dispus obligarea debitorului la plata unei amenzi civile pe
zi de întârziere în favoarea statului va fixa suma datorată statului
cu acest titlu, prin încheiere irevocabilă, dată cu citarea părților,
iar pentru acoperirea prejudiciilor cauzate prin neîndeplinirea
obligației prevăzute de alin. 1, creditorul poate cere obligarea
debitorului la daune-interese; în acest din urmă caz, dispozițiile
art. 574 sunt aplicabile în mod corespunzător.
Amenda civilă va putea fi anulată, în tot sau în parte, ori
redusă, dacă debitorul execută obligația prevăzută în titlul
executoriu sau, după caz, pentru alte motive temeinice, pe cale
de contestație la executare.
Încheierile date în condițiile prezentului articol sunt executorii
și se comunică din oficiu, prin grija grefierului de ședință,
organelor fiscale competente în vederea executării silite, potrivit
Codului de procedură fiscală.
Pentru neexecutarea obligațiilor prevăzute în prezentul
articol nu se pot acorda daune cominatorii.”
Autorul excepției susține că acest text de lege contravine
prevederilor constituționale ale art. 21 alin. (1)—(3) referitoare la
accesul liber la justiție și ale art. 129 referitoare la folosirea căilor
de atac, întrucât încheierea pronunțată de instanța de judecată

13

are caracter irevocabil, părțile neavând la dispoziție nicio cale
de atac împotriva acesteia.
Examinând excepția de neconstituționalitate, Curtea observă
că autorul acesteia critică, în esență, lipsa de reglementare a
posibilității de exercitare a unei căi de atac împotriva încheierilor
prin care se dispune autorizarea creditorului de a îndeplini
obligația de a face, pe cheltuiala debitorului.
Sub acest aspect, dispozițiile de lege criticate au mai fost
supuse controlului de constituționalitate.
Astfel, spre exemplu, prin Decizia nr. 484 din 9 noiembrie
2004, publicată în Monitorul Oficial al României, Partea I, nr. 50
din 14 ianuarie 2005, și Decizia nr. 207 din 13 martie 2007,
publicată în Monitorul Oficial al României, Partea I, nr. 308 din
9 mai 2007, Curtea a statuat, referitor la dispozițiile art. 5803 din
Codul de procedură civilă, că ăreglementarea criticată se
subsumează Cărții a V-a a Codului de procedură civilă,
consacrată executării silite a obligațiilor stabilite printr-un titlu
executoriu, constituind secțiunea a IV-a referitoare la executarea
silită a obligațiilor de a face sau de a nu face. Finalitatea
acesteia este evidentă și constă în determinarea debitorului
rău-platnic de a executa obligația la care este ținut în temeiul
unui titlu executoriu, pe care numai el o poate executa, prin
aplicarea unei amenzi civile stabilite pe zi de întârziere până la
data executării. Prin exercitarea acestei constrângeri cu caracter
pecuniar se urmărește contracararea manoperelor abuzive,
tinzând la tergiversarea îndeplinirii obligațiilor asumate de
debitor, în vederea asigurării celerității, ca exigență imperativă a
executării silite.
Așa fiind, ar fi ilogic și contrar finalității urmărite ca încheierea
de obligare a debitorului la plata amenzii civile să fie supusă
unor căi de atac. Consacrarea caracterului irevocabil al acestei
încheieri este deci în deplină concordanță cu finalitatea
reglementării, fără ca prin aceasta să se încalce prevederile
art. 21 alin. (1) și (2) din Constituție, întrucât, așa cum Curtea a
statuat în mod constant, accesul liber la justiție nu înseamnă
accesul la toate căile de atac și, deci, la toate gradele de
jurisdicție, legiuitorul fiind suveran în a limita, pentru rațiuni
impuse de specificul domeniului supus reglementării, un atare
acces”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5803 din Codul de procedură civilă, excepție ridicată de
Societatea Comercială ICMA — S.A. București în Dosarul nr. 1.560/301/2009 al Judecătoriei Sectorului 3 București — Secția civilă.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

14

MONITORUL OFICIAL AL ROMÂNIEI, PARTEA I, Nr. 855/9.XII.2009
CURTEA CONSTITUȚIONALĂ

D E C I Z I A Nr. 1.413
din 3 noiembrie 2009

referitoare la excepția de neconstituționalitate a dispozițiilor art. I pct. 2 și 3 din Ordonanța
de urgență a Guvernului nr. 151/2008 pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Cătălina-Carmen Gliga
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
excepție ridicată de Sindicatul Personalului din Învățământul
P r e u n i v e r s i t a r V â l c e a î n d o s a r e l e n r. 5 2 2 / 9 0 / 2 0 0 9 ,
nr. 520/90/2009 și nr. 521/90/2009 ale Tribunalului Vâlcea —
Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 4.322D/2009—
4.324D/2009, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarelor nr. 4.323D/2009 și nr. 4.324D/2009
la Dosarul nr. 4.322D/2009, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă.
C U R T E A,

având în vedere actele și lucrările dosarelor, reține următoarele:
Prin încheierile din 18 mai 2009, pronunțate în dosarele
nr. 522/90/2009, nr. 520/90/2009 și nr. 521/90/2009, Tribunalul
Vâlcea — Secția civilă a sesizat Curtea Constituțională cu
excepția de neconstituționalitate a dispozițiilor art. I pct. 2
și 3 din Ordonanța de urgență a Guvernului nr. 151/2008
pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ.
Excepția a fost ridicată de Sindicatul Personalului din
Învățământul Preuniversitar Vâlcea în cauze având ca obiect
drepturi bănești.

În motivarea excepției de neconstituționalitate autorul
acesteia susține că, prin adoptarea ordonanței de urgență,
Guvernul refuză să aplice o lege adoptată de Parlament, ceea
ce încalcă prevederile constituționale ale art. 1 alin. (4) și (5),
precum și ale art. 61 alin. (1). De asemenea, arată că Guvernul
a adoptat ordonanța de urgență cu încălcarea exigențelor
stabilite de art. 115 alin. (4) și (6) din Constituție, întrucât nu a
indicat situația extraordinară care a stat la baza emiterii
acesteia, nu a motivat corespunzător urgența acestei
reglementări și a afectat drepturile constituționale ale
personalului didactic, anume dreptul la muncă și la protecția
socială a muncii și dreptul la un nivel de trai decent.
Autorul excepției consideră că au fost încălcate și prevederile
constituționale ale art. 20 alin. (1), art. 41 alin. (2) și (5), art. 102
alin. (1) și art. 111 alin. (1).
În final, arată că este înfrânt și art. 141 din Constituție,
întrucât Guvernul nu a consultat Consiliul Economic și Social
atunci când a adoptat aceste ordonanțe de urgență.
Tribunalul Vâlcea — Secția civilă apreciază că excepția de
neconstituționalitate ridicată este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și celor ale art. 1 alin. (1) și (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, dispoziții care au următorul cuprins:
ăOrdonanța Guvernului nr. 15/2008 privind creșterile salariale
ce se vor acorda în anul 2008 personalului din învățământ,

MONITORUL OFICIAL AL ROMÂNIEI, PARTEA I, Nr. 855/9.XII.2009
publicată în Monitorul Oficial al României, Partea I, nr. 82 din
1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează: [ ]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie — 31 martie 2008, valoarea coeficientului de
multiplicare 1,000: 230,247 lei;
— 1 aprilie — 30 septembrie 2008, valoarea coeficientului
de multiplicare 1,000: 244,061 lei;
— 1 octombrie — 31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și
3, valoarea coeficientului de multiplicare 1,000 este următoarea:
— 1 ianuarie — 31 martie 2008, valoarea coeficientului de
multiplicare 1,000: 259,593 lei;
— 1 aprilie — 30 septembrie 2008, valoarea coeficientului
de multiplicare 1,000: 275,168 lei;
— 1 octombrie — 31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul 11,
cu următorul cuprins:

15

«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie — 28 februarie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1a, 1.2a, 2a și 3a;
b) pentru perioada 1 martie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie — 31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5.»”
Autorul excepției susține că aceste dispoziții de lege
contravin prevederilor constituționale ale art. 1 alin. (4) și (5),
art. 20 alin. (1), art. 41 alin. (2) și (5), art. 47 alin. (1), art. 61
alin. (1), art. 102 alin.(1), art. 111 alin. (1), art. 115 alin. (4) și (6)
și art. 141.
Analizând excepția de neconstituționalitate, Curtea constată
că dispozițiile art. I pct. 2 și 3 din Ordonanța de urgență a
Guvernului nr. 151/2008 au fost declarate neconstituționale prin
Decizia Curții Constituționale nr. 842 din 2 iunie 2009, publicată
în Monitorul Oficial al României, Partea I, nr. 464 din 6 iulie 2009.
În lipsa unei intervenții legislative a Guvernului sau
Parlamentului în termenul de 45 de zile cât timp reglementarea
legală în cauză a fost suspendată de drept, aceasta și-a încetat
efectele în temeiul art.147 alin. (1) din Constituție.
În aceste condiții, în baza art. 29 alin. (1) și (3) din Legea
nr. 47/1992, excepția de neconstituționalitate ridicată urmează
să fie respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. I pct. 2 și 3 din Ordonanța de
urgență a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale
ce se vor acorda în anul 2008 personalului din învățământ, excepție ridicată de Sindicatul Personalului din Învățământul
Preuniversitar Vâlcea în dosarele nr. 522/90/2009, nr. 520/90/2009 și nr. 521/90/2009 ale Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Număr
de apariții
anuale

Denumirea publicației

1.

Monitorul Oficial, Partea I

2.

Monitorul Oficial, Partea I, limba maghiară

3.

Zile de
apariție/
săptămână

Valoare
(TVA 9% inclus) — lei

Greutate
medie/apariție
(grame)

12 luni

3 luni

1 lună

330

120

900

5

50

1.200

90

1

50

1.500

140

Monitorul Oficial, Partea a II-a

215

5

60

2.250

200

4.

Monitorul Oficial, Partea a III-a

600

5

15

430

40

5.

Monitorul Oficial, Partea a IV-a

7.200

5

50

1.720

160

6.

Monitorul Oficial, Partea a VI-a

400

5

25

1.600

150

7.

Monitorul Oficial, Partea a VII-a

60

1

30

540

50

8.

Colecția Legislația României

4

—

2.500

450

9.

Colecția Hotărâri ale Guvernului României

12

—

3.500

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 855/9.XII.2009 conține 16 pagini.

Prețul: 3,20 lei

&JUYDGY|435773]
ISSN 1453—4495

