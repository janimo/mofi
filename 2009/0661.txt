Anul 177 (XXI) — Nr. 661

PARTEA I

LEGI, DECRETE, HOTĂRÂRI ȘI ALTE ACTE

Luni, 5 octombrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.026 din 9 iulie 2009 referitoare la excepția de
neconstituționalitate a prevederilor art. 4 alin. (1) și (2)
din Legea contenciosului administrativ nr. 554/2004 și
ale art. II alin. (2) și art. III din Legea nr. 262/2007
pentru modificarea și completarea Legii contenciosului
administrativ nr. 554/2004 ..........................................
Decizia nr. 1.080 din 8 septembrie 2009 referitoare la excepția
de neconstituționalitate a prevederilor art. 77 alin. (5)
din Legea nr. 188/1999 privind Statutul funcționarilor
publici ........................................................................

Pagina
Decizia nr. 1.116 din 10 septembrie 2009 referitoare la
excepția de neconstituționalitate a dispozițiilor art. 304
din Codul de procedură civilă ....................................

2–4

4–5

Decizia nr. 1.113 din 10 septembrie 2009 referitoare la
excepția de neconstituționalitate a dispozițiilor art. 278
alin. 1, art. 2781 alin. 7 și alin. 8 lit. a), precum și ale
art. 403 alin. 3 din Codul de procedură penală ..........

6–7

Decizia nr. 1.114 din 10 septembrie 2009 referitoare la
excepția de neconstituționalitate a dispozițiilor art. 258
din Codul penal ..........................................................

7–8

Decizia nr. 1.115 din 10 septembrie 2009 referitoare la
excepția de neconstituționalitate a dispozițiilor art. 28
alin. 1, 2 și 3 din Codul de procedură civilă................

8–9

9–10

Decizia nr. 1.117 din 10 septembrie 2009 referitoare la
excepția de neconstituționalitate a dispozițiilor art. 32
alin. (2) din Ordonanța Guvernului nr. 2/2001 privind
regimul juridic al contravențiilor ..................................

10–12

Decizia nr. 1.142 din 15 septembrie 2009 referitoare la
excepția de neconstituționalitate a dispozițiilor art. 15,
21, 24 și 30 din Ordonanța Guvernului nr. 2/2001
privind regimul juridic al contravențiilor, precum și ale
art. 104 din Ordonanța de urgență a Guvernului
nr. 195/2002 privind circulația pe drumurile publice ....

12–14

Decizia nr. 1.145 din 15 septembrie 2009 referitoare la
excepția de neconstituționalitate a dispozițiilor art. 966
și art. 968 din Codul civil ............................................

14–15

Decizia nr. 1.154 din 15 septembrie 2009 referitoare la
excepția de neconstituționalitate a dispozițiilor art. 298
alin. (2) ultima liniuță din Legea nr. 53/2003 — Codul
muncii ........................................................................

15–16

2

MONITORUL OFICIAL AL ROMÂNIEI, PARTEA I, Nr. 661/5.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.026
din 9 iulie 2009

referitoare la excepția de neconstituționalitate a prevederilor art. 4 alin. (1) și (2) din Legea
contenciosului administrativ nr. 554/2004 și ale art. II alin. (2) și art. III din Legea nr. 262/2007
pentru modificarea și completarea Legii contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 4 alin. (1) din Legea contenciosului
administrativ nr. 554/2004, excepție ridicată de Stațiunea de
Cercetare-Dezvoltare pentru Creșterea Bubalinelor Șercaia,
județul Brașov, în Dosarul nr. 89/226/2008 al Curții de Apel
Brașov — Secția contencios administrativ și fiscal, dosar
înregistrat la Curtea Constituțională sub numărul 599D/2009.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că autorul excepției a depus o cerere de
recuzare a opt dintre judecătorii Curții Constituționale, pe motiv
că, prin Decizia nr. 342/2009, ăși-au spus părerea cu privire la
materia pricinii ce se judecă”.
Procurorul pune concluzii de respingere a cererii de
recuzare.
Deliberând asupra acestei cereri, Curtea o respinge, în
temeiul art. 55 din Legea nr. 47/1992, potrivit căruia dispozițiile
Codului de procedură civilă referitoare la recuzarea judecătorilor
nu sunt aplicabile procedurii desfășurate în fața Curții
Constituționale.
În continuare, magistratul-asistent referă asupra faptului că
autorul excepției a transmis la dosar note scrise prin care solicită
admiterea excepției, iar partea Comuna Șercaia, prin primar, a
depus, de asemenea, concluzii scrise, în sensul respingerii
excepției, ca neîntemeiată.
Curtea dispune a se face apelul și în următoarele dosare:
Dosarul nr. 767D/2009, având ca obiect excepția de
neconstituționalitate a prevederilor art. 4 alin. (1) și (2) din Legea
contenciosului administrativ nr. 554/2004 și ale art. II alin. (2) și
art. III din Legea nr. 262/2007 pentru modificarea și completarea
Legii contenciosului administrativ nr. 554/2004, ridicată din oficiu
de Curtea de Apel București — Secția a VIII-a contencios
administrativ și fiscal în Dosarul nr. 6.801/2/2007; Dosarul
nr. 902D/2009, având ca obiect excepția de neconstituționalitate
a prevederilor art. 4 alin. (1) din Legea contenciosului
administrativ nr. 554/2004, excepție ridicată de Niculina Beloia
în Dosarul nr. 4.369/30/2008 al Curții de Apel Timișoara —
Secția contencios administrativ și fiscal; Dosarul nr. 903D/2009,
având ca obiect excepția de neconstituționalitate a prevederilor
art. 4 alin. (1) din Legea contenciosului administrativ nr. 554/2004,
excepție ridicată de Faur Nistor Isai în Dosarul nr. 9.030/55/2008
al Curții de Apel Timișoara — Secția contencios administrativ și
fiscal; Dosarul nr. 1.074D/2009, având ca obiect excepția de
neconstituționalitate a prevederilor art. 4 alin. (1) și (2) din Legea
contenciosului administrativ nr. 554/2004, excepție ridicată de

Societatea Comercială ăUnita Turism Holding” — S.A. —
Sucursala Transilvania Cluj în Dosarul nr. 26/33/2009 al Curții de
Apel Cluj — Secția comercială și de contencios administrativ și
fiscal; Dosarul nr. 1.525D/2009 având ca obiect excepția de
neconstituționalitate a prevederilor art. 4 alin. (1) din Legea
contenciosului administrativ nr. 554/2004, excepție ridicată de
Societatea Comercială ăTransporturi Auto” — S.A. din Suceava
în Dosarul nr. 1.653/314/2007 al Curții de Apel Suceava —
Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 767D/2009, nr.
902D/2009, nr. 903D/2009, nr. 1.074D/2009 și nr. 1.525D/2009 la
Dosarul nr. 599D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
întrucât nu se impune reconsiderarea jurisprudenței Curții
Constituționale deja existente în materie.
C U R T E A,

având în vedere actele și lucrările dosarelor, constată
următoarele:
Prin încheierile pronunțate de Curtea de Apel Brașov —
Secția contencios administrativ și fiscal în Dosarul
nr. 89/226/2008, de Curtea de Apel București — Secția a VIII-a
contencios administrativ și fiscal în Dosarul nr. 6.801/2/2007,
de Curtea de Apel Timișoara — Secția contencios
administrativ și fiscal în dosarele nr. 4.369/30/2008 și
nr. 9.030/55/2008, de Curtea de Apel Cluj — Secția
comercială și de contencios administrativ și fiscal în
Dosarul nr. 26/33/2009 și de Curtea de Apel Suceava — Secția
civilă în Dosarul nr. 1.653/314/2007, Curtea Constituțională a
fost sesizată cu excepția de neconstituționalitate a
prevederilor art. 4 alin. (1) și (2) din Legea contenciosului
administrativ nr. 554/2004 și ale art. II alin. (2) și art. III din
Legea nr. 262/2007 pentru modificarea și completarea Legii
contenciosului administrativ nr. 554/2004.
Excepția a fost ridicată de Stațiunea de Cercetare-Dezvoltare
pentru Creșterea Bubalinelor Șercaia, județul Brașov, din oficiu
de Curtea de Apel București — Secția contencios administrativ
și fiscal, de Niculina Beloia, de Faur Nistor Isai, de Societatea
Comercială ăUnita Turism Holding” — S.A. — Sucursala
Transilvania Cluj și de Societatea Comercială ăTransporturi
Auto” — S.A. din Suceava, în litigii având ca obiect soluționarea
excepțiilor de nelegalitate a unor acte administrative și a unor
cereri de revizuire.
În motivarea excepției de neconstituționalitate se susține,
în esență, că textele de lege criticate nu permit accesul liber la
justiție în ceea ce privește examinarea legalității actelor
administrative unilaterale cu caracter normativ pe calea
excepției de nelegalitate, întrucât, prin modificarea adusă art. 4

MONITORUL OFICIAL AL ROMÂNIEI, PARTEA I, Nr. 661/5.X.2009
alin. (1) din Legea contenciosului administrativ nr. 554/2004,
legiuitorul a restrâns sfera actelor administrative ce pot fi supuse
controlului instanței de contencios administrativ numai la cele
cu caracter individual. În schimb, fac posibilă cenzurarea, fără
limită în timp, a legalității actelor administrative unilaterale cu
caracter individual emise anterior intrării în vigoare a Legii
nr. 554/2004, ceea ce conduce la concluzia că legea nouă
retroactivează, generând instabilitatea raporturilor juridice. Se
mai susține că se încalcă și art. 44 din Constituție, deoarece
printre actele administrative ce pot fi anulate oricând se numără
și certificatele de constatare generatoare de drepturi de
proprietate.
Curtea de Apel Brașov — Secția contencios
administrativ și fiscal și Curtea de Apel București —
Secția a VIII-a contencios administrativ și fiscal consideră
că excepția de neconstituționalitate este întemeiată, iar Curtea
de Apel Timișoara — Secția contencios administrativ și
fiscal, Curtea de Apel Cluj — Secția comercială și de
contencios administrativ și fiscal și Curtea de Apel Suceava —
Secția civilă își exprimă opinia în sensul respingerii excepției
de neconstituționalitate ca neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând actele de sesizare, punctele de vedere ale
Avocatului Poporului, rapoartele întocmite de judecătorulraportor și concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 alin. (1) și (2) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificate
prin art. I pct. 5 din Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007. De asemenea, obiect al excepției îl formează și
prevederile art. II alin. (2) și ale art. III din Legea nr. 262/2007
pentru modificarea și completarea Legii contenciosului
administrativ nr. 554/2004. Textele de lege criticate au următorul
cuprins:
— Art. 4 alin. (1) și (2) din Legea contenciosului administrativ
nr. 554/2004:
ăArt. 4. — (1) Legalitatea unui act administrativ unilateral cu
caracter individual, indiferent de data emiterii acestuia, poate fi
cercetată oricând în cadrul unui proces, pe cale de excepție, din
oficiu sau la cererea părții interesate. În acest caz, instanța,
constatând că de actul administrativ depinde soluționarea
litigiului pe fond, sesizează, prin încheiere motivată, instanța de
contencios administrativ competentă și suspendă cauza.
Încheierea de sesizare a instanței de contencios administrativ
nu este supusă niciunei căi de atac, iar încheierea prin care se
respinge cererea de sesizare poate fi atacată odată cu fondul.
Suspendarea cauzei nu se dispune în ipoteza în care instanța în
fața căreia s-a ridicat excepția de nelegalitate este instanța de
contencios administrativ competentă să o soluționeze.
(2) Instanța de contencios administrativ se pronunță, după
procedura de urgență, în ședință publică, cu citarea părților și a

3

emitentului. În cazul în care excepția de nelegalitate vizează un
act administrativ unilateral emis anterior intrării în vigoare a
prezentei legi, cauzele de nelegalitate urmează a fi analizate
prin raportare la dispozițiile legale în vigoare la momentul
emiterii actului administrativ.”;
— Art. II alin. (2) din Legea nr. 262/2007 pentru modificarea
și completarea Legii contenciosului administrativ nr. 554/2004:
ă(2) Dispozițiile referitoare la excepția de nelegalitate și la
garanțiile procesuale prevăzute de Legea nr. 554/2004, cu
modificările ulterioare, se aplică și cauzelor aflate pe rolul
instanțelor la data intrării în vigoare a prezentei legi. Excepția
de nelegalitate poate fi invocată și pentru actele administrative
unilaterale emise anterior intrării în vigoare a Legii nr. 554/2004,
în forma sa inițială, cauzele de nelegalitate urmând a fi analizate
prin raportare la dispozițiile legale în vigoare la momentul
emiterii actului administrativ.”;
— Art. III din Legea nr. 262/2007: ăHotărârile judecătorești
pronunțate în baza Legii nr. 554/2004, rămase definitive și
irevocabile fără soluționarea pe fond a excepției de nelegalitate,
care a fost respinsă ca inadmisibilă, pot forma obiectul unei
cereri de revizuire, care se poate introduce în termen de 3 luni
de la intrarea în vigoare a prezentei legi.”
În opinia autorilor excepției de neconstituționalitate, textele
de lege criticate contravin următoarelor dispoziții din Legea
fundamentală: art. 15 alin. (2), care prevede că legea dispune
numai pentru viitor, cu excepția legii penale sau contravenționale
mai favorabile, art. 16 alin. (1), care consacră egalitatea
cetățenilor în fața legii și a autorităților publice, art. 20 referitor
la tratatele internaționale privind drepturile omului, art. 21, care
garantează accesul liber la justiție, art. 44 privind dreptul de
proprietate privată, art. 52 referitor la dreptul persoanei vătămate
de o autoritate publică și art. 78 privind intrarea în vigoare a legii.
De asemenea, au fost invocate prevederile art. 6 din Convenția
pentru apărarea drepturilor omului și a libertăților fundamentale,
privind dreptul la un proces echitabil.
Examinând excepția de neconstituționalitate, Curtea
constată că textele de lege ce formează obiectul prezentei
excepții au mai fost supuse controlului de constituționalitate prin
raportare la aceleași texte din Legea fundamentală și din
Convenția pentru apărarea drepturilor omului și a libertăților
fundamentale și prin prisma unor critici similare. Astfel, prin
deciziile nr. 425 și nr. 426 din 10 aprilie 2008, publicate în
Monitorul Oficial al României, Partea I, nr. 354 din 8 mai 2008,
Curtea a respins excepția de neconstituționalitate, reținând că
posibilitatea invocării excepției de nelegalitate a unui act
administrativ cu caracter individual oricând, fără limită în timp, nu
este neconstituțională, întrucât ăobținerea sau apărarea unui
drept ori protejarea unui interes, chiar legitim, nu se poate fonda
pe un act a cărui legalitate este îndoielnică și care nu ar putea
fi dovedită altfel decât prin ridicarea excepției de nelegalitate”,
iar ăcontestarea pe cale incidentală a legalității, indiferent de
data la care a fost emis actul administrativ, se justifică prin
necesitatea exercitării unui control de legalitate fără de care
soluția pronunțată de instanță riscă să fie fondată pe un act
ilegal”.
De asemenea, prin Decizia nr. 342 din 17 martie 2009,
publicată în Monitorul Oficial al României, Partea I, nr. 276 din
28 aprilie 2009, Curtea a statuat că ăfaptul că excepția de
nelegalitate vizează, potrivit art. 4 alin. (1) din Legea
contenciosului administrativ nr. 554/2004, doar actele
administrative unilaterale cu caracter individual, nu are
semnificația excluderii actelor administrative unilaterale cu
caracter normativ de la controlul de legalitate exercitat de
instanța de contencios administrativ, acest control realizându-se
pe calea acțiunii directe, separate, și nu a incidentului
procedural, adică, în speță, a excepției de nelegalitate”.
Întrucât nu au intervenit elemente noi, de natură să justifice
reconsiderarea jurisprudenței Curții Constituționale, soluția și
considerentele deciziilor amintite își mențin valabilitatea și în
prezenta cauză.

4

MONITORUL OFICIAL AL ROMÂNIEI, PARTEA I, Nr. 661/5.X.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 alin. (1) și (2) din Legea contenciosului administrativ
nr. 554/2004 și ale art. II alin. (2) și art. III din Legea nr. 262/2007 pentru modificarea și completarea Legii contenciosului
administrativ nr. 554/2004, excepție ridicată de Stațiunea de Cercetare-Dezvoltare pentru Creșterea Bubalinelor Șercaia, județul
Brașov, în Dosarul nr. 89/226/2008 al Curții de Apel Brașov — Secția contencios administrativ și fiscal, din oficiu de Curtea de Apel
București — Secția a VIII-a contencios administrativ și fiscal în Dosarul nr. 6.801/2/2007, de Niculina Beloia în Dosarul
nr. 4.369/30/2008 al Curții de Apel Timișoara — Secția contencios administrativ și fiscal, de Faur Nistor Isai în Dosarul
nr. 9.030/55/2008 al Curții de Apel Timișoara — Secția contencios administrativ și fiscal, de Societatea Comercială ăUnita Turism
Holding” — S.A. — Sucursala Transilvania Cluj în Dosarul nr. 26/33/2009 al Curții de Apel Cluj — Secția comercială și de contencios
administrativ și fiscal și de Societatea Comercială ăTransporturi Auto” — S.A. din Suceava în Dosarul nr. 1.653/314/2007 al Curții
de Apel Suceava — Secția civilă.
Definitivă și general obligatorie.
Pronunțată în ședința publică din data de 9 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.080
din 8 septembrie 2009

referitoare la excepția de neconstituționalitate a prevederilor art. 77 alin. (5) din Legea nr. 188/1999
privind Statutul funcționarilor publici
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 77 alin. (5) din Legea nr. 188/1999 privind
Statutul funcționarilor publici, excepție ridicată de Municipiul
București, prin primarul general, în Dosarul nr. 30.744/3/2008 al
Tribunalului București — Secția a IX-a contencios administrativ
și fiscal.
La apelul nominal răspunde, pentru partea Adrian Bold,
domnul avocat Valeriu Stoica, apărător ales cu delegația depusă
la dosarul cauzei, membru în Baroul București. Se constată lipsa
autorului excepției și a celeilalte părți, față de care procedura de
citare a fost legal îndeplinită.
Cauza fiind în stare de judecată, președintele Curții acordă
cuvântul apărătorului părții Adrian Bold. Acesta solicită
respingerea excepției ca neîntemeiată, pentru argumentele
expuse pe larg în notele scrise depuse la dosarul cauzei.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Consideră că textul de lege criticat nu are caracter retroactiv, iar
prevederile constituționale și convenționale referitoare la dreptul
la un proces echitabil nu pot fi invocate în etapa administrativă
a aplicării sancțiunii.
C U R T E A,

având în vedere actele și lucrările dosarului, constată
următoarele:

Prin Încheierea din 12 februarie 2009, pronunțată în Dosarul
nr. 30.744/3/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 77 alin. (5) din Legea nr. 188/1999 privind
Statutul funcționarilor publici. Excepția de neconstituționalitate a fost ridicată de Municipiul București, prin primarul
general, într-o cauză de contencios administrativ având ca
obiect anularea unui act administrativ.
În motivarea excepției de neconstituționalitate se susține
că textul de lege criticat are caracter retroactiv în măsura în care
împiedică sancționarea unei abateri disciplinare săvârșite
înainte de intrarea sa în vigoare, dar constatată ulterior acestui
moment. În acest sens, arată că termenul de prescripție a
aplicării sancțiunii, cu începere de la data săvârșirii abaterii
disciplinare, a fost introdus abia în anul 2003, prin Legea
nr. 161/2003 privind unele măsuri pentru exercitarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției. În actuala reglementare a Legii nr. 188/1999, dreptul
autorității de a aplica funcționarului public o sancțiune pentru o
abatere săvârșită înainte de legiferarea prin art. 77 alin. (5), dar
constatată ulterior, este restrâns la acele fapte a căror
constatare și sancționare au avut loc într-un interval de doi ani
de la data săvârșirii lor, chiar dacă la momentul comiterii abaterii
disciplinare începutul termenului de prescripție era marcat de
constatarea, iar nu de săvârșirea ei. Se mai susține că este
nesocotit și dreptul la un proces echitabil, întrucât, prin instituirea
unui termen de prescripție a aplicării sancțiunii, independent de
data constatării abaterii disciplinare, textul de lege criticat
dezavantajează autoritatea publică în raport cu funcționarul
public. Aceasta, deoarece neconstatarea abaterii în intervalul
de doi ani de la data săvârșirii sale împiedică analiza pe fond a
temeiniciei aplicării sancțiunii. Pentru aceleași motive, se arată
că textul de lege criticat creează un regim discriminatoriu pentru
acei funcționari publici care au săvârșit o abatere disciplinară

MONITORUL OFICIAL AL ROMÂNIEI, PARTEA I, Nr. 661/5.X.2009
constatată în interiorul termenului de prescripție a aplicării
sancțiunii, față de cei care, deși aflați în aceeași situație, se
bucură de impunitate întrucât beneficiază de prevederile art. 77
alin. (5) din Legea nr. 188/1999.
Tribunalul București — Secția a IX-a contencios
administrativ și fiscal apreciază că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 77 alin. (5)
din Legea nr. 188/1999 privind Statutul funcționarilor publici sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile apărătorului prezent, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 77 alin. (5) din Legea nr. 188/1999 privind
Statutul funcționarilor publici, republicată în Monitorul Oficial al
României, Partea I, nr. 365 din 29 mai 2007, care au următorul
cuprins: ă(5) Sancțiunile disciplinare se aplică în termen de cel
mult 1 an de la data sesizării comisiei de disciplină cu privire la
săvârșirea abaterii disciplinare, dar nu mai târziu de 2 ani de la
data săvârșirii abaterii disciplinare.”
În opinia autorului excepției, textul de lege criticat contravine
următoarelor dispoziții din Constituție: art. 15 alin. (2), care
instituie principiul neretroactivității legii, art. 16 alin. (1), care
consacră egalitatea cetățenilor în fața legii și a autorităților
publice, art. 21 alin. (3), care garantează dreptul părților la un
proces echitabil și art. 124 alin. (2), potrivit căruia justiția este
unică, egală și imparțială pentru toți. De asemenea, se mai
invocă și prevederile art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil.
Examinând excepția de neconstituționalitate, Curtea observă
că prevederile art. 77 alin. (5) din Legea nr. 188/1999 instituie o
regulă de procedură ce trebuie respectată în cadrul etapei
administrative a aplicării sancțiunilor disciplinare pentru
încălcarea cu vinovăție de către funcționarii publici a îndatoririlor
corespunzătoare funcției publice pe care o dețin și a normelor de

5

conduită profesională și civică prevăzute de lege. Stabilirea
răspunderii disciplinare a acestora, prin analizarea faptelor
sesizate ca abateri disciplinare și propunerea sancțiunilor
disciplinare aplicabile funcționarilor publici, revine unei comisii
de disciplină care trebuie să își exercite competențele în
termenele fixate prin textul de lege ce formează obiect al
excepției de neconstituționalitate. Stabilirea unor astfel de
termene este atributul exclusiv al legiuitorului și are ca scop
prevenirea unor eventuale abuzuri în ceea ce privește aplicarea
sancțiunilor disciplinare, precum și înlăturarea unor posibile
suspiciuni legate de activitatea comisiilor de disciplină.
Critica formulată de autorul excepției prin raportare la
dispozițiile art. 15 alin. (2) din Constituție nu poate fi reținută,
întrucât textul de lege supus controlului de constituționalitate nu
cuprinde norme care să acționeze retroactiv, aspectele
prezentate de autor în motivarea excepției reprezentând, în
realitate, evidențierea unui conflict de legi în timp, a cărui
soluționare revine instanței de judecată în fața căreia a fost
ridicată excepția, nicidecum Curții Constituționale.
Totodată, instanța de contencios constituțional constată că nu
sunt întemeiate criticile referitoare la nesocotirea dispozițiilor din
Legea fundamentală și din Convenția pentru apărarea drepturilor
omului și a libertăților fundamentale, care garantează dreptul la
un proces echitabil. Aceasta, deoarece, astfel cum a rezultat din
jurisprudența Curții Europene a Drepturilor Omului, conceptul de
proces echitabil nu este specific etapei administrative de aplicare
a sancțiunilor disciplinare, desfășurate în fața organelor
administrativ-jurisdicționale, atâta vreme cât deciziile acestora
sunt susceptibile de a fi supuse controlului unor instanțe
judecătorești care asigură conformitatea cu exigențele impuse
de un proces echitabil. Or, potrivit art. 80 din Legea nr. 188/1999,
funcționarul public nemulțumit de sancțiunea aplicată se poate
adresa instanței de contencios administrativ, solicitând anularea
sau modificarea, după caz, a ordinului sau a dispoziției de
sancționare, într-un cadru procesual în care părțile vor beneficia
de toate garanțiile specifice unui proces echitabil.
De asemenea, Curtea observă că prevederile art. 124 alin. (2)
din Constituție nu au incidență în cauză, întrucât, referindu-se la
caracteristicile pe care justiția trebuie să le întrunească, au în
vedere tot etapa judecătorească, ulterioară celei administrative. În
fine, critica de neconstituționalitate, constând în pretinsa încălcare
a dispozițiilor art. 16 alin. (1) din Legea fundamentală, nu este
întemeiată, textul de lege ce formează obiect al excepției nefiind
de natură să creeze un regim discriminatoriu între diverse categorii
de destinatari, respectiv între acei funcționari publici ăcare au
săvârșit o abatere disciplinară constatată în interiorul termenului de
prescripție a aplicării sancțiunii și cei care, deși aflați în aceeași
situație, se bucură de impunitate întrucât beneficiază de
prevederile art. 77 alin. (5) din Legea nr. 188/1999”. Diferențierea
rezultă din modul de aplicare de către autoritatea publică a textului
de lege criticat, iar nu din conținutul normativ al acestuia, astfel că
nu se poate reține, nici sub acest aspect, neconstituționalitatea
dispozițiilor supuse controlului de constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 77 alin. (5) din Legea nr. 188/1999 privind Statutul
funcționarilor publici, excepție ridicată de Municipiul București, prin primarul general, în Dosarul nr. 30.744/3/2008 al Tribunalului
București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 661/5.X.2009
CURTEA CONSTITUȚIONALĂ

D E C I Z I A Nr. 1.113
din 10 septembrie 2009

referitoare la excepția de neconstituționalitate a dispozițiilor art. 278 alin. 1, art. 2781 alin. 7
și alin. 8 lit. a), precum și ale art. 403 alin. 3 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale, invocând și jurisprudența Curții Constituționale
în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

Pe rol se află soluționarea excepției de neconstituționalitate
a dispozițiilor art. 278 alin. 1, art. 2781 alin. 7 și alin. 8 lit. a),
precum și ale art. 403 alin. 3 din Codul de procedură penală,
excepție ridicată de Magdalena Petrescu în Dosarul
nr. 2.066/331/2008 al Tribunalului Prahova — Secția penală.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că ceea
ce se critică este modul în care a fost interpretată și aplicată
legea în cauză. În plus, unele aspecte particulare invocate de
autorul excepției au fost deja examinate de Curtea
Constituțională în jurisprudența sa, de exemplu prin Decizia
nr. 1.219/2008.
C U R T E A,

având în vedere actele și lucrările dosarului, reține următoarele:
Prin Încheierea din 11 februarie 2009, pronunțată în Dosarul
nr. 2.066/331/2008, Tribunalul Prahova — Secția penală a
sesizat Curtea Constituțională cu excepția de
neconstituționalitate a dispozițiilor art. 278 alin. 1, art. 2781
alin. 7 și alin. 8 lit. a), precum și ale art. 403 alin. 3 din Codul
de procedură penală, excepție invocată de Magdalena
Petrescu.
În motivarea excepției de neconstituționalitate se susține,
în esență, că dispozițiile art. 278 alin. 1 și art. 2781 alin. 7 din
Codul de procedură penală sunt neconstituționale, deoarece
judecătorul care a soluționat plângerea nu a verificat și nu a
apreciat în mod echitabil înscrisurile prezentate de persoana
vătămată și nu i-au fost admise acesteia mijloacele de probă,
cum ar fi fotografii judiciare și declarațiile unor martori. Totodată,
instanța nu i-a încuviințat efectuarea unei expertize în
specialitatea construcții, situație în care i s-a încălcat dreptul la
apărare. Referitor la art. 2781 alin. 8 lit. a) din Codul de
procedură penală se susține că judecătorul fondului nu a motivat
corespunzător soluția pronunțată în cauză, în condițiile în care
s-a respins plângerea formulată împotriva actelor procurorului.
În ceea ce privește art. 403 alin. 3 din Codul de procedură
penală se susține că încalcă dreptul la apărare datorită faptului
că nu s-au apreciat corect mijloacele de probă prezentate și nu
s-au încuviințat probele solicitate. În concluzie, se solicită
ăreconsiderarea” dispozițiilor criticate.
Tribunalul Prahova — Secția penală apreciază că excepția
de neconstituționalitate este neîntemeiată, întrucât dispozițiile
legale criticate nu încalcă prevederile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 278 alin. 1,
art. 2781 alin. 7 și alin. 8 lit. a), precum și ale art. 403 alin. 3 din
Codul de procedură penală, având următorul cuprins:
— Art. 278 alin. 1: ăPlângerea împotriva măsurilor luate sau
a actelor efectuate de procuror ori efectuate pe baza dispozițiilor
date de acesta se rezolvă de prim-procurorul parchetului sau,
după caz, de procurorul general al parchetului de pe lângă
curtea de apel ori de procurorul șef de secție al Parchetului de
pe lângă Înalta Curte de Casație și Justiție.”;
— Art. 2781 alin. 7 și alin. 8 lit. a): ăInstanța, judecând
plângerea, verifică rezoluția sau ordonanța atacată, pe baza
lucrărilor și a materialului din dosarul cauzei și a oricăror
înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;”
— Art. 403 alin. 3: ăInstanța, în baza celor constatate,
dispune prin încheiere admiterea în principiu a cererii de
revizuire sau, prin sentință, respingerea acesteia.”
Dispozițiile constituționale invocate în susținerea excepției
sunt cele ale art. 21 privind liberul acces la justiție, art. 24 privind
dreptul la apărare, art. 52 privind dreptul persoanei vătămate de
o autoritate publică. Se invocă, totodată, dispozițiile art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că ceea ce se critică, în realitate,
este modul de interpretare și de aplicare a legii în cauza dedusă
judecății. Astfel, autoarea excepției este nemulțumită de faptul
că judecătorul care a soluționat plângerea nu a verificat și nu a
apreciat în mod echitabil înscrisurile prezentate, de faptul că nu
i-au fost admise o serie de probe, de modul în care a fost
motivată soluția pronunțată în cauză și de modul de apreciere a
mijloacele de probă prezentate. Asemenea critici excedează
competenței Curții Constituționale, care, potrivit art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată.

MONITORUL OFICIAL AL ROMÂNIEI, PARTEA I, Nr. 661/5.X.2009

7

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 278 alin. 1, art. 2781 alin. 7 și alin. 8
lit. a), precum și ale art. 403 alin. 3 din Codul de procedură penală, excepție ridicată de Magdalena Petrescu în Dosarul
nr. 2.066/331/2008 al Tribunalului Prahova — Secția penală.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.114
din 10 septembrie 2009

referitoare la excepția de neconstituționalitate a dispozițiilor art. 258 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 258 din Codul penal, excepție ridicată de
Vlăduț-Emilian David în Dosarul nr. 8.552/233/2008 al
Judecătoriei Galați.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 18 februarie 2009, pronunțată în Dosarul
nr. 8.552/233/2008, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 258 din Codul penal, excepție invocată de
Vlăduț-Emilian David.
În motivarea excepției de neconstituționalitate se susține,
în esență, că, prin asimilarea funcționarilor cu funcționarii publici,
textul de lege criticat anulează distincția făcută de art. 73 alin. (3)
lit. j) și p) din Constituție privind reglementarea prin lege
organică a statutului funcționarilor publici și a regimului general
privind raporturile de muncă, sindicatele, patronatele și protecția
socială.
Judecătoria Galați apreciază că excepția de
neconstituționalitate este neîntemeiată, invocând jurisprudența
constantă a Curții Constituționale în această materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că dispozițiile de lege
criticate sunt constituționale, întrucât acestea nu aduc atingere
prevederilor art. 16, art. 21 și art. 24 din Constituție.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 258 din Codul penal, cu denumirea marginală
Fapte săvârșite de alți funcționari, care au următorul conținut:
ăDispozițiile art. 246—250 privitoare la funcționari publici se
aplică și celorlalți funcționari, în acest caz maximul pedepsei
reducându-se cu o treime.
În cazul prevăzut la alin. 1, pentru faptele prevăzute la
art. 246, 247 și 250 alin. 1—4, acțiunea penală se pune în
mișcare la plângerea prealabilă a persoanei vătămate, cu
excepția acelora care au fost săvârșite de o persoană dintre cele
prevăzute la art. 147 alin. 1.”
În opinia autorului excepției, prevederile de lege criticate
contravin următoarelor texte constituționale: art. 16 privind
egalitatea în drepturi, art. 21 privind accesul liber la justiție,
art. 24 privind dreptul la apărare și art. 73 alin. (3) lit. j) și p)
privind reglementarea prin lege organică a statutului
funcționarilor publici și a regimului general privind raporturile de
muncă, sindicatele, patronatele și protecția socială.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra

8

MONITORUL OFICIAL AL ROMÂNIEI, PARTEA I, Nr. 661/5.X.2009

constituționalității art. 258 din Codul penal. Astfel, de exemplu,
prin Decizia nr. 828 din 2 octombrie 2007, publicată în Monitorul
Oficial al României, Partea I, nr. 740 din 1 noiembrie 2007,
Curtea Constituțională a statuat că noțiunile ăfuncționar public”
și ăfuncționar” sunt de nivelul legii, astfel încât intră în
competența exclusivă a legiuitorului atât definirea acestor
noțiuni, cât și stabilirea răspunderii penale pentru infracțiunile
săvârșite de persoanele având această calitate. Este ceea ce
Codul penal, ca lege organică, face prin dispozițiile art. 147, care
definesc noțiunile de funcționar public și funcționar și stabilesc
infracțiunile săvârșite de aceștia. Potrivit art. 73 alin. (3) lit. h)
din Constituție, legiuitorul are deplina libertate de a stabili
infracțiunile, ceea ce presupune nu numai incriminarea
modalității de comitere a acestora, ci și, în anumite situații,
circumstanțierea subiectului activ. Altfel spus, noțiunile
ăfuncționar public” și ăalți funcționari” nu sunt de rang

constituțional, definirea și reglementarea statutului acestor
categorii de salariați fiind de domeniul legii.
În concordanță cu jurisprudența în materie a Curții, nu poate
fi primită susținerea autorului excepției referitoare la încălcarea,
prin dispozițiile din Codul penal criticate, a principiului egalității
în drepturi, câtă vreme aceste prevederi nu instituie privilegii sau
discriminări, fiind aplicabile în mod egal oricărei persoane care
are calitatea de funcționar public sau funcționar, iar stabilirea
sferei acestor noțiuni, precum și a infracțiunilor care presupun
această calitate a subiectului activ nu este de competența
jurisdicției constituționale, astfel cum s-a arătat.
Tot astfel, nu pot fi primite susținerile referitoare la încălcarea
art. 21 și 24 din Legea fundamentală, deoarece prevederile
legale criticate nu îngrădesc posibilitatea părților interesate de a
se adresa instanțelor judecătorești și de a valorifica în acest
cadru toate garanțiile dreptului la apărare și ale dreptului la un
proces echitabil.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 258 din Codul penal, excepție ridicată de Vlăduț-Emilian
David în Dosarul nr. 8.552/233/2008 al Judecătoriei Galați.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.115
din 10 septembrie 2009

referitoare la excepția de neconstituționalitate a dispozițiilor art. 28 alin. 1, 2 și 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 28 alin. 1, 2 și 3 din Codul de procedură civilă,
excepție ridicată de Emil Balaure în Dosarul nr. 22.331/245/2007
al Tribunalului Iași — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.

C U R T E A,

având în vedere actele și lucrările dosarului, reține următoarele:
Prin Încheierea din 12 noiembrie 2008, pronunțată în Dosarul
nr. 22.331/245/2007, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 28 alin.1, 2 și 3 din Codul de procedură
civilă, excepție ridicată de Emil Balaure.
În motivarea excepției de neconstituționalitate se susține,
în esență, că normele criticate sunt neconstituționale, deoarece
împiedică recuzarea întregii instanțe, ceea ce ăîncalcă în mod
fățiș dreptul la un proces echitabil”.
Tribunalul Iași — Secția civilă apreciază că excepția de
neconstituționalitate este neîntemeiată. În opinia instanței, prin
reglementările ce fac obiectul excepției nu s-a adus atingere
dreptului la un proces echitabil sau accesului liber la justiție, ci
s-a asigurat un climat de ordine, indispensabil exercitării în
condiții optime a drepturilor constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 661/5.X.2009
Avocatul Poporului apreciază că dispozițiile de lege
criticate sunt constituționale, invocând și jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art.1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 28 alin. 1, 2 și 3 din Codul de procedură civilă,
potrivit cărora ăNu se pot recuza judecătorii, rude sau afini ai
acelora care stau în judecată ca tutor, curator, consiliu judiciar
sau director al unei instituții publice sau societăți comerciale,
când aceștia nu au interes personal în judecarea pricinii.

9

Nu se pot recuza toți judecătorii unei instanțe sau ai unei
secții a acesteia.
[ ] Pentru aceleași motive de recuzare nu se poate formula
o nouă cerere împotriva aceluiași judecător”.
Dispozițiile constituționale invocate în susținerea excepției
sunt cele ale art. 21 alin. (3) privind dreptul la un proces
echitabil.
Examinând excepția de neconstituționalitate astfel cum a fost
formulată, se constată că, în jurisprudența sa, Curtea
Constituțională s-a mai pronunțat asupra constituționalității
acelorași prevederi legale, criticate în raport de aceleași
dispoziții constituționale, cu argumente similare, formulate de
același autor, însă în alte cauze aflate pe rolul instanțelor
judecătorești. În acest sens este, de exemplu, Decizia nr. 741
din 12 mai 2009, publicată în Monitorul Oficial al României,
Partea I, nr. 379 din 4 iunie 2009, prin care Curtea a respins
excepția de neconstituționalitate a dispozițiilor art. 28 alin. 1, 2
și 3 din Codul de procedură civilă, pentru considerentele acolo
arătate.
Întrucât nu au intervenit elemente noi, cele statuate anterior
de Curte își păstrează valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 28 alin. 1, 2 și 3 din Codul de procedură civilă, excepție
ridicată de Emil Balaure în Dosarul nr. 22.331/245/2007 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 1.116
din 10 septembrie 2009

referitoare la excepția de neconstituționalitate a dispozițiilor art. 304 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 304 alin. 1 din Codul de procedură civilă,
excepție ridicată de Mihail Politic în Dosarul nr. 1.985/207/2007
al Curții de Apel Craiova — Secția I civilă și pentru cauze cu
minori și de familie.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,

arătând că autorul excepției solicită, prin criticile formulate,
modificarea dispozițiilor legale ce fac obiectul excepției.
C U R T E A,

având în vedere actele și lucrările dosarului, reține următoarele:
Prin Încheierea din 17 februarie 2009, pronunțată în Dosarul
nr. 1.985/207/2007, Curtea de Apel Craiova — Secția I civilă
și pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. 304 alin.1 din Codul de procedură civilă,
excepție ridicată de Mihail Politic.
În motivarea excepției de neconstituționalitate se susține,
în esență, că dispozițiile legale criticate sunt neconstituționale,
deoarece limitează posibilitatea instanței de recurs de a verifica
hotărârile instanței de fond sub toate aspectele de fapt și de
drept. În opinia autorului excepției, faptul că instanța de recurs
nu se poate pronunța decât cu privire la legalitatea hotărârii
recurate, iar nu și asupra netemeiniciei acesteia, lipsește
judecata în recurs de posibilitatea efectivă de a statua asupra
existenței drepturilor și obligațiilor civile ale persoanei în cauză.

10

MONITORUL OFICIAL AL ROMÂNIEI, PARTEA I, Nr. 661/5.X.2009

Se invocă în acest sens și jurisprudența Curții Europene a
Drepturilor Omului, respectiv Cauza Golder împotriva Marii
Britanii, 1975.
Curtea de Apel Craiova — Secția I civilă și pentru cauze
cu minori și de familie, invocând jurisprudența Curții
Constituționale în care s-a statuat că, potrivit art. 126 din
Constituție, legiuitorul are competența exclusivă în
reglementarea regulilor de desfășurare a procesului, inclusiv în
ceea ce privește căile de atac, apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că dispozițiile de lege
criticate sunt constituționale, invocând și jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Deși Curtea Constituțională a fost sesizată în cauză cu
excepția de neconstituționalitate a dispozițiilor ăart. 304 alin. 1
din Codul de procedură civilă”, întrucât acest text de lege are
un singur alineat, obiect al excepției de neconstituționalitate îl
constituie art. 304 din Codul de procedură civilă, potrivit căruia
ăModificarea sau casarea unei hotărâri se poate cere în
următoarele situații, numai pentru motive de nelegalitate:[ ]”
Dispozițiile constituționale invocate sunt cele ale art. 21
alin. (3) privind dreptul la un proces echitabil și ale art. 20, cu
raportare la art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil.
Examinând excepția de neconstituționalitate astfel cum a fost
formulată, Curtea constată că textul de lege criticat cuprinde
norme de procedură, ce au fost adoptate de legiuitor în cadrul
competenței sale constituționale, astfel cum este consacrată
prin art. 126 alin. (2) din Constituție. Soluția legislativă adoptată
de legiuitor nu relevă niciun fine de neconstituționalitate,
reglementarea criticată constituind tocmai temeiul de drept al
controlului judiciar exercitat pe calea recursului.
De altfel, ceea ce se solicită, în realitate, este modificarea
normelor ce fac obiectul excepției, autorul criticând limitarea
aplicabilității art. 304 din Codul de procedură civilă doar la
motive de nelegalitate. Prin urmare, având în vedere dispozițiile
art. 2 alin. (3) din Legea nr. 47/1992, care nu permit Curții
Constituționale să modifice sau să completeze textul de lege
supus controlului, ori să se pronunțe asupra modului de aplicare
a legii, excepția de neconstituționalitate urmează să fie respinsă
ca inadmisibilă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 304 din Codul de procedură civilă,
excepție ridicată de Mihail Politic în Dosarul nr. 1.985/207/2007 al Curții de Apel Craiova — Secția I civilă și pentru cauze cu minori
și de familie.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.117
din 10 septembrie 2009

referitoare la excepția de neconstituționalitate a dispozițiilor art. 32 alin. (2) din Ordonanța
Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător

Augustin Zegrean
Antonia Constantin
Marieta Safta

— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului

MONITORUL OFICIAL AL ROMÂNIEI, PARTEA I, Nr. 661/5.X.2009
nr. 2/2001 privind regimul juridic al contravențiilor, excepție
ridicată de Marius Cozma în Dosarul nr. 5.668/296/2008 al
Tribunalului Satu Mare — Secția comercială și contencios
administrativ.
La apelul nominal lipsesc părțile, față de care procedura de
citare este legal îndeplinită.
Curtea dispune a se face apelul și în Dosarul nr. 1.317D/2009,
având ca obiect aceeași excepție de neconstituționalitate,
invocată de Alexandru Iorgulescu în Dosarul nr. 12.084/299/
CV/2008 al Tribunalului București — Secția a IX-a contencios
administrativ și fiscal.
La apelul nominal lipsesc părțile, față de care procedura de
citare este legal îndeplinită.
Curtea, având în vedere identitatea de obiect a excepțiilor
de neconstituționalitate ridicate în dosarele nr. 924D/2009 și
nr. 1.317D/2009, pune în discuție, din oficiu, problema conexării
cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.317D/2009
la Dosarul nr. 924D/2009, care a fost primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin încheierile din 30 ianuarie 2009 și, respectiv, 16 martie
2009, pronunțate în dosarele nr. 5.668/296/2008 și, respectiv,
nr. 12.084/299/CV/2008, Tribunalul Satu Mare — Secția
comercială și contencios administrativ și Tribunalul
București — Secția a IX-a contencios administrativ și fiscal
au sesizat Curtea Constituțională cu excepția de
neconstituționalitate a dispozițiilor art. 32 alin. (2) din
Ordonanța Guvernului nr. 2/2001 privind regimul juridic al
contravențiilor, excepție ridicată de Marius Cozma și, respectiv,
Alexandru Iorgulescu.
În motivarea excepției de neconstituționalitate, similară
în dosarele conexate, se susține, în esență, că dispozițiile legale
criticate contravin prevederilor art. 52 alin. (1) și (2) și ale
art. 126 alin. (6) teza întâi din Constituție, deoarece ăinstituie o
excepție nepermisă de Legea fundamentală în ceea ce privește
controlul judecătoresc al actelor administrative”. Aceasta întrucât
materia contravențională aparține domeniului contenciosului
administrativ, care este rezervat exclusiv legilor organice. Se
mai arată că, potrivit Legii nr. 554/2004 privind contenciosul
administrativ, competența de soluționare a litigiilor revine
instanței de la sediul/domiciliul persoanei vătămate/petentului.
Raționamentul pe care s-a bazat legiuitorul în stabilirea acestor
competențe a fost tocmai dreptul la un proces echitabil, drept
care include inclusiv accesul mai facil la instanță, în vederea
susținerii acțiunii și a administrării probatoriului. Pentru aceleași
rațiuni, competența în privința soluționării plângerilor
contravenționale ar trebui să aparțină instanței de la
sediul/domiciliul petentului. Stabilind competența materială a
judecătoriei în a cărei rază teritorială a fost săvârșită
contravenția, dispozițiile art. 32 alin. (2) din Ordonanța
Guvernului nr. 2/2001 încalcă principiul egalității și liberul acces
la justiție, deoarece supun petentul la cheltuieli ocazionate de
deplasarea în altă localitate, favorizând agentul constatator. În
plus, se încalcă și prevederile art. 11 și 20 din Constituție, potrivit
cărora ăinstanțele judecătorești au îndatorirea de a aplica direct
în cauzele soluționate prevederile art. 6 și art. 46 paragraful 1
din Convenția pentru apărarea drepturilor omului și a libertăților
fundamentale și art. 3 și 8 din Statutul Consiliului Europei”.

11

Tribunalul Satu Mare — Secția comercială și contencios
administrativ apreciază că excepția de neconstituționalitate
este neîntemeiată, întrucât textul criticat nu încalcă accesul liber
la justiție, iar procedura contenciosului administrativ nu se
confundă cu procedura soluționării plângerilor contravenționale,
care este reglementată prin lege specială.
Tribunalul București — Secția a IX-a contencios
administrativ și fiscal consideră că prevederile art. 32 alin. (2)
din Ordonanța Guvernului nr. 2/2001 nu intră în contradicție cu
prevederile art. 11 și 20 din Constituție.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, invocând jurisprudența Curții Constituționale
în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, având
următorul cuprins: ăPlângerea împreună cu dosarul cauzei se
trimit de îndată judecătoriei în a cărei circumscripție a fost
săvârșită contravenția.”
Se susține că aceste dispoziții legale încalcă prevederile
constituționale ale art. 11 — Dreptul internațional și dreptul
intern, art. 16 — Egalitatea în drepturi, art. 20 — Tratatele
internaționale privind drepturile omului, art. 21 — Accesul liber
la justiție, art. 52 — Dreptul persoanei vătămate de o autoritate
publică, precum și pe cele ale art. 126 alin. (6) teza întâi
referitoare la controlul judecătoresc al actelor administrative ale
autorităților publice. Se mai invocă și prevederile art. 6 și art. 46
paragraful 1 din Convenția pentru apărarea drepturilor omului și
a libertăților fundamentale, privind dreptul la un proces echitabil
și, respectiv, forța obligatorie și executarea hotărârilor, precum
și art. 3 și 8 din Statutul Consiliului Europei privind componența
și obligațiile membrilor Consiliului Europei.
Examinând excepția de neconstituționalitate, Curtea
constată că dispozițiile criticate au mai fost supuse controlului de
constituționalitate în raport cu prevederile Legii fundamentale
invocate în prezenta cauză.
Astfel, de exemplu, prin Decizia nr. 1.128 din 27 noiembrie
2007, publicată în Monitorul Oficial al României, Partea I, nr. 872
din 20 decembrie 2007, și prin Decizia nr. 81 din 8 februarie
2007, publicată în Monitorul Oficial al României, Partea I, nr. 160
din 7 martie 2007, Curtea Constituțională a reținut că ăregimul
juridic al contravențiilor și, pe cale de consecință, procedura
judiciară de soluționare a plângerii contravenționale nu intră în
domeniul de reglementare al legii organice așa cum este acesta
prevăzut de art. 73 din Legea fundamentală”. De asemenea,
Curtea a statuat că art. 32 alin. (2) din Ordonanța Guvernului
nr. 2/2001 ăreprezintă o aplicare a principiului specialia
generalibus derogant, în sensul competenței atribuite de art. 126
alin. (2) din Constituție legiuitorului, care poate institui, pentru

12

MONITORUL OFICIAL AL ROMÂNIEI, PARTEA I, Nr. 661/5.X.2009

situații deosebite, reguli speciale în ceea ce privește stabilirea
competenței instanțelor de judecată și a procedurii de judecată”.
Tot astfel, prin Decizia nr. 813 din 27 septembrie 2007,
publicată în Monitorul Oficial al României, Partea I, nr. 705 din
18 octombrie 2007, Curtea, respingând excepția de
neconstituționalitate invocată, a constatat că ătextul de lege
criticat nu îngrădește dreptul părților la un proces echitabil și la
soluționarea cauzelor într-un termen rezonabil, ci instituie norme
de procedură privind soluționarea plângerii formulate împotriva
procesului-verbal de constatare și sancționare a contravenției, și
anume instanța competentă să soluționeze plângerea. Această
modalitate de reglementare reprezintă însă opțiunea
legiuitorului, fiind în conformitate cu prevederile art. 126 alin. (2)
din Constituție, republicată, privind competența și procedura în
fața instanțelor judecătorești. Prin reglementarea criticată
legiuitorul nu a înțeles să limiteze controlul judecătoresc al
actelor administrative ale autorităților publice, ci să asigure un

climat de ordine, indispensabil exercitării, în condiții optime, a
acestor drepturi constituționale”.
În plus, reglementarea competenței teritoriale a instanțelor
judecătorești în materie contravențională este menită să dea
expresie garanțiilor prevăzute de art. 6 din Convenția pentru
apărarea drepturilor omului și a libertăților fundamentale, prin
asigurarea administrării cu celeritate a probelor în cauzele
având ca obiect plângerile împotriva proceselor-verbale de
contravenție.
Soluția adoptată și considerentele deciziilor citate sunt
valabile și în prezenta cauză, întrucât nu au apărut elemente
noi, de natură a determina reconsiderarea jurisprudenței Curții
Constituționale.
În ceea ce privește dispozițiile art. 3 și 8 din Statutul
Consiliului Europei, invocate ca temei al criticilor de
neconstituționalitate, Curtea constată că acestea nu au
incidență în cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (2) din Ordonanța Guvernului nr. 2/2001 privind
regimul juridic al contravențiilor, excepție ridicată de Marius Cozma în Dosarul nr. 5.668/296/2008 al Tribunalului Satu Mare —
Secția comercială și contencios administrativ și de Alexandru Iorgulescu în Dosarul nr. 12.084/299/CV/2008 al Tribunalului București —
Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.142
din 15 septembrie 2009

referitoare la excepția de neconstituționalitate a dispozițiilor art. 15, 21, 24 și 30 din Ordonanța
Guvernului nr. 2/2001 privind regimul juridic al contravențiilor, precum și ale art. 104 din Ordonanța
de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 15, 21, 24 și 30 din Ordonanța Guvernului

nr. 2/2001 privind regimul juridic al contravențiilor, precum și ale
art. 104 din Ordonanța de urgență a Guvernului nr. 195/2002
privind circulația pe drumurile publice, excepție ridicată de
Ovidiu Ciprian Ciocani în Dosarul nr. 957/325/2009 al
Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:

MONITORUL OFICIAL AL ROMÂNIEI, PARTEA I, Nr. 661/5.X.2009
Prin Încheierea din 26 februarie 2009, pronunțată în Dosarul
nr. 957/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, precum
și ale art. 104 din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Ovidiu Ciprian Ciocani.
În motivarea excepției de neconstituționalitate se susține,
în esență, că art. 15, 21, 24 și 30 din Ordonanța Guvernului
nr. 2/2001 încalcă prezumția de nevinovăție și principiul statului
de drept, deoarece organul constatator este liber să constate
contravențiile, să stabilească vinovăția și să aplice sancțiunile
potrivit unei competențe foarte largi, fiind scutit apoi de orice
sarcină a probării acuzațiilor și sancțiunilor îndreptate împotriva
contravenientului. Însuși contravenientul trebuie să își probeze
în fața instanței nevinovăția, deși constituțional ar fi ca organul
constatator să facă acest lucru. Art.104 din Ordonanța de
urgență a Guvernului nr. 195/2002 încalcă, în opinia autorului
excepției, principiul separației și echilibrului puterilor în stat,
întrucât atribuie în competența șefului poliției rutiere pe raza
căreia s-a produs fapta dreptul de a dispune cu privire la
reducerea perioadei de suspendare, ceea ce are semnificația
unei ingerințe a puterii executive în activitatea autorității
judecătorești.
Judecătoria Timișoara apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, invocând și jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 15, 21, 24 și 30
din Ordonanța Guvernului nr. 2/2001 privind regimul juridic al
contravențiilor, publicată în Monitorul Oficial al României,
Partea I, nr. 410 din 25 iulie 2001, aprobată cu modificări și
completări prin Legea nr. 180/2002, publicată în Monitorul Oficial
al României, Partea I, nr. 268 din 22 aprilie 2002, cu modificările
și completările ulterioare, precum și cele ale art. 104 din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare.

13

Dispozițiile din Ordonanța Guvernului nr. 2/2001 criticate fac
parte din cap. II al ordonanței, intitulat ăConstatarea
contravenției”, și din cap. III — ăAplicarea sancțiunilor
contravenționale”. Aceste texte reglementează aspecte
procedurale referitoare la cuprinsul procesului-verbal de
contravenție și la modalitatea de aplicare a sancțiunii de către
agentul constatator.
Art. 104 din Ordonanța de urgență a Guvernului nr. 195/2002
are următorul cuprins: ăLa cererea titularului permisului de
conducere, perioadele de suspendare se reduc de către șeful
poliției rutiere a județului sau a municipiului București pe raza
căreia a fost săvârșită fapta ori de către șeful poliției rutiere din
Inspectoratul General al Poliției Române, dar nu mai puțin de
30 de zile, în condițiile prevăzute în regulament.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 1 alin. (4) privind separația puterilor în
stat, ale art. 21 alin. (3) privind dreptul la un proces echitabil, ale
art. 24 privind dreptul la apărare, ale art. 124 referitoare la
înfăptuirea justiției și ale art. 126 privind instanțele judecătorești.
Examinând excepția de neconstituționalitate astfel cum a fost
formulată, Curtea reține următoarele:
I. Dispozițiile art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor au mai
constituit obiect al controlului de constituționalitate, din prisma
unor critici asemănătoare și prin raportare la aceleași texte
fundamentale invocate și în prezenta cauză. În acest sens este,
de exemplu, Decizia nr. 69 din 15 ianuarie 2009, publicată în
Monitorul Oficial al României, Partea I, nr. 135 din 4 martie 2009,
prin care Curtea a respins, pentru argumentele acolo expuse,
excepția de neconstituționalitate invocată. Întrucât nu au
intervenit elemente noi, cele statuate anterior de Curte se
mențin și în cauza de față.
II. În ceea ce privește critica art. 104 din Ordonanța de
urgență a Guvernului nr. 195/2002, se constată că în
argumentarea acesteia se pornește de la o premisă greșită, în
sensul că acest text de lege ar institui dreptul ădiscreționar” al
șefului poliției rutiere de a dispune cu privire la o ăsimplă
propunere” a judecătorului. Or, așa cum se poate constata,
procedura administrativă a reducerii perioadei de suspendare a
exercitării dreptului de a conduce autovehicule reglementată de
art. 104 din Ordonanța de urgență a Guvernului nr. 195/2002 nu
presupune acte de dispoziție în sensul arătat de autorul
excepției.
De asemenea, această procedură nu poate fi interpretată ca
având semnificația unei ingerințe a puterii executive în
activitatea autorității judecătorești. Dispunând reducerea
perioadelor de suspendare a exercitării dreptului de a conduce
autovehicule la cererea titularului permisului de conducere,
reprezentantul poliției rutiere competent nu limitează în niciun
fel ărolul judecătorului”, deoarece nu se pronunță asupra
legalității și temeiniciei procesului-verbal de contravenție sau
asupra vreunei propuneri formulate de judecător în legătură cu
sancțiunile aplicate prin acest act, ci examinează respectiva
cerere prin stricta raportare la prevederile cuprinse în Ordonanța
de urgență a Guvernului nr. 195/2002 și în regulamentul dat în
aplicarea acesteia, pentru a constata dacă solicitantul
beneficiază sau nu de reducerea perioadei de suspendare a
exercitării dreptului de a conduce. Ca urmare, dispozițiile
constituționale referitoare la dreptul la un proces echitabil și
înfăptuirea justiției nu sunt incidente în cauză.

14

MONITORUL OFICIAL AL ROMÂNIEI, PARTEA I, Nr. 661/5.X.2009

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 15, 21, 24 și 30 din Ordonanța Guvernului nr. 2/2001 privind
regimul juridic al contravențiilor, precum și ale art. 104 din Ordonanța de urgență a Guvernului nr. 195/2002 privind circulația pe
drumurile publice, excepție ridicată de Ovidiu Ciprian Ciocani în Dosarul nr. 957/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.145
din 15 septembrie 2009

referitoare la excepția de neconstituționalitate a dispozițiilor art. 966 și art. 968 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 966 și art. 968 din Codul civil, excepție
invocată de Societatea Comercială ăBucovina Enterprises” —
S.R.L. Vatra Dornei în Dosarul nr. 4.811/86/2006 al Tribunalului
Suceava — Secția comercială, contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 19 ianuarie 2009, pronunțată în Dosarul
nr. 4.811/86/2006, Tribunalul Suceava — Secția comercială,
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 966 și art. 968 din Codul civil, invocată de
Societatea Comercială ăBucovina Enterprises” — S.R.L. Vatra
Dornei.
În motivarea excepției de neconstituționalitate se susține,
în esență, că orice persoană este liberă să își exercite drepturile,
inclusiv dreptul de a dispune de bunurile sale și dreptul de a
încheia convenții. Dispozițiile legale criticate impun însă limitări
în ceea ce privește drepturile și libertățile cetățenilor, care se
situează peste restrângerile și limitările permise de Constituție
și de tratatele internaționale la care România este parte.

Tribunalul Suceava — Secția comercială, contencios
administrativ și fiscal nu și-a exprimat punctul de vedere cu
privire la excepția de neconstituționalitate invocată, întrucât
apreciază că, în felul acesta, se poate antepronunța cu privire la
fondul cauzei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale, invocând și jurisprudența Curții Constituționale
în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 966 și art. 968
din Codul civil, care au următorul conținut:
— Art. 966: ăObligația fără cauză sau fondată pe o cauză
falsă, sau nelicită, nu poate avea niciun efect.”;
— Art. 968: ăCauza este nelicită când este prohibită de legi,
când este contrarie bunelor moravuri și ordinii publice.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) și (2) referitoare la
egalitatea în drepturi, ale art. 20 referitoare la tratatele
internaționale privind drepturile omului, ale art. 53 referitoare la
restrângerea exercițiului unor drepturi sau al unor libertăți și ale
art. 57 referitoare la exercitarea drepturilor și a libertăților.

MONITORUL OFICIAL AL ROMÂNIEI, PARTEA I, Nr. 661/5.X.2009
Examinând excepția de neconstituționalitate astfel cum a
fost formulată, Curtea constată că, în jurisprudența sa, a mai
examinat constituționalitatea acelorași texte de lege în raport
cu aceleași critici. În acest sens este Decizia nr. 587 din
8 noiembrie 2005, publicată în Monitorul Oficial al României,

15

Partea I, nr. 1.159 din 21 decembrie 2005, a cărei soluție de
respingere a excepției de neconstituționalitate, precum și
considerentele care o fundamentează sunt valabile și în
prezenta cauză, deoarece nu au intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 966 și art. 968 din Codul civil, excepție invocată de Societatea
Comercială ăBucovina Enterprises” — S.R.L. Vatra Dornei în Dosarul nr. 4.811/86/2006 al Tribunalului Suceava — Secția
comercială, contencios administrativ și fiscal.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.154
din 15 septembrie 2009

referitoare la excepția de neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, ridicată de Societatea Comercială
ăPetrom” — S.A. în dosarele nr. 98/108/2009, nr. 97/108/2009 și,
respectiv, nr. 28/108/2009 ale Tribunalului Arad — Secția de
contencios administrativ și fiscal, litigii de muncă și asigurări
sociale, excepție care face obiectul dosarelor nr. 2.595D/2009,
nr. 2.596D/2009 și nr. 2.597D/2009 ale Curții Constituționale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere identitatea de obiect a excepțiilor
de neconstituționalitate ridicate în dosarele nr. 2.595D/2009,
nr. 2.596D/2009 și nr. 2.597D/2009, pune în discuție, din oficiu,
problema conexării cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 2.596D/2009 și
nr. 2.597D/2009 la Dosarul nr. 2.595D/2009, care a fost primul
înregistrat.

Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin încheierile din 26 martie 2009, pronunțate în dosarele
nr. 98/108/2009, nr. 97/108/2009 și nr. 28/108/2009, Tribunalul
Arad — Secția de contencios administrativ și fiscal, litigii
de muncă și asigurări sociale a sesizat Curtea
Constituțională pentru soluționarea excepției de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii, excepție
ridicată de Societatea Comercială ăPetrom” — S.A.
În motivarea excepției de neconstituționalitate, similară
în dosarele conexate, se susține că, în cauză, pentru stabilirea
competenței teritoriale a instanței intră în concurs Codul muncii,
care constituie dreptul comun în materie, cu Legea nr. 168/1999
privind soluționarea conflictelor de muncă, legea specială.
Deoarece ambele reglementări au forță juridică egală, fiind legi
organice, trebuie stabilit dacă Legea nr. 168/1999 mai este în
vigoare sau nu, având în vedere faptul că art. 298 alin. (2) ultima
liniuță din Codul muncii stabilește că se abrogă orice alte
dispoziții contrare. Această din urmă normă, ce face obiectul
excepției, a constituit temei pentru interpretarea textului ca
reprezentând o abrogare ăimplicită”, or, în lumina actualelor
reglementări privind normele de tehnică legislativă, prin care
s-a impus abrogarea expresă directă, aceasta vădește o vădită
neinformare legislativă și necunoașterea legii. Ca urmare,
abrogarea generică — indirectă — ca modalitate de abrogare a
unor dispoziții legale nu mai poate fi utilizată, deoarece încalcă

16

MONITORUL OFICIAL AL ROMÂNIEI, PARTEA I, Nr. 661/5.X.2009

principiul efectivității juridice. Dispozițiile Codului muncii nu pot
modifica implicit prevederile legale cuprinse în Legea
nr. 168/1999, întrucât aceasta ar contraveni prevederilor
constituționale.
Tribunalul Arad — Secția de contencios administrativ și
fiscal, litigii de muncă și asigurări sociale consideră că textul
de lege criticat nu contravine prevederilor constituționale
invocate, instanța având suficiente elemente pentru
determinarea voinței legiuitorului la momentul adoptării Legii
nr. 53/2003.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că textul de lege criticat este
constituțional. Arată, totodată, că motivele invocate privesc, în
esență, modul de interpretare și de aplicare a legii, ceea ce
excedează competenței Curții Constituționale stabilite prin lege.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 298 alin. (2) ultima liniuță din Codul muncii,
dispoziții care au următorul conținut: ă(2) Pe data intrării în
vigoare a prezentului cod se abrogă: [...] orice alte dispoziții
contrare.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 1 alin. (4) și (5) privind separația puterilor în stat și
supremația Constituției și a legilor, celor ale art. 73 alin. (3) lit. p)
privind reglementarea, prin lege organică, a raporturilor de
muncă, sindicatelor, patronatelor și protecției sociale și ale
art. 79 alin. (1) privind rolul Consiliului Legislativ.
Examinând excepția de neconstituționalitate, Curtea
constată că dispozițiile criticate au mai fost supuse controlului de
constituționalitate în raport cu aceleași prevederi ale Legii
fundamentale invocate în prezenta cauză și față de critici
identice.
În acest sens sunt, de exemplu, Decizia nr. 1.005 din 7 iulie
2009, publicată în Monitorul Oficial al României, Partea I, nr. 575
din 18 august 2009, precum și deciziile nr. 1.016 și nr. 1.017 din
7 iulie 2009, publicate în Monitorul Oficial al României, Partea I,
nr. 567 din 14 august 2009, prin care Curtea a respins ca
inadmisibilă excepția de neconstituționalitate a dispozițiilor
art. 298 alin. (2) ultima liniuță din Codul muncii, reținând, în
esență, că susținerile autorului acesteia vizează aspecte de
interpretare și aplicare a legii, respectiv de tehnică legislativă,
care nu intră în competența de soluționare a Curții
Constituționale, ci a instanțelor judecătorești, a Înaltei Curți de
Casație și Justiție sau a legiuitorului, după caz.
Pentru aceleași considerente, și în prezenta cauză se
impune menținerea aceleiași soluții.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. în dosarele nr. 98/108/2009,
nr. 97/108/2009 și, respectiv, nr. 28/108/2009 ale Tribunalului Arad — Secția de contencios administrativ și fiscal, litigii de muncă
și asigurări sociale.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 661/5.X.2009 conține 16 pagini.

Prețul: 3,20 lei

&JUYDGY|433830]
ISSN 1453—4495

