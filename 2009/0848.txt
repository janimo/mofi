PARTEA I

Anul 177 (XXI) — Nr. 848

Marți, 8 decembrie 2009

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

HOTĂRÂRI ALE GUVERNULUI ROMÂNIEI
1.421. — Hotărâre privind înființarea, organizarea și
funcționarea Școlii Naționale de Sănătate Publică,
Management și Perfecționare în Domeniul Sanitar
București ....................................................................

2–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.100/968/1.737. — Ordin al ministrului finanțelor publice, al
ministrului dezvoltării regionale și locuinței și al
ministrului muncii, familiei și protecției sociale,
interimar, pentru aprobarea Normelor de aplicare a
Ordonanței de urgență a Guvernului nr. 161/2008
privind alocarea de la bugetul de stat a fondurilor
necesare pentru continuarea și finalizarea proiectelor
PHARE ......................................................................

7–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 848/8.XII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind înființarea, organizarea și funcționarea Școlii Naționale de Sănătate Publică,
Management și Perfecționare în Domeniul Sanitar București
În temeiul art. 108 din Constituția României, republicată, al art. 5 alin. (1) și al art. 6 din Legea nr. 329/2009 privind
reorganizarea unor autorități și instituții publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional, precum și al pct. 55 din anexa nr. 1 și, respectiv, al
pct. 25 din anexa nr. 2 la Legea nr. 329/2009,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Se înființează Școala Națională de Sănătate
Publică, Management și Perfecționare în Domeniul Sanitar
București, denumită în continuare SNSPMPDSB, prin
comasarea prin fuziune a Școlii Naționale de Sănătate Publică
și Management Sanitar București cu Centrul Național de
Perfecționare în Domeniul Sanitar București, care se
desființează.
(2) SNSPMPDSB este instituție publică cu personalitate
juridică română, specializată în domeniul sănătății publice,
administrației și managementului sanitar, cu sediul în municipiul
București, Str. Vaselor nr. 31, sectorul 2.
(3) SNSPMPDSB funcționează în subordinea Universității de
Medicină și Farmacie Carol Davila București (UMF Carol Davila
București) și coordonarea Ministerului Sănătății, având funcții
didactice, de cercetare științifică, de proiectare și de producție în
domeniul sănătății publice, administrației și managementului
sanitar.
(4) SNSPMPDSB acordă asistență tehnică în domeniul
sănătății publice și al managementului sanitar și are rol de for
tehnic și profesional pentru elaborarea propunerilor de strategii
specifice sănătății publice.
(5) SNSPMPDSB se finanțează integral din venituri proprii.
CAPITOLUL II
Obiectul de activitate și patrimoniul SNSPMPDSB
Art. 2. — (1) Patrimoniul Școlii Naționale de Sănătate Publică
și Management Sanitar București, precum și al Centrului
Național de Perfecționare în Domeniul Sanitar București se
transferă și se stabilește pe baza bilanțului contabil de închidere
la data predării/preluării, însoțit de celelalte anexe potrivit
metodologiei existente, întocmite de instituțiile care se
desființează, respectiv Școala Națională de Sănătate Publică și
Management Sanitar București (SNSPMS) și Centrul Național
de Perfecționare în Domeniul Sanitar București, precum și a
protocoalelor de predare-primire întocmite în termen de 15 zile
de la data intrării în vigoare a prezentei hotărâri. În protocol se
vor menționa și disponibilitățile care se preiau din contul
Centrului Național de Perfecționare în Domeniul Sanitar
București, aferente activității preluate de SNSPMPDSB.
(2) După semnarea protocoalelor menționate și finalizarea
procesului de reorganizare, inventarul bunurilor din domeniul

public al statului va fi actualizat, cu menționarea datelor de
identificare ale acestora și precizarea numerelor de identificare
MFP, conform reglementărilor legale în vigoare.
(3) SNSPMPDSB preia toate drepturile și este ținută de toate
obligațiile SNSPMS, potrivit reglementărilor legale și
contractuale.
(4) SNSPMPDSB preia drepturile și este ținută de obligațiile
Centrului Național de Perfecționare în Domeniul Sanitar
București, potrivit reglementărilor legale și contractuale.
(5) SNSPMPDSB administrează bunuri proprietate publică
și privată a statului, precum și alte bunuri dobândite în condițiile
legii.
(6) Bunurile proprietate publică aflate în administrarea
SNSPMPDSB, precum și cele dobândite din fonduri publice se
evidențiază distinct în patrimoniul acesteia.
(7) Rezultatele cercetărilor efectuate și finalizate din fonduri
publice sau din alte fonduri, concretizate în bunuri de orice fel,
inclusiv drepturi de proprietate intelectuală, sunt bunuri
dobândite cu titlu de proprietate sau în administrare, după caz,
de SNSPMPDSB ori de Ministerul Sănătății, dacă prin contracte
nu se prevede altfel, și se înregistrează în evidența contabilă ca
active corporale sau necorporale, după caz, conform
reglementărilor legale în vigoare.
(8) În exercitarea drepturilor sale, SNSPMPDSB deține și
folosește bunurile aflate în patrimoniul său și, după caz, dispune
de acestea, în condițiile legii, în scopul realizării obiectelor sale
de activitate, și beneficiază de rezultatele utilizării acestora.
Art. 3. — SNSPMPDSB, ca instituție specializată în domeniul
sănătății publice, administrației și managementului sanitar, are
ca obiect de activitate:
a) organizarea și desfășurarea de cursuri în domeniul
sănătății publice, promovării sănătății, administrației și al
managementului sanitar și perfecționarea personalului cu studii
superioare, precum și a celui cu studii medii și postliceale, cu
precădere din domeniul sanitar;
b) organizarea și desfășurarea cursurilor de atestat,
cursurilor de scurtă durată și a altor cursuri specifice din
domeniul
sănătății
publice,
promovării
sănătății,
managementului sanitar, cu precădere pentru personalul ce
lucrează în domeniul sanitar, inclusiv în administrația publică
sanitară și comunitară, la nivel central și local;
c) organizarea și desfășurarea de cursuri postuniversitare și
de masterat, inclusiv în parteneriat cu instituții de profil naționale
și internaționale; programele specifice ciclurilor de studii de

MONITORUL OFICIAL AL ROMÂNIEI, PARTEA I, Nr. 848/8.XII.2009
masterat se supun evaluării externe, în vederea acreditării de
către Agenția Română de Asigurare a Calității în Învățământul
Superior;
d) formarea și perfecționarea funcționarilor publici, cu
precădere din sistemul sanitar și al asigurărilor sociale de
sănătate;
e) educația continuă, formarea de formatori, gestionarea și
derularea programelor de studii complementare pentru
personalul din domeniul sanitar, inclusiv pentru obținerea de
atestate;
f) desfășurarea de activități de cercetare-dezvoltare în
domeniul sănătății publice, al promovării sănătății și al
managementului în sănătate;
g) desfășurarea de activități aferente programelor naționale
de sănătate și activități de analiză, evaluare și monitorizare a
serviciilor de sănătate decontate din Fondul național unic de
asigurări sociale de sănătate;
h) sprijin tehnic și metodologic pentru asistența medicală
comunitară, inclusiv prin desfășurarea, după caz, de activități
de cercetare specifice programelor naționale de asistență
medicală comunitară;
i) desfășurarea de activități de editare și tipărire a publicațiilor
de specialitate;
j) alte activități conexe decise de Consiliul director.
Art. 4. — Pentru realizarea obiectului său de activitate,
SNSPMPDSB are următoarele atribuții principale:
a) derulează activități de educație medicală și perfecționare
în domeniul sănătății publice și al managementului sanitar;
b) desfășoară activități de formare și învățământ, conform
obiectului său de activitate, eliberând, după caz, în baza
prevederilor legale, certificate de absolvire. Diplomele de
masterat se eliberează împreună cu UMF Carol Davila
București, conform reglementărilor legale în vigoare;
c) desfășoară activități de cercetare-dezvoltare în domeniul
sănătății publice, al promovării sănătății și al managementului
în sănătate și acordă asistență tehnică în domeniul sănătății
publice, al promovării sănătății și al managementului serviciilor
de sănătate;
d) evaluează programele de sănătate la nivelul populației și
al furnizorilor de servicii de sănătate;
e) măsoară și evaluează calitatea serviciilor medicale,
inclusiv investigarea satisfacției pacienților și a furnizorilor de
servicii medicale;
f) evaluează activitatea clinică a spitalelor, pe baza datelor
privind pacienții externați, validează și îmbunătățește sistemul
de clasificare a pacienților pe grupe de diagnostice, propune
modificarea valorilor relative asociate grupelor de diagnostice;
g) analizează și evaluează activitățile furnizorilor de servicii
de sănătate, pe baza datelor la nivel de pacient, procesează și
analizează datele privind activitatea furnizorilor de servicii de
sănătate pentru diverse programe, studii și cercetări;
h) dezvoltă criterii de performanță și de calitate pentru
furnizorii de servicii de sănătate și colectează electronic date
privind pacienții externați, clasifică pacienții externați pe grupe
de diagnostice, monitorizează activitățile spitalelor, pe baza
datelor clinice raportate, calculează costurile și valorile relative
privind grupele de diagnostice, propune variante alternative
privind tarifele pe grupe de diagnostice;

3

i) asigură servicii specifice, pe baza contractelor încheiate cu
casele de asigurări de sănătate;
j) elaborează, în domeniul asistenței medicale comunitare,
împreună cu instituțiile abilitate de la nivel central și local,
programe de intervenții prioritare la nivel național, județean și
local și contribuie la formarea personalului care lucrează în
rețeaua de asistență medicală comunitară integrată;
k) fundamentează cheltuielile de funcționare, negociază și
stabilește taxe, tarife și prețuri pentru serviciile și produsele
furnizate;
l) efectuează, după caz, importul sau achiziția de
echipamente, piese de schimb, materiale consumabile,
tehnologii sau licențe necesare pentru realizarea obiectelor sale
de activitate;
m) asigură funcționarea unui sistem de protecție a
persoanelor cu privire la prelucrarea datelor cu caracter
personal și libera circulație a acestor date, în conformitate cu
prevederile legale în vigoare;
n) asigură dezvoltarea și funcționarea pe baze economice a
propriei edituri;
o) organizează și desfășoară cursuri universitare și
postuniversitare de profil;
p) monitorizează și evaluează, la solicitarea Ministerului
Sănătății, conform criteriilor și standardelor de acreditare,
programele educaționale organizate și desfășurate pentru
dezvoltarea profesională continuă a fiecărei categorii de
personal din sistemul sanitar;
q) organizează și desfășoară programe de perfecționare
pentru toate categoriile de personal din sistemul sanitar;
r) gestionează și derulează programele de studii
complementare pentru obținerea de atestate de către personalul
sanitar;
s) elaborează și actualizează criteriile și standardele de
acreditare a formatorilor și propune Ministerului Sănătății
acreditarea formatorilor și a formatorilor de formatori, conform
reglementărilor legale în vigoare;
ș) eliberează diplome, certificate, adeverințe și alte
documente specifice care atestă absolvirea programelor de
perfecționare și, respectiv, de dezvoltare profesională continuă,
în conformitate cu prevederile legale în vigoare.
Art. 5. — (1) SNSPMPDSB desfășoară activitate de
învățământ postuniversitar și de masterat în cadrul UMF Carol
Davila București, în baza principiului autonomiei universitare, și
este autorizată provizoriu, în conformitate cu prevederile Legii
nr. 95/2006 privind reforma în domeniul sănătății, cu modificările
și completările ulterioare, urmând a face demersurile legale în
vederea acreditării, conform prevederilor Ordonanței de urgență
a Guvernului nr. 75/2005 privind asigurarea calității educației,
aprobată cu modificări prin Legea nr. 87/2006, cu modificările
ulterioare, de către Agenția Română de Asigurare a Calității în
Învățământul Superior.
(2) Pe perioada funcționării în regim de autorizare provizorie,
SNSPMPDSB este autorizată să desfășoare cursuri
postuniversitare și de masterat, în condițiile legii, în
specializarea sănătate publică, management sanitar și
administrație sanitară.
Art. 6. — SNSPMPDSB asigură formarea și perfecționarea
funcționarilor publici din sistemul sanitar și al asigurărilor de

4

MONITORUL OFICIAL AL ROMÂNIEI, PARTEA I, Nr. 848/8.XII.2009

sănătate, conform obligației prevăzute în legislația aplicabilă
funcționarilor publici, fiind abilitată și recunoscută în acest sens.
Art. 7. — (1) SNSPMPDSB desfășoară activități aferente
programelor naționale de sănătate, finanțate de la bugetul
Ministerului Sănătății, și activități de analiză, evaluare și
monitorizare a serviciilor de sănătate decontate din Fondul
național unic de asigurări sociale de sănătate.
(2) Activitățile prevăzute la alin. (1) se pot realiza prin
negociere directă, pe bază de contracte încheiate cu Ministerul
Sănătății și, respectiv, cu Casa Națională de Asigurări de
Sănătate, conform reglementărilor legale în vigoare.
CAPITOLUL III
Structura și finanțarea SNSPMPDSB
Art. 8. — (1) În structura SNSPMPDSB funcționează Catedra
de management și administrație sanitară, Centrul de formare în
domeniul sănătății publice, administrației și managementului
serviciilor de sănătate pentru personalul din sistemul sanitar,
Centrul de management al serviciilor de sănătate, Centrul de
cercetare și evaluare a serviciilor de sănătate, Centrul național
de promovare a sănătății, Centrul național de educație continuă
a medicilor, medicilor dentiști și farmaciștilor și Centrul național
de dezvoltare profesională a asistenților medicali generaliști, a
asistenților medicali, a moașelor și a celorlalte categorii de
personal medical asimilate acestora.
(2) SNSPMPDSB are normate 15 posturi de personal
didactic sau cu grad științific echivalent, pentru primii 2 ani de la
intrarea în vigoare a prezentei hotărâri, iar ulterior, în funcție de
necesități, numărul acestor posturi se va stabili cu aprobarea
Ministerului Educației, Cercetării și Inovării, conform
reglementărilor legale in vigoare.
Art. 9. — (1) SNSPMPDSB funcționează ca instituție
finanțată din venituri proprii, dobânzi, donații, sponsorizări și taxe
percepute în condițiile legii de la persoane fizice și juridice,
române sau străine, și din alte surse, potrivit legii.
(2) Veniturile proprii se realizează pe baza contractelor
încheiate cu persoane juridice sau fizice, după caz, din tarife
aferente produselor și serviciilor furnizate, din alte surse de
venituri, în condițiile legii.
CAPITOLUL IV
Organele de conducere ale SNSPMPDSB
și atribuțiile acestora
Art.10. — (1) Conducerea SNSPMPDSB este asigurată de
directorul general, care este ordonator de credite, în condițiile
legii, și de Consiliul director.
(2) Consiliul director are în componență 7 membri: 2
reprezentanți ai Ministerului Sănătății, 2 reprezentanți ai Casei
Naționale de Asigurări de Sănătate, 2 reprezentanți ai UMF
Carol Davila și directorul general.
(3) Directorul general SNSPMPDSB este de drept
președintele Consiliului director.
(4) Membrii Consiliului director al SNSPMPDSB sunt
desemnați de instituțiile menționate la alin. (2) pentru un mandat

de 4 ani; mandatul încetează prin revocarea celor care i-au
numit, expirare a mandatului, demisie și deces.
(5) Pentru activitatea desfășurată în calitate de membri ai
Consiliului director, aceștia au dreptul la o indemnizație lunară,
stabilită de Consiliul director, în condițiile legii.
Art. 11. — (1) Directorul general al SNSPMPDSB este numit
de rectorul UMF Carol Davila pentru un mandat de 4 ani și este
membru de drept în Senatul UMF Carol Davila.
(2) Persoana care ocupă funcția de director general al
SNSPMPDSB trebuie să îndeplinească următoarele condiții
minimale:
a) să aibă vechime de minimum 5 ani în funcții de conducere
în sistemul sanitar;
b) să aibă grad de profesor universitar în management
sanitar cu o vechime de minimum 7 ani în învățământul superior;
c) alte condiții specifice stabilite de către Consiliul director.
(3) Directorul general este ales din rândul cadrelor didactice
ale SNSPMPDSB de către personalul didactic și de cercetare
al acestuia, precum și de către conducătorii Centrului de formare
postuniversitară în domeniul sănătății publice, administrației și
managementului serviciilor de sănătate, Centrului de
management al serviciilor de sănătate, Centrului de cercetare
și evaluare a serviciilor de sănătate, Centrului național de
promovare a sănătății și ai Centrului de sănătate publică și
management al serviciilor de sănătate pentru persoane cu studii
medii și postliceale din domeniul sănătății publice și private.
(4) Alegerile au loc la termenele și în condițiile stabilite de
carta UMF Carol Davila din București, potrivit dispozițiilor legale
în vigoare.
(5) Începând cu data intrării în vigoare a prezentei hotărâri,
directorul general al SNSPMS își continuă mandatul în calitate
de director general al SNSPMPDSB, până la momentul
organizării alegerilor.
Art. 12. — (1) Consiliul director are, în principal, următoarele
atribuții:
a) aprobă regulamentul propriu cu privire la desfășurarea
studiilor și a cercetării științifice, având în vedere Carta UMF
Carol Davila București;
b) avizează modificarea organigramei, statului de funcții și a
structurii de personal ale SNSPMPDSB, înființarea, desființarea
și comasarea structurilor funcționale ale SNSPMPDSB, propuse
de către directorul general;
c) aprobă procedurile de asigurare internă a calității
programelor de formare;
d) aprobă strategia de dezvoltare a SNSPMPDSB, în
concordanță cu strategia generală în domeniul propriu de
activitate;
e) aprobă programul anual de cercetare-dezvoltare,
f) analizează și avizează proiectul bugetului de venituri și
cheltuieli al SNSPMS, în vederea aprobării conform
reglementărilor legale;
g) analizează, aprobă sau, după caz, propune spre aprobare,
potrivit prevederilor legale, investițiile care urmează a fi realizate
de SNSPMPDSB, în conformitate cu programele de dezvoltare
adoptate, finanțate din surse proprii ori din credite bancare;

MONITORUL OFICIAL AL ROMÂNIEI, PARTEA I, Nr. 848/8.XII.2009
h) răspunde pentru modul de administrare a întregului
patrimoniu, pentru integritatea acestuia, precum și pentru modul
de utilizare a mijloacelor financiare ale instituției, potrivit legii;
i) propune taxele și tarifele pentru produsele și serviciile
furnizate, în conformitate cu dispozițiile legii, precum și
normativele de cheltuieli privind dotarea cu autoturisme și
consumul de carburanți, costurile pentru convorbiri telefonice și
nivelul cheltuielilor pentru acțiuni de protocol;
j) aprobă orice alte hotărâri și dispune măsuri privind
activitatea SNSPMS, cu excepția celor date, potrivit legii, în
competența altor organe.
(2) În primul trimestru al fiecărui an, Consiliul director prezintă
Ministerului Sănătății și UMF Carol Davila București un raport
asupra activității desfășurate în anul precedent și asupra
programului de activitate pentru anul în curs.
Art. 13. — Pentru realizarea obiectului de activitate și pentru
funcționarea SNSPMPDSB, Senatul UMF Carol Davila
București aprobă:
a) strategia generală și planul de cercetare al SNSPMPDSB;
b) planul de învățământ al SNSPMPDSB;
c) metodologia și condițiile pentru admiterea studenților;
d) procedurile de asigurare internă a calității programelor de
formare;
e) intrarea SNSPMPDSB în parteneriate cu alte instituții de
învățământ, potrivit legii;
Art. 14. — Atribuțiile directorului general al SNSPMPDSB
sunt următoarele:
a) concepe dezvoltarea strategică a SNSPMPDSB,
urmărește, exercită și răspunde de aplicarea legilor, Cartei și
hotărârilor Senatului;
b) coordonează și controlează funcționarea structurilor din
subordine;
c) propune ordinea de zi și conduce dezbaterile Consiliului
director;
d) angajează și eliberează din funcție personalul didactic și
de cercetare, în conformitate cu prevederile legale;
e) angajează și eliberează din funcție personalul
administrativ;
f) este ordonator de credite, în condițiile legii;
g) reprezintă SNSPMPDSB în relația cu terții. Pentru
reprezentarea SNSPMPDSB în activitățile curente sau în caz
de indisponibilitate temporară a directorului general, rectorul
UMF Carol Davila București poate mandata o altă persoană, cu
caracter temporar sau permanent, pentru una sau mai multe
activități;

h) alte atribuții, date în competența sa de Consiliul director și
Senatul UMF Carol Davila București, în condițiile legii;
CAPITOLUL V
Dispoziții finale
Art. 15. — (1) În termen de 30 de zile de la intrarea în vigoare
a prezentei hotărâri se constituie Consiliul director, în condițiile
legii.
(2) Până la constituirea noilor organe de conducere ale
SNSPMPDSB, consiliul de administrație al SNSPMS
îndeplinește rolul de consiliu director.
(3) Numărul maxim de posturi aprobat pentru SNSPMPDSB
este de 108, care se asigură după cum urmează:
a) 86 de posturi de la SNSPMS;
b) 22 de posturi de la Centrul Național de Perfecționare în
Domeniul Sanitar București.
(4) Posturile didactice menționate în prezenta hotărâre vor fi
scoase la concurs în termen de 30 de zile de la data intrării în
vigoare a prezentei hotărâri, potrivit dispozițiilor Legii
nr. 128/1997 privind Statutul personalului didactic, cu
modificările și completările ulterioare.
(5) Cursurile de master în specializarea Management sanitar,
aprobate pentru SNSPMS prin Hotărârea Guvernului
nr. 749/2009 pentru aprobarea Nomenclatorului domeniilor, a
structurilor instituțiilor de învățământ superior și a
specializărilor/programelor de studii universitare de licență
acreditate sau autorizate să funcționeze provizoriu organizate
de acestea, cu modificările și completările ulterioare, se includ
în programul de studii al SNSPMPDSB și se derulează de
aceasta.
(6) Regulamentul de organizare și funcționare, statutul, statul
de funcții și structura de personal ale SNSPMPDSB se aprobă
de către Consiliul director al SNSPMPDSB în termen de 30 de
zile de la data intrării în vigoare a prezentei hotărâri.
(7) Organigrama SNSPMPDSB este prevăzută în anexa care
face parte integrantă din prezenta hotărâre.
Art. 16. — (1) SNSPMPDSB preia, pe bază de protocol de
predare-preluare, personalul de specialitate din cadrul Centrului
Național de Perfecționare în Domeniul Sanitar București, aferent
activității preluate, în condițiile legii.
(2) Încadrarea personalului în numărul de posturi prevăzut
la art. 15 alin. (3) se realizează în termen de maximum 60 de zile
de la data intrării în vigoare a prezentei hotărâri, conform
reglementărilor legale în vigoare.

PRIM-MINISTRU

EMIL BOC
Contrasemnează:
Ministrul sănătății, interimar,
Adriean Videanu
p. Ministrul educației, cercetării și inovării, interimar,
Cătălin Ovidiu Baba,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.421.

5

Director general adjunct

Centrul de formare în
domeniul sănătății
publice, administrației
și managementului
serviciilor de sănătate
pentru personalul din
sistemul sanitar
Centrul
de
management al
serviciilor
de sănătate

Centrul
de cercetare
și evaluare
a serviciilor
de sănătate

Centrul
național
de promovare
a sănătății

Departament
economic-administrativ

Departament achiziții publice,
juridic și resurse umane

Compartiment audit intern

Director general adjunct

Director general

Consiliul director

Centrul
național
de educație
continuă
a medicilor,
medicilor
dentiști
și farmaciștilor

Prin hotărâre a conducerii SNSPMPDSB, în cadrul centrelor și departamentelor se pot organiza compartimente/birouri pe specialități.

Catedra
de
management
și
administrație
sanitară

ORGANIGRAMA

Școlii Naționale de Sănătate Publică, Management și Perfecționare în Domeniul Sanitar București

Centrul național
de dezvoltare
profesională
a asistenților
medicali
generaliști,
a asistenților
medicali, a
moașelor
și a celorlalte
categorii de
personal asimilate
acestora

ANEXĂ

6
MONITORUL OFICIAL AL ROMÂNIEI, PARTEA I, Nr. 848/8.XII.2009

7

MONITORUL OFICIAL AL ROMÂNIEI, PARTEA I, Nr. 848/8.XII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
Nr. 2.100 din 17 iunie 2009

MINISTERUL DEZVOLTĂRII
REGIONALE ȘI LOCUINȚEI
Nr. 968 din 19 noiembrie 2009

MINISTERUL MUNCII, FAMILIEI
ȘI PROTECȚIEI SOCIALE
Nr. 1.737 din 25 noiembrie 2009

ORDIN
pentru aprobarea Normelor de aplicare a Ordonanței de urgență a Guvernului nr. 161/2008
privind alocarea de la bugetul de stat a fondurilor necesare pentru continuarea
și finalizarea proiectelor PHARE
În temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, ale art. 12 alin. (5) din Hotărârea Guvernului nr. 33/2009 privind
organizarea și funcționarea Ministerului Dezvoltării Regionale și Locuinței, cu modificările ulterioare, ale art. 12 din Hotărârea
Guvernului nr. 11/2009 privind organizarea și funcționarea Ministerului Muncii, Familiei și Protecției Sociale, cu modificările și
completările ulterioare, și ale art. 3 din Ordonanța de urgență a Guvernului nr. 161/2008 privind alocarea de la bugetul de stat a
fondurilor necesare pentru continuarea și finalizarea proiectelor PHARE, aprobată prin Legea nr. 132/2009,
ministrul finanțelor publice, ministrul dezvoltării regionale și locuinței și ministrul muncii, familiei și protecției
sociale, interimar, emit următorul ordin:
Art. 1. — Se aprobă Normele de aplicare a Ordonanței de
urgență a Guvernului nr. 161/2008 privind alocarea de la bugetul
de stat a fondurilor necesare pentru continuarea și finalizarea
proiectelor PHARE, aprobată prin Legea nr. 132/2009,
prevăzute în anexa care face parte integrantă din prezentul
ordin.
Ministrul finanțelor publice,
Gheorghe Pogea

Art. 2. — Ordonatorii principali de credite ai autorităților
administrației publice centrale cu rol de agenții de implementare
și cele în cadrul cărora funcționează agenții de implementare,
precum și celelalte instituții publice implicate vor urmări punerea
în aplicare a prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul dezvoltării regionale
și locuinței,
Vasile Blaga

p. Ministrul muncii, familiei și protecției
sociale, interimar,
Mihai Constantin Șeitan,
secretar de stat
ANEXĂ

NORME
de aplicare a Ordonanței de urgență a Guvernului nr. 161/2008 privind alocarea de la bugetul de stat
a fondurilor necesare pentru continuarea și finalizarea proiectelor PHARE
CAPITOLUL I
Definiții
Art. 1. — În sensul prezentelor norme, termenii și expresiile
de mai jos se definesc după cum urmează:
a) agenție de implementare înseamnă structura din cadrul
administrației publice centrale, responsabilă cu organizarea și
desfășurarea licitațiilor, în vederea selectării contractantului
pentru contractele de servicii, furnizare și lucrări, negocierea și
semnarea contractului cu acesta, precum și pentru
monitorizarea contractelor, elaborarea și transmiterea cererilor
de fonduri la Autoritatea de certificare și plată și de executare a
plăților;
b) autoritate de implementare înseamnă autoritatea din
cadrul administrației publice centrale sau locale, precum și
unitățile subordonate ori aflate în coordonarea unei autorități
publice centrale și organizații neguvernamentale nonprofit de
utilitate publică, nominalizate în memorandumul/acordul de
finanțare, care dețin întreaga responsabilitate pentru
implementarea contractului, din cadrul componentei/
componentelor programului, din punct de vedere tehnic și în
condițiile legii;

c) beneficiar înseamnă oricare dintre autoritățile sau entitățile
menționate limitativ la art. 2 alin. (2) din Ordonanța de urgență
a Guvernului nr. 161/2008 privind alocarea de la bugetul de stat
a fondurilor necesare pentru continuarea și finalizarea
proiectelor PHARE, aprobată prin Legea nr. 132/2009, care
beneficiază de rezultatele implementării proiectului și răspunde
împreună cu autoritatea de implementare de implementarea
tehnică a acestuia;
d) contribuția financiară a beneficiarului reprezintă acea parte
din valoarea proiectului, suportată de beneficiar în scopul
realizării obiectivelor proiectului, reflectată în valorile absolute
ale angajamentelor de cofinanțare asumate, stipulate în anexele
memorandumului/acordului de finanțare ăPrevederi speciale” și
în fișele de proiect sectoriale, Standard Summary Project
Fiches, sau în Acordul-cadru tripartit;
e) contractor reprezintă persoana juridică care în calitate de
contractant/prestator/consultant/contractor sau antreprenor
încheie un contract cu agenția de implementare, autoritatea de
implementare și beneficiarul în scopul realizării obiectivelor
proiectului;

8

MONITORUL OFICIAL AL ROMÂNIEI, PARTEA I, Nr. 848/8.XII.2009

f) inginer reprezintă persoana juridică sau fizică, după caz,
care a încheiat un contract de asistență tehnică cu agenția de
implementare, autoritatea de implementare și beneficiar, și pe
care îi reprezintă pe durata implementării unui contract de
lucrări, asigurând supervizarea acestuia în conformitate cu
condițiile generale de contract FIDIC;
g) memorandum/acord de finanțare înseamnă documentul
încheiat între Guvernul României și Comisia Europeană privind
asistența financiară nerambursabilă acordată României prin
PHARE, aprobat printr-un act normativ intern;
h) contractant/prestator/consultant/contractor/furnizor reprezintă
persoana juridică care se obligă, pe baza unor clauze și condiții
contractuale, să livreze o marfă, un produs sau să presteze un
anumit serviciu, în schimbul unei sume de bani convenite
contractual;
i) antreprenor/executant reprezintă persoana juridică care se
obligă, pe baza unor clauze și condiții contractuale, să execute
lucrări în beneficiul altei persoane sau organizații, în schimbul
unei sume de bani convenite contractual;
j) autoritate contractantă reprezintă organismul responsabil
pentru implementarea și derularea procedurii de achiziție,
licitație, contractare și efectuare de plăți eligibile, desemnat în
memorandumurile de finanțare/acordurile de finanțare/deciziile
Comisiei Europene;
k) acord-cadru de finanțare reprezintă documentul semnat
între agenția de implementare și beneficiarii proiectelor PHARE,
care prevede suma necesară și perioada estimată pentru care
sumele de la bugetul de stat vor înlocui sumele provenite de la
bugetele locale, precum și condițiile de acordare și utilizare a
finanțării;
l) revendicare reprezintă, în conformitate cu condițiile
generale aplicabile pentru contractele finanțate din fonduri
PHARE, instrumentul contractual care stă la baza justificării și
determinării ulterioare a compensațiilor financiare la care un
contractor poate fi îndreptățit potrivit prevederilor contractului și
al cărui cuantum financiar poate fi stabilit, în funcție de natura
contractului, prin determinarea inginerului, prin hotărârile
instanțelor competente, prin Decizia Comisiei de adjudecare a
disputelor sau prin hotărârile instanțelor de arbitraj.
CAPITOLUL II
Alocarea sumelor de la bugetul de stat pentru continuarea
și finalizarea proiectelor PHARE
Art. 2. — În sensul prezentelor norme, sumele alocate de la
bugetul de stat pentru continuarea și finalizarea proiectelor
PHARE sunt reprezentate de:
a) costuri aferente finalizării investiției pentru contractele
încheiate între agențiile de implementare și furnizorii de
produse, prestatorii de servicii și executanții de lucrări, cu care
aceștia au încheiat contracte, care au fost reziliate, inclusiv
costuri legate de relansarea procesului de achiziție, în vederea
atingerii obiectivelor proiectelor, în baza unei justificări
întemeiate;
b) finanțarea costurilor suplimentare necesare semnării
contractelor ca urmare a depășirii bugetelor alocate inițial;
c) finanțarea costurilor declarate neeligibile din fondurile
nerambursabile PHARE și cofinanțare de la bugetul de stat,
costuri necesare pentru finalizarea unor activități și/sau
furnizarea de bunuri după expirarea perioadei de implementare
a proiectelor, prevăzute în memorandumurile/acordurile de
finanțare, sub condiția ca respectivele costuri să fie necesare
finalizării obiectivelor proiectelor și să nu fie imputabile

contractorului, aprecierea urmând a fi făcută de la caz la caz, în
baza unei justificări întemeiate;
d) pretenții financiare ale firmelor contractate conform
prevederilor contractuale, aprobate/acceptate în prealabil de
autoritatea contractantă și/sau stabilite de comisia de
adjudecare a disputelor, de instanțele de arbitraj și/sau de
judecată;
e) costuri suplimentare necesare finalizării lucrărilor din
motive neimputabile contractorului, beneficiarului sau autorității
de implementare și care nu pot fi acoperite de beneficiar, printr-o
justificare temeinică;
f) costurile de asistență și expertiză juridică și tehnică pentru
arbitraj, procedura de soluționare a disputelor existente între
părți și/sau judecată;
g) sumele necesare finanțării proiectelor în cazul
indisponibilității temporare a contribuției financiare a
beneficiarilor prevăzuți la art. 2 alin. (2) din Ordonanța de
urgență a Guvernului nr. 161/2008, aprobată prin Legea
nr. 132/2009, cu excepția celor din cadrul administrației publice
centrale, unități subordonate, în coordonarea acestora;
h) suplimentarea bugetelor contractelor de asistență tehnică
și supervizare pentru atingerea obiectivelor proiectelor, din
motive neimputabile contractorului și beneficiarului, de la caz la
caz, în baza unei justificări întemeiate;
i) cheltuieli neeligibile declarate de misiunile de
audit/verificare, rezultate ca urmare a unor schimbări de natură
legislativă sau de orice natură, neimputabile părților implicate în
implementarea contractelor;
j) alte sume necesare continuării și finalizării proiectelor
PHARE.
Art. 3. — (1) Contractele încheiate între agențiile de
implementare și furnizorii de produse, prestatorii de servicii și
executanții de lucrări la care se face referire la art. 2 lit. a) sunt
contracte de lucrări, contracte de furnizare și contracte de
servicii.
(2) Pentru contractele de lucrări, agenția de implementare
încheie cu beneficiarul proiectului și cu autoritatea de
implementare un acord-cadru de finanțare în care vor fi stipulate
responsabilitățile fiecărei părți pentru fiecare tip de activitate ce
va fi derulată în vederea finalizării lucrărilor și îndeplinirii
obiectivului proiectului; de asemenea, acordul de finanțare va
stipula modul de efectuare a plăților de către agenția de
implementare către beneficiarul proiectului pe fiecare tip de
activitate; acest acord-cadru de finanțare va fi anexă la
hotărârea Guvernului prin care se vor aloca sumele necesare
continuării și finalizării proiectului respectiv, conform art. 2 din
Ordonanța de urgență a Guvernului nr. 161/2008, aprobată prin
Legea nr. 132/2009; activitățile ce urmează a fi implementate în
vederea finalizării proiectului se vor decide în funcție de stadiul
și specificul proiectului în cauză; costurile care vor fi acoperite în
această situație sunt legate de:
a) pregătirea documentației de atribuire de către beneficiarul
proiectului, pentru încredințarea contractului de servicii, în
vederea realizării unei expertize tehnice și a unui studiu de
fezabilitate care să evidențieze stadiul proiectului la momentul
realizării expertizei, diferențele dintre documentația inițială și
situația de pe teren, lucrări executate și rest de executat, precum
și să propună soluțiile de intervenție adecvate pentru continuarea
lucrărilor; beneficiarul proiectului va parcurge etapele impuse de
legislația în vigoare privind achizițiile publice în vederea pregătirii
documentației de atribuire, evaluare și atribuirea contractului de
servicii;
b) contractul de servicii prevăzut la lit. a);

MONITORUL OFICIAL AL ROMÂNIEI, PARTEA I, Nr. 848/8.XII.2009
c) pregătirea documentației de atribuire de către beneficiarul
proiectului, pentru încredințarea contractului de servicii, în
vederea realizării proiectului tehnic în baza expertizei tehnice, a
studiului de fezabilitate și a documentației de atribuire pentru
încredințarea contractului de lucrări; de asemenea, în
colaborare cu proiectantul desemnat, se vor întocmi
documentațiile necesare în vederea obținerii avizelor și
acordurilor necesare; beneficiarul proiectului va parcurge
etapele impuse de legislația în vigoare privind achizițiile publice
în vederea pregătirii documentației de atribuire, evaluare și
atribuire a contractului de servicii;
d) contractul de servicii prevăzut la lit. c);
e) organizarea achiziției publice în vederea atribuirii
contractului de lucrări necesar pentru finalizarea proiectului;
f) organizarea achiziției publice în vederea atribuirii
contractului de servicii pentru asistență tehnică pentru
supervizarea lucrărilor;
g) contractul de servicii pentru asistență tehnică pentru
supervizarea lucrărilor prevăzute la lit. f);
h) contractul de lucrări prevăzut la lit. g).
(3) Pentru contractele de furnizare, costurile care sunt
acoperite în această situație sunt legate de:
a) pregătirea documentației de atribuire de către beneficiarul
proiectului, pentru încredințarea contractului de servicii, în
vederea realizării specificațiilor tehnice și a documentației de
atribuire pentru încredințarea contractului de furnizare;
beneficiarul proiectului parcurge etapele impuse de legislația în
vigoare privind achizițiile publice în vederea pregătirii
documentației de atribuire, evaluare și atribuire a contractului
de servicii;
b) contractul de servicii prevăzut la lit. a);
c) organizarea achiziției publice în vederea atribuirii
contractului de servicii prevăzut la lit. b);
d) organizarea achiziției publice în vederea atribuirii
contractului de furnizare necesar pentru finalizarea proiectului;
e) contractul de furnizare prevăzut la lit. d).
(4) Pentru contractele de servicii, costurile care sunt
acoperite în această situație sunt legate de:
a) pregătirea documentației de atribuire de către beneficiarul
proiectului, în vederea realizării termenilor de referință și a
documentației de atribuire pentru încredințarea contractului de
servicii. Beneficiarul proiectului va parcurge etapele impuse de
legislația în vigoare privind achizițiile publice în vederea pregătirii
documentației de atribuire, evaluare și atribuire a contractului
de servicii;
b) contractul de servicii prevăzut la lit. a);
c) organizarea achiziției publice în vederea atribuirii
contractului de servicii prevăzut la lit. b).
(5) Contractele încheiate între agențiile de implementare,
beneficiari și autoritățile de implementare și contractanți,
prestatorii de servicii și executanții de lucrări, care au fost
reziliate și care urmează a fi finanțate în temeiul Ordonanței de
urgență a Guvernului nr. 161/2008, aprobată prin Legea
nr. 132/2009, sunt cele pentru care au fost demarate activitățile
în vederea atingerii obiectivelor proiectului finanțat din fonduri
comunitare și care pe parcursul implementării contractului au
întâmpinat probleme care au condus la rezilierea acestuia și
implicit la nefinalizarea proiectului, în măsura în care există o
justificare temeinică a neîndeplinirii obiectivelor proiectelor.
(6) Alocarea sumelor este justificată prin importanța
proiectelor și în scopul evitării emiterii de către Comisia
Europeană a unei note de debit, în vederea recuperării în

9

întregime a fondurilor PHARE cheltuite în cadrul proiectului
inițial.
Art. 4. — (1) Costurile suplimentare necesare semnării
contractelor, ca urmare a depășirii bugetelor alocate inițial,
prevăzute la art. 2 lit. b), se calculează și se aprobă în condițiile
prevăzute în prezentul articol.
(2) Contractele finanțate prin Programul PHARE se regăsesc
în planurile de achiziții aferente fiecărei autorități contractante/
agenții de implementare, în conformitate cu prevederile
memorandumurilor/acordurilor/deciziei de finanțare, iar modificarea/
actualizarea acestor planuri de achiziții se face doar cu
aprobarea prealabilă a responsabilului cu autorizarea
programului; în cele ce urmează, prin contracte se face referire
exclusiv la contractele de achiziție publică incluse în planurile
de achiziții bazate pe fișele de proiect aprobate de Comisia
Europeană.
(3) Dacă la momentul calculării valorii estimate a contractului
de achiziție publică aceasta depășește suma disponibilă
prevăzută în fișele de proiect, anexa la memorandumurile/
acordurile/decizia de finanțare, autoritatea contractantă va avea
dreptul de a lansa procedura de atribuire, pe baza surselor de
finanțare cumulate PHARE, bugetul de stat și bugetele
beneficiarilor proiectelor; sursa de finanțare suplimentară pentru
contractul în cauză va fi asigurată din resursele bugetate la
capitolul 80.01 ăAcțiuni generale economice, comerciale și de
muncă”, titlul ăAlte transferuri”, alineatul ăPrograme PHARE și
alte programe cu finanțare nerambursabilă”, în bugetele proprii
ale ordonatorilor principali de credite ai autorităților administrației
publice centrale cu rol de agenții de implementare sau în cadrul
cărora funcționează agenții de implementare, bugetele
beneficiarilor de proiecte suportând această suplimentare față
de bugetul inițial alocat.
(4) Oferta nu va fi în mod necesar considerată inacceptabilă
în sensul prevederilor art. 36 alin. (1) lit. e) din Hotărârea
Guvernului nr. 925/2006 pentru aprobarea normelor de aplicare
a prevederilor referitoare la atribuirea contractelor de achiziție
publică din Ordonanța de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, cu modificările și completările ulterioare, în situația în
care prețul acesteia depășește valoarea estimată a contractului
de achiziție publică, în condițiile în care valoarea fondurilor care
pot fi disponibilizate pentru ducerea la îndeplinire a contractului
respectiv poate fi suplimentată de la bugetul de stat în
conformitate cu prevederile art. 1 alin. (1) lit. b) din Ordonanța de
urgență a Guvernului nr. 161/2008, aprobată prin Legea
nr. 132/2009.
(5) Dacă în urma procesului de evaluare a ofertelor se
constată că toate ofertele care îndeplinesc criteriile de calificare
și cerințele minime din caietul de sarcini depășesc ca preț
valoarea estimată a contractului de achiziție publică, comisia de
evaluare va putea fie să declare ofertele ca fiind inacceptabile și
să anuleze procedura de atribuire, fie să continue procedura de
evaluare, în baza unei justificări care să expună motivele pentru
care anularea procedurii inițiale nu este oportună.
(6) În acest din urmă caz, comisia va înainta către
conducătorul autorității contractante un referat motivat privind
necesitatea suplimentării resurselor financiare alocate procedurii
de atribuire.
(7) Pe baza referatului comisiei de evaluare, autoritatea
contractantă va solicita ordonatorului principal de credite, în
baza Ordonanței de urgență a Guvernului nr. 161/2008,
aprobată prin Legea nr. 132/2009, sumele necesare pentru

10

MONITORUL OFICIAL AL ROMÂNIEI, PARTEA I, Nr. 848/8.XII.2009

acoperirea de la bugetul de stat a fondurilor reprezentând
diferența dintre suma disponibilă în cadrul deciziei de finanțare
și prețul ofertei care întrunește atât criteriile de calificare, cât și
cerințele din caietul de sarcini pentru a fi desemnată
câștigătoare; în situația nealocării de la bugetul de stat a
sumelor necesare suplimentării resurselor financiare aferente
procedurii de atribuire ca urmare a neaprobării finanțării de către
ordonatorul principal de credite, comisia de evaluare poate
decide anularea procedurii de atribuire, aceasta urmând a fi
reluată după identificarea sursei suplimentare de finanțare.
(8) Autoritatea contractantă va înștiința beneficiarii proiectelor
cu privire la alocarea suplimentară de la bugetul de stat pentru
completarea sumelor disponibile în bugetele acestora pentru
cofinanțarea proiectului în vederea respectării obligațiilor ce le
revin.
Art. 5. – În situația descrisă la art. 2 lit. c) se pot afla
următoarele cazuri:
a) contracte pentru care, din diverse motive, ordinul de
începere al lucrărilor a fost emis cu întârziere și, prin urmare,
termenul de finalizare depășește perioada de implementare,
execution deadline, prevăzută în memorandumurile/acordurile/
decizia de finanțare;
b) contractele de lucrări pentru care a fost extinsă prin act
adițional, semnat de toate părțile contractante, perioada de
execuție a lucrărilor în baza determinării inginerului, emisă în
urma revendicărilor contractorilor, iar extinderea depășește
perioada de implementare prevăzută în memorandumurile/
acordurile/decizia de finanțare;
c) contractele de lucrări în care lucrările au fost executate în
conformitate cu prevederile contractuale și certificate de inginer
după perioada de implementare prevăzută în memorandumurile/
acordurile/decizia de finanțare, nefiind eligibile spre finanțare din
fonduri PHARE, dar susceptibile a fi plătite de agenția de
implementare; suma aferentă lucrărilor executate după
expirarea perioadei de implementare a memorandumurilor/
acordurilor/deciziei de finanțare va fi certificată de inginerul
responsabil cu supervizarea lucrărilor și va face obiectul unui
act adițional la contractul de lucrări sau, după caz, la acordulcadru tripartit, în vederea înlocuirii fondurilor PHARE cu
fondurile alocate prin Ordonanța de urgență a Guvernului
nr. 161/2008, aprobată prin Legea nr. 132/2009;
d) contractele pentru care lucrările sunt executate cu
întârziere și pentru care au fost aplicate majorări de întârziere,
în conformitate cu prevederile contractuale, urmând ca acestea
să fie recuperate potrivit normelor legale în vigoare, Ordonanței
de urgență a Guvernului nr. 63/2007 privind regimul veniturilor
încasate de autoritățile contractante pe parcursul licitării și
implementării contractelor din cadrul proiectelor ex-ISPA și
PHARE finanțate de Uniunea Europeană, aprobată prin Legea
nr. 367/2007;
e) contractele de supervizare a unor lucrări, pentru acele
servicii de supervizare executate în conformitate cu prevederile
contractuale, care vor trebui plătite de agenția de implementare,
în cazul în care fie contractul de lucrări în întregime a fost
declarat neeligibil, fie numai o parte din lucrările executate de
antreprenor a fost declarată neeligibilă; conformitatea serviciilor
prestate de prestatori/consultanți cu prevederile contractuale
poate fi certificată prin aprobarea rapoartelor de activitate și/sau,
după caz, a foilor de prezență ale experților de către beneficiar
și autoritatea de implementare; prestatorii/consultanții nu sunt
îndreptățiți la plata acestor servicii, dacă însăși culpa lor a
determinat neeligibilitatea lucrărilor efectuate;

f) contractele de servicii cu o componentă de furnizare, în
cazul cărora componenta de servicii a fost finalizată în cadrul
perioadei de implementare a contractului, dar componenta de
furnizare a fost finalizată după expirarea perioadei de
implementare a contractului sau a perioadei de execuție a
memorandumurilor/acordurilor/deciziei de finanțare, contractantul
fiind îndreptățit la plata echipamentelor furnizate cu întârziere;
dovada furnizării produselor se face prin procesele-verbale de
recepție/punere în funcțiune și/sau prin rapoartele de activitate
ale contractantului aprobate de beneficiar și/sau de autoritatea
de implementare, în care se menționează furnizarea produselor
respective; în aceste cazuri, agenția de implementare rămâne
îndreptățită la încasarea majorărilor de întârziere;
g) contractele de servicii, pentru prestațiile realizate după
expirarea perioadei de execuție a memorandumurilor/
acordurilor/deciziei de finanțare și ca atare neeligibile din fonduri
PHARE, în cazul în care agenția de implementare sau, după
caz, autoritatea de implementare nu a informat, din orice motive,
contractantul să înceteze orice activitate după expirarea
perioadei de execuție a memorandumurilor/acordurilor/deciziei
de finanțare, contractantul respectiv fiind îndreptățit la plata
prestațiilor sale, după deducerea corespunzătoare, dacă este
cazul, a majorărilor de întârziere de către agenția de
implementare.
Art. 6. — (1) Pretențiile financiare ale firmelor contractate
prevăzute la art. 2 lit. d) sunt acoperite de la bugetul autorităților
administrației publice centrale cu rol de agenții de implementare
sau în cadrul cărora funcționează agenții de implementare,
suplimentări ale bugetelor contractelor finanțate prin fonduri
PHARE sau din sume incluse în prețul contractelor pentru
cheltuieli neprevăzute, în baza prevederilor art. 1 alin. (1) lit. d)
din Ordonanța de urgență a Guvernului nr. 161/2008, aprobată
prin Legea nr. 132/2009, în situația îndeplinirii următoarelor
condiții:
a) încadrarea în prevederile regulilor aplicabile achiziției
publice, în măsura în care costurile asociate unei revendicări
sunt asociate unor lucrări suplimentare instructate de inginer,
agreate de proiectant și/sau solicitate de beneficiarul proiectului;
b) neeligibilitatea la rambursare din bugetul eligibil prevăzut
în memorandumurile/acordurile/decizia de finanțare a acestor
sume sau insuficiența sumelor disponibile în cadrul
memorandumurilor/acordurilor/deciziei de finanțare sau
indisponibilitatea fondurilor ca urmare a expirării termenului de
plată în cadrul memorandumurilor/acordurilor/deciziei de
finanțare;
c) respectarea prevederilor contractuale și a principiului
cheltuielii eficiente a fondurilor publice în determinarea
cuantumului financiar asociat unei revendicări.
(2) Pentru acoperirea de la bugetul autorităților administrației
publice centrale cu rol de agenții de implementare sau în cadrul
cărora funcționează agenții de implementare a sumelor
necesare pentru suplimentarea valorii unui contract în vederea
acoperirii revendicărilor contractorului, este necesară
respectarea mecanismului contractual de determinare a
costurilor de compensare, ce presupune ca etape înaintarea
unei revendicări de către contractor, detaliată corespunzător și
substanțiată cu documente justificative, potrivit prevederilor
contractului încheiat cu autoritatea contractantă, și stabilirea
modului de soluționare a acesteia pe palierele de mediere și
decizie constituite conform contractului.
(3) În conformitate cu prevederile contractuale, cuantumul
financiar asociat unei revendicări poate fi stabilit, în funcție de

MONITORUL OFICIAL AL ROMÂNIEI, PARTEA I, Nr. 848/8.XII.2009
natura contractului, prin determinare a inginerului, prin hotărârile
instanțelor competente, prin decizia Comisiei de adjudecare a
disputelor, în aceste cazuri fiind necesar acceptul ambelor părți,
sau prin hotărârile instanței de arbitraj; părțile sunt, de
asemenea, îndreptățite din punct de vedere contractual să
stingă în orice moment disputa prin negociere directă pe
marginea aspectelor aflate în litigiu.
Art. 7. — (1) Costurile suplimentare necesare finalizării
lucrărilor descrise la art. 2 lit. e) sunt acoperite de la bugetul de
stat, prin bugetul autorităților administrației publice centrale cu
rol de agenții de implementare sau în cadrul cărora funcționează
agenții de implementare, suplimentări ale bugetelor contractelor
de lucrări finanțate prin fonduri PHARE, în baza prevederilor
art. 1 alin. (1) lit. e) din Ordonanța de urgență a Guvernului
nr. 161/2008, aprobată prin Legea nr. 132/2009, în situația
îndeplinirii următoarelor condiții:
a) încadrarea în prevederile regulilor aplicabile achiziției
publice referitoare la suplimentarea bugetului contractului;
b) valoarea suplimentară să fie determinată de inginer și
agreată de antreprenor, beneficiar de proiect/local și autoritate
de implementare;
c) beneficiarul de proiect/local să se afle în imposibilitatea
acoperirii acestor fonduri suplimentare, justificând temeinic
acest lucru.
(2) Valoarea suplimentară, astfel determinată de inginer și
agreată de toate părțile, va face obiectul unui act adițional în
vederea revizuirii valorii contractului și stabilirii modalității de
plată a sumei suplimentare.
(3) În cazul în care pe parcursul derulării contractului apar
lucrări suplimentare necesare atingerii obiectivului final,
concretizate în detalii tehnice și liste de cantități, și care nu au
fost incluse nici în studiul de fezabilitate și nici în proiectul tehnic,
anexă la documentația de atribuire, determinate de cauze
obiective și care se impun a fi finanțate prin creșterea cofinanțării
beneficiarului proiectului/local, autoritatea contractantă va
solicita, în baza Ordonanței de urgență a Guvernului nr. 161/2008,
aprobată prin Legea nr. 132/2009, sumele necesare pentru
acoperirea de la bugetul de stat a fondurilor și va transfera
aceste fonduri beneficiarilor proiectului/locali pentru completarea
sumelor disponibile în bugetele locale pentru cofinanțarea
proiectului, în vederea respectării obligațiilor ce le revin, în
conformitate cu prevederile Ordonanței de urgență a Guvernului
nr. 76/2006 privind stabilirea obligațiilor beneficiarilor
contractelor de lucrări finanțate din fonduri PHARE componenta
Coeziune economică și socială și PHARE Cooperare
transfrontalieră, aprobată cu modificări prin Legea nr. 226/2007.
(4) Transferul sumelor se va face numai după încheierea
unui act adițional la contractul de lucrări, în conformitate cu
prevederile PRAG sau ale legislației naționale în vigoare privind
achizițiile publice, acceptat de toate părțile prin care sunt incluse
aceste lucrări.
(5) În cazul în care alocările bugetare ale beneficiarilor
proiectelor/locali ai contractelor de lucrări sunt insuficiente din
cauza creșterii cursului de schimb valutar, se vor acoperi și
sumele suplimentare apărute ca urmare a diferențelor
nefavorabile de curs valutar.
Art. 8. — (1) Costurile de asistență și expertiză juridică și
tehnică descrise la art. 2 lit. f) se acoperă de la bugetul de stat,
prin bugetul autorităților administrației publice centrale cu rol de
agenții de implementare sau în cadrul cărora funcționează
agenții de implementare, și includ costurile de asistență și
expertiză juridică și tehnică și costurile de mediere conform
prevederilor contractuale, arbitraj și/sau judecată necesare

11

pentru prevenirea și soluționarea disputelor contractuale, atât la
nivelul autorităților contractante, cât și la nivelul autorităților de
implementare/beneficiarilor implicați în gestionarea Programului
PHARE.
(2) În acest sens, vor fi acoperite de la bugetul de stat, prin
bugetul autorităților administrației publice centrale cu rol de
agenții de implementare sau în cadrul cărora funcționează
agenții de implementare, următoarele tipuri de cheltuieli:
a) articole de cheltuieli legate de medierea și adjudecarea
disputelor contractuale incluse în contractele finanțate prin
Programul PHARE și considerate neeligibile pentru a fi
rambursate din bugetul eligibil aferent memorandumurilor/
acordurilor/deciziei de finanțare PHARE; în această situație,
autoritățile de implementare/beneficiarii vor face referire în nota
de fundamentare aferentă hotărârii Guvernului de aprobare a
fondurilor la următoarele documente care atestă obligația
contractuală de plată a cheltuielilor aferente acestor articole de
cheltuieli, și anume dovada faptului că acestea sunt incluse în
contractele din cadrul memorandumurilor/acordurilor/deciziei de
finanțare PHARE, o declarație pe propria răspundere din care să
reiasă că nu au fost încă plătite și că nu există resursele
necesare acoperirii lor, iar părțile au intrat într-un acord de
mediere și adjudecare a disputelor cu unul sau mai mulți
adjudecători, în vederea suportării acestor plăți de la bugetul de
stat, ori dovada realizării plății aferente acestor articole de
cheltuieli din conturile de cheltuieli eligibile ale programului în
vederea reîntregirii acestor conturi cu sumele respective sau din
sursele proprii ale beneficiarului proiectului/local în vederea
rambursării acestora;
b) sume aferente plății serviciilor de arbitraj și de conciliere,
în relație exclusivă cu contractele finanțate prin Programul
PHARE, pe baza acordului contractual de mediere și adjudecare
a disputelor contractuale anterior momentului semnării acestuia;
c) sume aferente unor contracte de servicii vizând acordarea
de asistență și expertiză juridică și/sau tehnică de specialitate
pentru autoritățile contractante în relație exclusivă cu
implementarea contractelor din planurile de achiziții ale
Programului PHARE;
d) sume aferente cheltuielilor de judecată și/sau arbitraj, în
conformitate cu hotărârile în acest sens ale instanțelor, respectiv
regulile aplicabile de arbitraj.
Art. 9. — (1) Pentru sumele necesare finanțării proiectelor
descrise la art. 2 lit. g), dacă din motive temeinice beneficiarii
proiectelor PHARE nu pot să își îndeplinească atribuțiile în
conformitate cu prevederile Ordonanței de urgență a Guvernului
nr. 76/2006, aprobată cu modificări prin Legea nr. 226/2007,
aceștia vor transmite autorității contractante o notă prin care
justifică indisponibilitatea contribuției financiare aferente
cofinanțării locale. Pe baza acestei justificări, autoritatea
contractantă va cere disponibilizarea fondurilor necesare pentru
ducerea la îndeplinire a contractului respectiv, pentru
suplimentarea de la bugetul de stat, în conformitate cu
prevederile art. 1 alin. (1) lit. g) din Ordonanța de urgență a
Guvernului nr. 161/2008, aprobată prin Legea nr. 132/2009, a
bugetelor locale până la rezolvarea situației bugetare care a dus
la indisponibilitatea temporară a contribuției acestora.
(2) În acest sens, agenția de implementare va încheia un
acord-cadru de finanțare cu beneficiarii proiectelor PHARE, care
va prevedea suma necesară și perioada estimată pentru care
sumele de la bugetul de stat vor înlocui sumele provenite de la
bugetele locale.
(3) Beneficiarii proiectelor/locali ai contractelor de lucrări,
care au obligația legală de virare a contribuției financiare proprii
în termen de 5 zile de la data emiterii certificatului de plată, dar

12

MONITORUL OFICIAL AL ROMÂNIEI, PARTEA I, Nr. 848/8.XII.2009

care se află în imposibilitatea virării sumei respective (întreaga
sumă specificată în certificatul de plată sau o parte din aceasta),
datorită lipsei de venituri în cadrul bugetului propriu, vor
transmite agenției de implementare, cu avizul prealabil al
autorității de implementare, o solicitare de acceptare a plății
sumei respective din bugetul autorităților administrației publice
centrale cu rol de agenții de implementare sau în cadrul cărora
funcționează agenții de implementare.
(4) Solicitarea se transmite în același termen de 5 zile de la
data emiterii certificatului de plată și va fi însoțită de o expunere
a motivelor care au determinat indisponibilitatea financiară, orice
acte doveditoare a acestei stări financiare, precum și o
declarație pe propria răspundere a reprezentantului legal al
beneficiarului privind imposibilitatea temporară a achitării
obligației financiare asumate în cadrul respectivului contract
PHARE.
(5) În cazul în care beneficiarul final estimează că nu își va
putea achita contribuția financiară o perioadă mai lungă de timp,
mai mult de 30 de zile calendaristice, atunci va specifica în clar
perioada de timp pentru care se face această solicitare.
(6) Agenția de implementare va analiza solicitarea transmisă
de beneficiar, însoțită de avizul prealabil al autorității de
implementare și, în cazul acceptării acesteia, va iniția hotărârea
Guvernului necesară pentru aprobarea finanțării de la bugetul
de stat; după intrarea în vigoare a hotărârii Guvernului se vor
aloca în bugetele autorităților administrației publice centrale cu
rol de agenții de implementare sau în cadrul cărora funcționează
agenții de implementare sumele prevăzute, necesare finalizării
proiectului.
(7) La expirarea perioadei pentru care a fost acceptată
solicitarea de plată a contribuției financiare din bugetul
autorităților administrației publice centrale cu rol de agenții de
implementare sau în cadrul cărora funcționează agenții de
implementare, beneficiarul proiectului va efectua transferul
sumelor de care a beneficiat pe perioada indisponibilității
fondurilor, în contul de trezorerie al agenției de implementare,
în termen de 5 zile; în caz contrar se vor aplica prevederile
Ordonanței Guvernului nr. 79/2003 privind controlul și
recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu
modificări prin Legea nr. 529/2003, cu modificările și
completările ulterioare.
Art. 10. — Suplimentarea bugetelor contractelor de asistență
tehnică și supervizare pentru atingerea obiectivelor proiectelor
descrise la art. 2 lit. h) se face în baza prevederilor art. 1 alin. (1)
lit. h) din Ordonanța de urgență a Guvernului nr. 161/2008,
aprobată prin Legea nr. 132/2009, fiind acoperite de la bugetul
de stat suplimentări ale bugetelor contractelor de asistență
tehnică și supervizare finanțate prin programele PHARE, în
următoarele condiții:
a) încadrarea în prevederile regulilor aplicabile pentru
achiziție publică;
b) neeligibilitatea la rambursare din bugetul eligibil al
memorandumurilor/acordurilor/deciziei de finanțare pentru
Programul PHARE a acestor sume sau insuficiența resurselor
financiare alocate în acest sens prin aceste acorduri;
c) respectarea prevederilor contractuale și a principiului
cheltuirii eficiente a fondurilor publice în determinarea
cuantumului suplimentării de buget.
Art. 11. — (1) În categoria cheltuielilor neeligibile descrise la
art. 2 lit. i) sunt incluse cheltuieli de orice natură, care fac dovada
că sunt incluse în proiectul aprobat, că au fost realizate în scopul
contractului, respectă principiile de bază privind legalitatea,

regularitatea, realitatea și conformitatea și care conduc la
atingerea obiectivelor proiectului, care ulterior efectuării lor au
fost declarate ca fiind neeligibile de către misiuni de
audit/verificare din motive neimputabile părților contractante.
(2) Intră în această categorie cheltuielile suportate de
beneficiarii
finali,
în
conformitate
cu
prevederile
memorandumului de finanțare, puse în sarcina acestora prin
acte de control întocmite de autoritățile cu competențe de
control al utilizării fondurilor comunitare.
Art. 12. — (1) În cazuri excepționale susținute cu documente
justificative temeinice și pe baza certificărilor și autorizărilor
acordate de autoritățile de implementare, agenția de
implementare, cu acceptul prealabil al secretarului de stat
coordonator al acesteia, poate efectua plăți pentru finanțarea
altor categorii de cheltuieli necesare pentru continuarea și
finalizarea proiectelor PHARE descrise la art. 1 alin. (1) lit. j) din
Ordonanța de urgență a Guvernului nr. 161/2008, aprobată prin
Legea nr. 132/2009, cu respectarea principiilor de bază privind
legalitatea, regularitatea, realitatea și conformitatea, și care
conduc la atingerea obiectivelor proiectului.
(2) Alocarea sumelor se va face de către ordonatorii principali
de credite ai autorităților administrației publice centrale cu rol de
agenții de implementare sau în cadrul cărora funcționează
agenții de implementare, prin includerea în bugetele proprii la
liniile bugetare ăPrograme PHARE și alte programe cu finanțare
nerambursabilă”, la propunerea agențiilor de implementare.
(3) Autoritățile administrației publice centrale cu rol de agenții
de implementare sau în cadrul cărora funcționează agenții de
implementare vor asigura execuția plăților în baza certificărilor
și autorizărilor acordate de beneficiari și autorități de
implementare.
(4) Autoritățile de implementare cărora li s-a delegat prin
acordurile de implementare managementul tehnic în vederea
implementării proiectelor vor asigura certificarea bunurilor
livrate, lucrărilor executate și serviciilor prestate în conformitate
cu Ordinul ministrului finanțelor publice nr. 1.792/2002 pentru
aprobarea Normelor metodologice privind angajarea, lichidarea,
ordonanțarea și plata cheltuielilor instituțiilor publice, precum și
organizarea, evidența și raportarea angajamentelor bugetare și
legale, cu modificările și completările ulterioare.
(5) Autoritățile de implementare și/sau beneficiarii vor fi
răspunzători de aplicarea prevederilor contractuale, de
respectarea condițiilor din contracte pentru acele servicii
prestate/bunuri furnizate/lucrări executate ce depășesc
termenele-limită de eligibilitate impuse prin memorandumurile/
acordurile/decizia de finanțare.
(6) După aprobarea hotărârii Guvernului privind aprobarea
și alocarea sumelor în vederea finalizării proiectelor,
documentele de plată ce vor fi înaintate agenției de
implementare și care urmează a fi decontate din sumele
prevăzute în Ordonanța de urgență a Guvernului nr. 161/2008,
aprobată prin Legea nr. 132/2009, vor purta mențiunea ăBun de
plată pentru suma de ..” și semnătura ordonatorului de credite
al beneficiarului, precum și mențiunea ăcitit și aprobat” și
semnătura persoanei responsabile de program, SPO, din cadrul
autorității de implementare.
CAPITOLUL III
Sistemul de conturi
Art. 13. — (1) În scopul gestionării fondurilor necesare pentru
continuarea și finalizarea programelor PHARE, ordonatorii
principali de credite ai autorităților administrației publice centrale

MONITORUL OFICIAL AL ROMÂNIEI, PARTEA I, Nr. 848/8.XII.2009
cu rol de agenții de implementare sau în cadrul cărora
funcționează agenții de implementare deschid conturi la
Activitatea de Trezorerie și Contabilitate Publică a Municipiului
București și la societatea bancară, dacă se vor efectua plăți în
valută.
(2) La Activitatea de Trezorerie și Contabilitate Publică a
Municipiului București se deschide contul 50.38 ăDisponibil din
fonduri de la bugetul de stat pentru continuarea și finalizarea
proiectelor PHARE” și se creditează cu:
a) sume de la bugetul de stat alocate pentru continuarea și
finalizarea proiectelor PHARE, în concordanță cu prevederile
memorandumurilor/acordurilor de finanțare aferente destinațiilor
prevăzute la art. 1 alin. (1) lit. a)—j) din Ordonanța de urgență a
Guvernului nr. 161/2008, aprobată prin Legea nr. 132/2009,
incluzând TVA aferentă, precum și diferențele de curs valutar
dintre cursul practicat de societatea bancară și cursul leu/euro
al Băncii Naționale a României utilizat la deschiderea creditelor
bugetare și comisioanele și spezele bancare, în cuantum de 5%;
b) sumele transferate de beneficiarii prevăzuți la art. 2
alin. (2) din Ordonanța de urgență a Guvernului nr. 161/2008,
aprobată prin Legea nr. 132/2009, pentru reîntregirea contului cu
fondurile utilizate în cazul indisponibilității temporare a
contribuției financiare a beneficiarilor;
c) sume neutilizate rezultate în urma schimbului valutar,
returnate din conturile de disponibil în lei 264.xxx ale fiecărui
program;
d) dobânda bonificată de societatea bancară la conturile de
disponibil în lei 264.xxx ale fiecărui program returnată din aceste
conturi;
e) sume neutilizate transferate din contul 50.92.04.
(3) La Activitatea de Trezorerie și Contabilitate Publică a
Municipiului București contul 50.38 ăDisponibil din fonduri de la
bugetul de stat pentru continuarea și finalizarea proiectelor
PHARE” se debitează cu:
a) sume de la bugetul de stat alocate pentru continuarea și
finalizarea proiectelor PHARE, în concordanță cu prevederile
memorandumurilor/acordurilor de finanțare aferente destinațiilor
prevăzute la art. 1 alin (1) lit. a)—j) din Ordonanța de urgență a
Guvernului nr. 161/2008, aprobată prin Legea nr. 132/2009,
incluzând diferențele de curs valutar dintre cursul practicat de
societatea bancară și cursul leu/euro al Băncii Naționale a
României utilizat la deschiderea creditelor bugetare și
comisioanele și spezele bancare, în cuantum de 5%, transferate
în conturile de disponibil în lei 264.xxx ale fiecărui program;
b) sume de la bugetul de stat alocate pentru continuarea și
finalizarea proiectelor PHARE, în concordanță cu prevederile
memorandumurilor/acordurilor de finanțare aferente sumelor
prevăzute la art. 1 alin. (1) lit. a)—j) din Ordonanța de urgență a
Guvernului nr. 161/2008, aprobată prin Legea nr. 132/2009,
reprezentând TVA aferentă și diferențele de curs valutar dintre
cursul practicat de societatea bancară și cursul leu/euro al
Băncii Naționale a României utilizat la deschiderea creditelor
bugetare și comisioanele și spezele bancare, în cuantum de 5%,
transferate în contul bancar 264.TVAxxx deschis în lei în
vederea efectuării schimbului valutar pentru plata TVA în euro,
după caz;
c) sume de la bugetul de stat alocate pentru continuarea și
finalizarea proiectelor PHARE, în concordanță cu prevederile
memorandumurilor/acordurilor de finanțare aferente sumelor
prevăzute la art. 1 alin. (1) lit. a)—j) din Ordonanța de urgență a
Guvernului nr. 161/2008, aprobată prin Legea nr. 132/2009,
reprezentând TVA aferentă, transferată în contul de trezorerie
50.92.04, pentru plata în lei, după caz;

13

d) sume de la bugetul de stat rămase neutilizate la sfârșitul
programelor PHARE, care provin din finanțarea bugetară a
anului curent, returnate în contul 23.80.01.55 ăCheltuieli ale
bugetului de stat — Acțiuni generale, economice, comerciale și
de muncă — alte transferuri”;
e) sume de la bugetul de stat rămase neutilizate la sfârșitul
programelor PHARE, care provin din finanțarea bugetară a
anilor precedenți, returnate în conturile corespunzătoare de
cheltuieli bugetare, potrivit prevederilor Ordinului ministrului
economiei și finanțelor nr. 1.199/2008 privind normele
metodologice de aplicare a prevederilor art. 8 alin. (1) din
Ordonanța de urgență a Guvernului nr. 37/2008 privind
reglementarea unor măsuri financiare în domeniul bugetar.
(4) La Activitatea de Trezorerie și Contabilitate Publică a
Municipiului București se deschide contul în lei 50.92.04
ăDisponibil din fonduri de la bugetul de stat pentru acoperirea
plății TVA aferente sumelor necesare pentru continuarea și
finalizarea proiectelor PHARE” și se creditează cu sumele
alocate în lei de la bugetul de stat reprezentând TVA aferentă
sumelor necesare pentru continuarea și finalizarea proiectelor
PHARE transferate din contul 50.38 și se debitează cu sumele
reprezentând TVA în lei plătită contractorilor/bugetului de stat și
cu sume rămase neutilizate transferate în contul 50.38 în termen
de 6 zile lucrătoare de la efectuarea plății către contractori sau
beneficiarii finali.
(5) Dacă se vor efectua plăți în valută se deschid la
societatea bancară următoarele conturi:
a) un cont 264.xxx de ădisponibil în lei din fonduri de la
bugetul de stat pentru continuarea și finalizarea proiectelor
PHARE”, deschis pentru fiecare program PHARE;
b) un cont 264.xxx de ădisponibil în euro din fonduri de la
bugetul de stat pentru continuarea și finalizarea proiectelor
PHARE”, deschis pentru fiecare program PHARE”;
c) un cont 264.CBxxx de ădisponibil în euro din fonduri de la
bugetul de stat pentru finanțarea comisioanelor și spezelor
bancare aferente plăților pentru continuarea și finalizarea
proiectelor PHARE”;
d) un cont 264.TVAxxx de ădisponibil în lei din fonduri de la
bugetul de stat pentru finanțarea TVA aferente plăților pentru
continuarea și finalizarea proiectelor PHARE”;
e) contul 264.TVAxxx de ădisponibil în euro din fonduri de la
bugetul de stat pentru finanțarea TVA aferente plăților pentru
continuarea și finalizarea proiectelor PHARE”.
(6) Contul 264.xxx de ădisponibil în lei din fonduri de la
bugetul de stat pentru continuarea și finalizarea proiectelor
PHARE”, deschis pentru fiecare program PHARE, se creditează
cu:
a) sume de la bugetul de stat alocate pentru continuarea și
finalizarea proiectelor PHARE, în concordanță cu prevederile
memorandumurilor/acordurilor de finanțare aferente destinațiilor
prevăzute la art. 1 alin. (1) lit. a)—j) din Ordonanța de urgență a
Guvernului nr. 161/2008, aprobată prin Legea nr. 132/2009,
incluzând diferențele de curs valutar dintre cursul practicat de
societatea bancară și cursul leu/euro al Băncii Naționale a
României utilizat la deschiderea creditelor bugetare și
comisioanele și spezele bancare, în cuantum de 5%, transferate
din contul 50.38;
b) dobânda bonificată de societatea bancară la
disponibilitățile din cont;
c) sume rămase disponibile în contul 264xxx în euro
transferate în lei după efectuarea schimbului valutar.
(7) Contul 264.xxx de ădisponibil în lei din fonduri de la
bugetul de stat pentru continuarea și finalizarea proiectelor

14

MONITORUL OFICIAL AL ROMÂNIEI, PARTEA I, Nr. 848/8.XII.2009

PHARE”, deschis pentru fiecare program PHARE, se debitează
cu:
a) sume supuse schimbului valutar în vederea efectuării
plăților în euro către contractori sau beneficiarii finali;
b) sume supuse schimbului valutar reprezentând
comisioanele și spezele bancare aferente plăților în euro către
contractori sau beneficiari;
c) sume rămase neutilizate, inclusiv dobânda bonificată de
societatea bancară, ce urmează a fi transferate în contul 50.38
în termen de 9 zile lucrătoare de la efectuarea plății către
contractori sau beneficiarii finali.
(8) Contul 264.xxx de ădisponibil în euro din fonduri de la
bugetul de stat pentru continuarea și finalizarea proiectelor
PHARE”, deschis pentru fiecare program PHARE, se creditează
cu:
a) sume în euro, reprezentând sumele rezultate în urma
schimbului valutar din contul în lei 264.xxx pentru continuarea și
finalizarea proiectelor PHARE în vederea efectuării plăților în
euro către contractori sau beneficiarii finali;
b) sume în euro, reprezentând sumele rezultate în urma
schimbului valutar din contul în lei 264.xxx pentru continuarea și
finalizarea proiectelor PHARE pentru comisioanele și spezele
bancare aferente plăților în euro către contractori sau beneficiarii
finali;
c) dobânda bonificată de societatea bancară la
disponibilitățile din cont.
(9) Contul 264.xxx de ădisponibil în euro din fonduri de la
bugetul de stat pentru continuarea și finalizarea proiectelor
PHARE”, deschis pentru fiecare program PHARE, se debitează
cu:
a) sume în euro care se transferă contractorilor sau
beneficiarilor finali;
b) sume reprezentând comisioanele și spezele bancare
transferate în contul bancar aferent comisioanelor și spezelor,
denominat în euro, 264CXxxx;
c) sume rămase neutilizate, inclusiv dobânda bonificată de
societatea bancară, care se transferă în contul 264xxx în lei ca
urmare a schimbului valutar, în termen de 6 zile lucrătoare de la
efectuarea plății către contractori sau beneficiarii finali.
(10) Contul 264.CBxxx de ădisponibil în euro din fonduri de
la bugetul de stat pentru finanțarea comisioanelor și spezelor
bancare aferente plăților pentru continuarea și finalizarea
proiectelor PHARE” se creditează cu:
a) sume reprezentând comisioanele și spezele bancare
aferente plăților în euro către contractori sau beneficiari,
transferate din contul 264.xxx de ădisponibil în euro din fonduri
de la bugetul de stat pentru continuarea și finalizarea proiectelor
PHARE”;
b) sume reprezentând comisioanele și spezele bancare
pentru plata TVA în euro către contractori sau beneficiari,
transferate din contul 264.TVAxxx de ădisponibil în euro din
fonduri de la bugetul de stat pentru finanțarea TVA aferente
plăților pentru continuarea și finalizarea proiectelor PHARE”;
c) dobânda bonificată de societatea bancară la
disponibilitățile din cont.
(11) Contul 264.CBxxx de ădisponibil în euro din fonduri de la
bugetul de stat pentru finanțarea comisioanelor și spezelor
bancare aferente plăților pentru continuarea și finalizarea
proiectelor PHARE” se debitează cu:
a) sume reprezentând comisioanele și spezele bancare
aferente plăților în euro către contractori sau beneficiari,
percepute de bancă;

b) sume reprezentând comisioanele și spezele bancare
pentru plata TVA în euro către contractori sau beneficiari,
percepute de bancă;
c) sume rămase neutilizate, inclusiv dobânda bonificată de
societatea bancară, ce urmează a fi transferate în contul
264.xxx de ădisponibil în euro din fonduri de la bugetul de stat
pentru continuarea și finalizarea proiectelor PHARE” în termen
de 3 zile lucrătoare de la efectuarea plății către contractori sau
beneficiarii finali.
(12) Contul 264.TVAxxx de ădisponibil în lei din fonduri de la
bugetul de stat pentru finanțarea TVA aferente plăților pentru
continuarea și finalizarea proiectelor PHARE” se creditează cu:
a) sume reprezentând TVA și diferențele de curs valutar
dintre cursul practicat de societatea bancară și cursul leu/euro
al Băncii Naționale a României utilizat la deschiderea creditelor
bugetare și comisioanele și spezele bancare, în cuantum de 5%,
transferate din contul 50.38;
b) dobânda bonificată de societatea bancară la
disponibilitățile din cont;
c) sume rămase disponibile în contul 264TVAxxx în euro
transferate în lei după efectuarea schimbului valutar.
(13) Contul 264.TVAxxx de ădisponibil în lei din fonduri de la
bugetul de stat pentru finanțarea TVA aferente plăților pentru
continuarea și finalizarea proiectelor PHARE” se debitează cu:
a) sume supuse schimbului valutar în vederea efectuării plății
TVA aferente plăților în euro către contractori sau beneficiari;
b) sume supuse schimbului valutar reprezentând
comisioanele și spezele bancare aferente plății TVA în euro
către contractori sau beneficiari;
c) sume rămase neutilizate, inclusiv dobânda bonificată de
societatea bancară, care urmează a fi transferate în contul 50.38
în termen de 6 zile lucrătoare de la efectuarea plății către
contractori sau beneficiarii finali.
(14) Contul 264.TVAxxx de ădisponibil în euro din fonduri de
la bugetul de stat pentru finanțarea TVA aferente plăților pentru
continuarea și finalizarea proiectelor PHARE” se creditează cu:
a) sumele în euro, reprezentând sumele rezultate în urma
schimbului valutar din contul 264.TVAxxx de ădisponibil în lei din
fonduri de la bugetul de stat pentru finanțarea TVA aferente
plăților pentru continuarea și finalizarea proiectelor PHARE” în
vederea efectuării plății TVA aferente plăților în euro către
contractori sau beneficiari;
b) sumele în euro, reprezentând sumele rezultate în urma
schimbului valutar din contul în lei 264.TVAxxx de ădisponibil în
lei din fonduri de la bugetul de stat pentru finanțarea TVA
aferente plăților pentru continuarea și finalizarea proiectelor
PHARE” pentru plata comisioanelor și spezelor bancare
aferente plății TVA în euro către contractori sau beneficiarii finali;
c) dobânda bonificată de societatea bancară la
disponibilitățile din cont.
(15) Contul 264.TVAxxx de ădisponibil în euro din fonduri de
la bugetul de stat pentru finanțarea TVA aferente plăților pentru
continuarea și finalizarea proiectelor PHARE” se debitează cu:
a) sume reprezentând TVA aferentă plăților în euro către
contractori sau beneficiari;
b) sume reprezentând comisioanele și spezele bancare
pentru plata TVA transferate în contul bancar aferent
comisioanelor și spezelor, denominat în euro, 264CXxxx;
c) sume rămase neutilizate, inclusiv dobânda bonificată de
societatea bancară, care urmează a fi transferate în contul
264.TVAxxx de ădisponibil în lei din fonduri de la bugetul de stat
pentru finanțarea TVA aferente plăților pentru continuarea și

MONITORUL OFICIAL AL ROMÂNIEI, PARTEA I, Nr. 848/8.XII.2009
finalizarea proiectelor PHARE” ca urmare a schimbului valutar,
în termen de 3 zile lucrătoare de la efectuarea plății către
contractori sau beneficiarii finali.
CAPITOLUL IV
Programarea și execuția bugetară a fondurilor necesare
pentru continuarea și finalizarea proiectelor PHARE
Art. 14. — (1) Autoritățile administrației publice centrale cu
rol de agenții de implementare sau în cadrul cărora funcționează
agenții de implementare prevăd sumele necesare pentru
continuarea și finalizarea programelor PHARE, conform
metodologiei elaborate anual de Ministerul Finanțelor Publice, în
vederea elaborării proiectului anual de buget; fondurile vor fi
fundamentate pe baza unei prognoze de flux financiar și vor fi
prevăzute în proiectul de buget în urma avizului prealabil al
Ministerului Finanțelor Publice.
(2) Sumele aferente fondurilor necesare pentru continuarea
și finalizarea proiectelor PHARE sunt prevăzute în bugetele
proprii ale ordonatorilor principali de credite ai autorităților
administrației publice centrale cu rol de agenții de implementare
sau în cadrul cărora funcționează agenții de implementare la
capitolul 80.01 ăAcțiuni generale economice, comerciale și de
muncă”, titlul ăAlte transferuri”, alineatul ăPrograme PHARE și
alte programe cu finanțare nerambursabilă”, cod 55.01.XX.
(3) Agențiile de implementare își stabilesc temeinic și
fundamentat necesitățile de sume necesare acoperirii de la
bugetul de stat a plății sumelor pentru continuarea și finalizarea
proiectelor PHARE, în baza propunerilor de sume estimate de
către autoritățile de implementare.
(4) Ordonatorii principali de credite se asigură că sumele
solicitate se încadrează în prevederile Ordonanței de urgență a
Guvernului nr. 161/2008, aprobată prin Legea nr. 132/2009, și
înaintează Ministerului Finanțelor Publice proiectul de buget
supus spre aprobare.
(5) Sumele necesare pentru continuarea și finalizarea
proiectelor PHARE, prevăzute la art. 1 alin. (1) lit. a)—j) din
Ordonanța de urgență a Guvernului nr. 161/2008, aprobată prin
Legea nr. 132/2009, se aprobă prin hotărâre a Guvernului, la
propunerea ministerelor cu rol de agenție de implementare sau
care au calitatea de autoritate de implementare sau beneficiar.
(6) După aprobarea proiectului de buget, direcția de
specialitate din cadrul autorităților administrației publice centrale
cu rol de agenții de implementare sau în cadrul cărora
funcționează agenții de implementare responsabilă cu
efectuarea plăților realizează deschiderea de credite bugetare
necesare finanțării de la bugetul de stat a sumelor necesare
pentru continuarea și finalizarea proiectelor PHARE, cu
încadrarea în limitele creditelor bugetare aprobate în buget
pentru anul curent și ținând cont de disponibilul din cont, pe baza
următoarelor documente:
a) cererea de deschidere de credite bugetare;
b) angajamentul bugetar;
c) propunerea de angajare;
d) nota de lichidare;
e) ordonanțarea de plată.
(7) Documentele menționate la alin. (6) se supun vizei de
control financiar preventiv propriu și delegat și se prezintă spre
aprobare ordonatorului principal de credite, pentru finanțarea

15

din poziția bugetară ăPrograme PHARE și alte programe cu
finanțare nerambursabilă”.
(8) Direcția de specialitate din cadrul autorităților
administrației publice centrale cu rol de agenții de implementare
sau în cadrul cărora funcționează agenții de implementare
transmite documentația prevăzută la alin. (6) la Direcția generală
de programare bugetară care, după avizare, o transmite
Direcției generale trezorerie și contabilitate publică pentru a
efectua deschiderea creditelor bugetare de la capitolul 80.01
ăAcțiuni generale economice, comerciale și de muncă”, titlul
ăAlte transferuri”, alineatul ăPrograme PHARE și alte programe
cu finanțare nerambursabilă”, cod 55.01.XX, conform
metodologiei în vigoare.
(9) Agenția de implementare întocmește ordinul de plată
pentru Trezoreria Statului (OPT) de virare a sumelor din contul
23.80.01.55 ăCheltuieli ale bugetului de stat — Acțiuni generale,
economice, comerciale și de muncă — Alte transferuri”, deschis
la Activitatea de Trezorerie și Contabilitate Publică a Municipiului
București în contul propriu 50.38 ăDisponibil din fonduri de la
bugetul de stat pentru continuarea și finalizarea proiectelor
PHARE”.
(10) Agenția de implementare efectuează transferul
fondurilor din contul 50.38 în contul de disponibil în lei 264.xxx
din fonduri de la bugetul de stat pentru continuarea și finalizarea
proiectelor PHARE și, respectiv, în contul în lei 50.92.04
ăDisponibil din fonduri de la bugetul de stat pentru acoperirea
plății TVA aferente sumelor necesare pentru continuarea și
finalizarea proiectelor PHARE”, în baza ordonanțării de plată
avizată de controlul financiar preventiv propriu și aprobată de
ordonatorul principal de credite.
CAPITOLUL V
Gestionarea fondurilor necesare pentru continuarea
și finalizarea proiectelor PHARE
Art. 15. — (1) La sfârșitul anului, creditele bugetare aprobate
în bugetul ordonatorului principal de credite cu rol de agenție de
implementare, conform art. 13 alin. (6), și neutilizate sunt
anulate de drept.
(2) Sumele rămase neutilizate în contul de disponibil 50.38 la
sfârșitul anului se reportează în anul următor având aceeași
destinație.
(3) Sumele rămase neutilizate la sfârșitul Programului
PHARE, care provin din finanțarea bugetară a anului curent, se
transferă din contul de disponibil 50.38 în contul 23.80.01.55
ăCheltuieli ale bugetului de stat — Acțiuni generale, economice,
comerciale și de muncă — alte transferuri”.
(4) Sumele rămase neutilizate la sfârșitul Programului
PHARE, care provin din finanțarea bugetară a anilor precedenți,
se transferă din contul de disponibil 50.38 în conturile
corespunzătoare de cheltuieli bugetare, potrivit prevederilor
Ordinului ministrului economiei și finanțelor nr. 1.199/2008.
CAPITOLUL VI
Prevederi finale
Art. 16. — Autoritățile contractante sunt responsabile, în
condițiile legii, de corectitudinea sumelor solicitate de la bugetul
de stat conform Ordonanței de urgență a Guvernului nr. 161/2008,
aprobată prin Legea nr. 132/2009.

16

MONITORUL OFICIAL AL ROMÂNIEI, PARTEA I, Nr. 848/8.XII.2009
RECTIFICĂRI
În Norma nr. 19/2009 pentru modificarea și completarea Normei nr. 11/2007 privind auditorul financiar pentru
fondurile de pensii administrate privat și administratorii acestora, aprobată prin Hotărârea Consiliului Comisiei de
Supraveghere a Sistemului de Pensii Private nr. 27/2009, publicată în Monitorul Oficial al României, Partea I, nr. 780
din 16 noiembrie 2009, se face următoarea rectificare (care aparține Redacției ăMonitorul Oficial, Partea I”):
— la pct. 2, titlul capitolului III1, în loc de: ăCAPITOLUL III1 — Dispozițiile privind onorariile de credit” se va citi:
ăCAPITOLUL III1 — Dispozițiile privind onorariile de audit”.

La Instrucțiunile pentru aplicarea prevederilor cap. IV ăMăsuri privind regimul cumulului pensiilor cu veniturile
salariale, în scopul reducerii cheltuielilor bugetare” din Legea nr. 329/2009 privind reorganizarea unor autorități și
instituții publice, raționalizarea cheltuielilor publice, susținerea mediului de afaceri și respectarea acordurilor-cadru cu
Comisia Europeană și Fondul Monetar Internațional, aprobate prin Ordinul ministrului muncii, familiei și protecției
sociale, interimar, nr. 1.730/2009, publicat în Monitorul Oficial al României, Partea I, nr. 805 din 25 noiembrie 2009,
se face următoarea rectificare (care aparține Redacției ăMonitorul Oficial, Partea I”):
— în anexa nr. 5, la lit. B și C, în loc de: ă
ă

prevederilor art. 6 alin. (3) din instrucțiuni

prevederilor art. 6 alin. (3) din Legea nr. 329/2009

” se va citi:

”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 848/8.XII.2009 conține 16 pagini.

Prețul: 3,20 lei

&JUYDGY|435704]
ISSN 1453—4495

