Anul 177 (XXI) — Nr. 432

PARTEA I

LEGI, DECRETE, HOTĂRÂRI ȘI ALTE ACTE

Miercuri, 24 iunie 2009

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 773 din 12 mai 2009 referitoare la excepția de
neconstituționalitate a dispozițiilor art. 3 pct. 1 și art. 31
alin. (3) din Legea nr. 85/2006 privind procedura
insolvenței ..................................................................

Nr.
571.

Pagina
— Decizie privind promovarea temporară a domnului
Cristian Vintilă în funcția publică de secretar general
al Administrației Naționale a Rezervelor de Stat ........

2–3

Decizia nr. 804 din 19 mai 2009 referitoare la excepția de
neconstituționalitate a dispozițiilor Legii nr. 571/2003
privind Codul fiscal ....................................................

3–4

Decizia nr. 809 din 19 mai 2009 referitoare la excepția de
neconstituționalitate a dispozițiilor art. 300, 403, 581
și 582 din Codul de procedură civilă ..........................

572.

8

— Decizie privind constatarea suspendării de drept a

5–6

raportului de serviciu al domnului Clăbescu Doru
Eduard, inspector guvernamental ..............................

9

ACTE ALE ORGANELOR DE SPECIALITATE
ORDONANȚE ALE GUVERNULUI ROMÂNIEI
73.

— Ordonanță de urgență pentru modificarea art. 19
din Ordonanța Guvernului nr. 42/2004 privind
organizarea activității sanitar-veterinare și pentru
siguranța alimentelor ..................................................

ALE ADMINISTRAȚIEI PUBLICE CENTRALE
493.
7

DECIZII ALE PRIMULUI-MINISTRU
570.

— Decizie privind aplicarea mobilității pentru domnul
Ionescu Daniel din funcția publică de secretar general
al Administrației Naționale a Rezervelor de Stat în
funcția publică de inspector guvernamental ..............

— Ordin al ministrului comunicațiilor și societății
informaționale privind normele tehnice și metodologice
pentru aplicarea Legii nr. 135/2007 privind arhivarea
documentelor în formă electronică ............................

8

9–14

Rectificări ..............................................................................

14–15

2

MONITORUL OFICIAL AL ROMÂNIEI, PARTEA I, Nr. 432/24.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 773
din 12 mai 2009

referitoare la excepția de neconstituționalitate a dispozițiilor art. 3 pct. 1 și art. 31 alin. (3)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 pct. 1 și art. 31 alin. (3) din Legea nr. 85/2006
privind procedura insolvenței, excepție ridicată de Societatea
Comercială ăVictra” — S.R.L. din Râmnicu Vâlcea în Dosarul
nr. 2.932/90/2008 al Tribunalului Vâlcea — Secția comercială și
contencios administrativ-fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că, după cum rezultă din motivare, autorul acesteia
urmărește, în realitate, modificarea textelor de lege criticate,
ceea ce excedează competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2009, pronunțată în Dosarul
nr. 2.932/90/2008, Tribunalul Vâlcea — Secția comercială și
contencios administrativ-fiscal a sesizat Curtea
Constituțională cu excepția de neconstituționalitate a
dispozițiilor art. 3 pct. 1 și art. 31 alin. (3) din Legea
nr. 85/2006 privind procedura insolvenței. Excepția a fost
ridicată de Societatea Comercială ăVictra” — S.R.L. din Râmnicu
Vâlcea în cadrul procedurii insolvenței.
În motivarea excepției de neconstituționalitate autorul
acesteia susține că prevederile art. 31 din Legea nr. 85/2006,
coroborate cu cele ale art. 3 pct. 1 din aceeași lege, care
definesc insolvența, instituie posibilitatea oricărui pretins creditor
să formuleze o cerere de deschidere a procedurii insolvenței
împotriva oricărui așa-zis debitor, posibilitate ce conduce, în
practică, la o serie de abuzuri. Astfel, consideră că art. 31 ar
trebui să prevadă cerința dovedirii creanței printr-un titlu
executoriu și a existenței mențiunii că, înainte de a se adresa
tribunalului cu o cerere de deschidere a procedurii insolvenței,
creditorul s-a adresat executorului judecătoresc în vederea
executării silite, iar în urma acestui demers, debitorul nu are
posibilitatea de a acoperi acel pasiv. În lipsa acestor prevederi,
textul de lege criticat este discriminatoriu, afectând pe debitor
în cazul introducerii unor cereri făcute cu rea-credință de
deschidere a procedurii insolvenței. Astfel, până la soluționarea
contestației formulate împotriva deciziei de deschidere a
procedurii insolvenței, ceilalți creditori se vor înscrie la masa
credală, ceea ce va conduce realmente la intrarea în faliment a

comerciantului. Prin urmare, consideră că art. 31 din Legea
nr. 85/2006 ătrebuie să fie modificat în sensul de a deveni mult
mai restrictiv”.
Tribunalul Vâlcea — Secția comercială și contencios
administrativ-fiscal consideră că excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale și invocă în acest sens
jurisprudența Curții Constituționale prin deciziile nr. 113/2009,
nr. 1.144/2008 și nr. 659/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 pct. 1 și art. 31 alin. (3) din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006.
Textele de lege criticate au următoarea redactare:
— Art. 3: ă1. insolvența este acea stare a patrimoniului
debitorului care se caracterizează prin insuficiența fondurilor
bănești disponibile pentru plata datoriilor exigibile:
a) insolvența este prezumată ca fiind vădită atunci când
debitorul, după 30 de zile de la scadență, nu a plătit datoria sa
față de unul sau mai mulți creditori;
b) insolvența este iminentă atunci când se dovedește că
debitorul nu va putea plăti la scadență datoriile exigibile
angajate, cu fondurile bănești disponibile la data scadenței;”;
— Art. 31: ă(3) Dacă între momentul înregistrării cererii de
către un creditor și cel al judecării acestei cereri sunt formulate
cereri de către alți creditori împotriva aceluiași debitor, tribunalul
va verifica, din oficiu, la data înregistrării, existența dosarului pe
rol, va dispune conexarea acestora și va stabili îndeplinirea
condițiilor prevăzute la alin. (1) referitoare la cuantumul minim al
creanțelor, în raport cu valoarea însumată a creanțelor tuturor
creditorilor care au formulat cereri și cu respectarea valorii-prag
prevăzute de prezenta lege.”
Autorul excepției consideră că aceste texte de lege sunt
contrare prevederilor art. 16, 21 și 44 din Constituție, care
consacră egalitatea în drepturi a cetățenilor, accesul liber la
justiție și dreptul de proprietate.

MONITORUL OFICIAL AL ROMÂNIEI, PARTEA I, Nr. 432/24.VI.2009
Examinând excepția de neconstituționalitate în raport cu
prevederile art. 16 din Constituție, Curtea constată că autorul
excepției susține că debitorii sunt defavorizați, întrucât
deschiderea procedurii insolvenței în condițiile prevăzute de
art. 31 din Legea nr. 85/2006 ar putea să-i supună pe aceștia
unor abuzuri.
Or, față de acestea, se reține că principiul egalității are în
vedere aplicarea unui regim juridic egal pentru persoane aflate
în situații egale. În speță însă, autorul excepției nu indică în
raport cu care alte persoane, aflate în situații identice cu a sa, se
creează tratamentul juridic diferențiat, motiv pentru care
dispozițiile art. 16 din Constituție nu sunt incidente.
Apoi, în ceea ce privește dispozițiile art. 21 din Constituție,
Curtea observă că prevederile de lege criticate nu împiedică nici
pe debitor, nici pe creditor să se adreseze justiției pentru
apărarea drepturilor și intereselor legitime și nici nu aduce
atingere posibilității acestora de a-și formula apărări în
conformitate cu cerințele unui proces echitabil. Din contră,
art. 31 alin. (3) din Legea nr. 85/2006 consacră rolul activ al
judecătorului care trebuie să vegheze la îndeplinirea condițiilor
legale ale cererii de declanșare a procedurii insolvenței.
În sfârșit, în ceea ce privește criticile de neconstituționalitate
raportate la prevederile art. 44 din Constituție, Curtea constată
că acestea au constituit în numeroase rânduri obiect al
controlului de constituționalitate. Cu titlu de exemplu poate fi
amintită Decizia nr. 805 din 9 noiembrie 2006, publicată în
Monitorul Oficial al României, Partea I, nr. 995 din 13 decembrie
2006, prin care s-a statuat că: ădreptul formulării cererii

3

introductive pentru declanșarea procedurii reorganizării judiciare
și a falimentului este condiționat de caracterul creanțelor și de
cuantumul minim al acestora, pentru a împiedica abuzul de
drept prin formularea unor cereri, în cadrul procedurii speciale,
pentru orice creanță și indiferent de valoare”.
De asemenea, Curtea a reținut că ăprocedura prevăzută de
textul de lege criticat a fost instituită de legiuitor ca un mijloc de
constrângere a debitorului care nu și-a executat voluntar
obligațiile de plată, modalitate prin care nu a fost încălcat dreptul
de proprietate al acestuia, în condițiile în care, în ceea ce-l
privește, era ținut de existența unor creanțe certe, lichide și
exigibile, ci s-a asigurat protecția dreptului de proprietate al
titularilor unor asemenea creanțe, încălcat prin refuzul de
executare din partea debitorilor rău-platnici”.
Așa fiind, Curtea a reținut că dreptul de proprietate privată,
prevăzut de art. 44 alin. (1) teza întâi și alin. (2) teza întâi și de
art. 136 alin. (5) din Constituție, nu este încălcat prin dispozițiile
de lege criticate.
Curtea constată însă că, în speță, criticile de
neconstituționalitate sunt însoțite de solicitarea ca prevederile
de lege criticate să fie modificate ăîn sensul de a deveni mult
mai restrictive”.
Având în vedere această solicitare, precum și dispozițiile
art. 2 alin. (3) din Legea nr. 47/1992, potrivit cărora ăCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”, Curtea apreciază
că excepția de neconstituționalitate este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 3 pct. 1 și art. 31 alin. (3) din Legea
nr. 85/2006 privind procedura insolvenței, excepție ridicată de Societatea Comercială ăVictra” — S.R.L. din Râmnicu Vâlcea în
Dosarul nr. 2.932/90/2008 al Tribunalului Vâlcea — Secția comercială și contencios administrativ fiscal.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 804
din 19 mai 2009

referitoare la excepția de neconstituționalitate a dispozițiilor Legii nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător

Simona Ricu

— procuror

Benke Károly

— magistrat-asistent

Pe rol se află soluționarea excepției de neconstituționalitate
a dispozițiilor Legii nr. 571/2003 privind Codul fiscal, excepție
ridicată de Vica Rodica Covalciuc în Dosarul nr. 2.569/30/2008
al Tribunalului Timiș — Secția comercială și de contencios
administrativ.

4

MONITORUL OFICIAL AL ROMÂNIEI, PARTEA I, Nr. 432/24.VI.2009

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care apreciază că
excepția de neconstituționalitate este inadmisibilă, întrucât nu
este motivată.
C U R T E A,

având în vedere actele și lucrările dosarului, constată
următoarele:
Prin Încheierea din 1 septembrie 2008, pronunțată în Dosarul
nr. 2.569/30/2008, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor Legii nr. 571/2003 privind Codul fiscal, excepție
ridicată de Vica Rodica Covalciuc într-o cauză având ca obiect
anularea unui act administrativ.
În motivarea excepției de neconstituționalitate autorul
acesteia susține că Legea nr. 571/2003 este neconstituțională,
întrucât nu prevede ca persoanele cărora li se eliberează acte
să facă dovada deplină a drepturilor pretinse prin cererile pe
care le fac.
Tribunalul Timiș — Secția comercială și de contencios
administrativ nu și-a exprimat opinia cu privire la excepția de
neconstituționalitate invocată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
inadmisibilă.
Avocatul Poporului consideră că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 571/2003 privind Codul fiscal, publicată în
Monitorul Oficial al României, Partea I, nr. 927 din 23 decembrie
2003, cu modificările și completările ulterioare.
Textele constituționale invocate în susținerea excepției sunt
cele ale art. 24 privind dreptul la apărare și ale art. 46 privind
dreptul la moștenire.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată că autorul acesteia se mărginește
doar la a invoca în susținerea ei anumite texte din Constituție.
Or, simpla enumerare în susținerea excepției a unor
prevederi constituționale pretins încălcate nu este de natură să
satisfacă exigențele art. 10 alin. (2) din Legea nr. 47/1992. De
altfel, în acest sens, Curtea s-a mai pronunțat prin numeroase
decizii, cu titlu exemplificativ reținându-se Decizia nr. 627 din
29 mai 2008, publicată în Monitorul Oficial al României, Partea I,
nr. 555 din 23 iulie 2008, Decizia nr. 465 din 17 mai 2007,
publicată în Monitorul Oficial al României, Partea I, nr. 367 din
30 mai 2007, Decizia nr. 517 din 8 mai 2008, publicată în
Monitorul Oficial al României, Partea I, nr. 412 din 2 iunie 2008,
Decizia nr. 245 din 19 februarie 2009, publicată în Monitorul
Oficial al României, Partea I, nr. 166 din 17 martie 2009, Decizia
nr. 589 din 14 aprilie 2009, nepublicată încă.
Mai mult, Curtea reține că autorul excepției consideră întreg
Codul fiscal ca fiind neconstituțional prin prisma unei omisiuni
de reglementare. Or, având în vedere prevederile art. 2 alin. (3)
din Legea nr. 47/1992, Curtea nu este competentă să modifice
sau să completeze dispozițiile legale supuse controlului său. O
asemenea competență aparține fie Parlamentului, fie
Guvernului, în calitatea sa de legiuitor delegat.
În consecință, excepția de neconstituționalitate invocată
urmează să fie respinsă ca fiind inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor Legii nr. 571/2003 privind Codul fiscal, excepție
ridicată de Vica Rodica Covalciuc în Dosarul nr. 2.569/30/2008 al Tribunalului Timiș — Secția comercială și de contencios
administrativ.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 432/24.VI.2009

5

CURTEA CONSTITUȚIONALĂ

D E C I Z I A Nr. 809
din 19 mai 2009

referitoare la excepția de neconstituționalitate a dispozițiilor art. 300, 403, 581 și 582
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 300 și următoarele, art. 403, 581 și 582 din
Codul de procedură civilă, excepție ridicată de Vasile Dan și
Maria Dan în Dosarul nr. 9.273/296/2008 al Tribunalului Satu
Mare — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 789D/2009,
având
ca
obiect
o
excepție
de
neconstituționalitate identică cu cea ridicată în Dosarul
nr. 787D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 789D/2009 la
Dosarul nr. 787D/2009.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 789D/2009 la
Dosarul nr. 787D/2009, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care apreciază că
excepția de neconstituționalitate a dispozițiilor art. 300 și 403
din Codul de procedură civilă este inadmisibilă, iar cea care
privește prevederile art. 581 și 582 din același cod este
neîntemeiată, invocând, în acest sens, jurisprudența în materie
a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 24 februarie 2009, pronunțate în dosarele
nr. 9.273/296/2008 și nr. 89/83/2009, Tribunalul Satu Mare —
Secția civilă a sesizat Curtea Constituțională cu excepția de
neconstituționalitate a dispozițiilor art. 300 și următoarele,
art. 403, 581 și 582 din Codul de procedură civilă, excepție
ridicată de Vasile Dan și Maria Dan în cauze având ca obiect
emiterea unei ordonanțe președințiale și suspendarea executării
unei hotărâri judecătorești.
În motivarea excepției de neconstituționalitate se susține
că art. 300 și următoarele, precum și art. 403 din Codul de
procedură civilă sunt neconstituționale, întrucât nu prevăd
inaplicabilitatea lor în cazul hotărârilor prin care s-a dispus
suspendarea executării silite. Totodată, sunt considerate
neconstituționale dispozițiile art. 581 și 582 din Codul de
procedură civilă, întrucât dau posibilitatea adoptării, într-un

termen foarte scurt, a unor hotărâri judecătorești fără citarea
părților.
Tribunalul Satu Mare — Secția civilă consideră că excepția
de neconstituționalitate formulată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textele legale criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, raportul întocmit de judecătorul-raportor,
notele scrise depuse, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 300 și următoarele, art. 403,
581 și 582 din Codul de procedură civilă. În realitate, din
motivarea excepției se constată că obiectul acesteia îl reprezintă
dispozițiile art. 300, 403, 581 și 582 din Codul de procedură
civilă, texte asupra constituționalității cărora Curtea urmează a
se pronunța. Aceste texte legale au următorul cuprins:
— Art. 300: ăRecursul suspendă executarea hotărârii numai
în cauzele privitoare la strămutarea de hotare, desființarea de
construcții, plantații sau a oricăror lucrări având o așezare fixă,
precum și în cazurile anume prevăzute de lege.
La cerere, instanța sesizată cu judecarea recursului poate
dispune, motivat, suspendarea executării hotărârii recurate și în
alte cazuri decât cele la care se referă alin. 1.
Suspendarea la cerere a executării hotărârii poate fi acordată
numai după depunerea unei cauțiuni ce se va stabili, prin
încheiere, cu ascultarea părților în camera de consiliu, scop în
care acestea vor fi citate în termen scurt, chiar înainte de primul
termen de judecată, dacă este cazul. Dispozițiile art. 403 alin. 3
și 4 se aplică în mod corespunzător.
Pentru motive temeinice, instanța poate reveni asupra
suspendării acordate, dispozițiile alin. 3 aplicându-se în mod
corespunzător.”;
— Art. 403: ăPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.
Dacă bunurile urmărite sunt supuse stricăciunii, pierii sau
deprecierii, se va suspenda numai distribuirea prețului.
Asupra cererii de suspendare formulate potrivit alin. 1 și 2,
instanța, în toate cazurile, se pronunță prin încheiere, care poate
fi atacată cu recurs, în mod separat.
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,

6

MONITORUL OFICIAL AL ROMÂNIEI, PARTEA I, Nr. 432/24.VI.2009

suspendarea provizorie a executării până la soluționarea cererii
de suspendare de către instanță. Încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de 500 lei
pentru cererile neevaluabile în bani. Cauțiunea depusă este
deductibilă din cauțiunea stabilită de instanță, dacă este cazul.”;
— Art. 581: ăInstanța va putea să ordone măsuri vremelnice
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”;
— Art. 582: ăOrdonanța este supusă recursului în termen de
5 zile de la pronunțare, dacă s-a dat cu citarea părților, și de la
comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.”
Textele constituționale invocate în susținerea excepției sunt
cele ale art. 21 alin. (3) privind dreptul la un proces echitabil.
Totodată, sunt considerate ca fiind încălcate și prevederile art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, se constată următoarele:
1. Excepția de neconstituționalitate ce vizează dispozițiile
art. 300 și 403 din Codul de procedură civilă este inadmisibilă,
întrucât autorul acesteia critică o omisiune de reglementare. Or,
potrivit art. 2 alin. (3) din Legea nr. 47/1992, Curtea nu poate
modifica sau completa dispozițiile legale supuse controlului său,
această competență aparținând Parlamentului. Mai mult, se

reține că în susținerea acestei critici nu este invocată nicio
prevedere constituțională, contrar art. 10 alin. (2) din Legea
nr. 47/1992, ceea ce se constituie într-o altă cauză de
inadmisibilitate.
2. Curtea Constituțională, prin numeroase decizii, s-a mai
pronunțat asupra constituționalității dispozițiilor art. 581 și 582
din Codul de procedură civilă. Astfel, Curtea, spre exemplu, prin
Decizia nr. 396 din 5 octombrie 2004, publicată în Monitorul
Oficial al României, Partea I, nr. 1.160 din 8 decembrie 2004,
Decizia nr. 60 din 2 februarie 2006, publicată în Monitorul Oficial
al României, Partea I, nr. 197 din 2 martie 2006, Decizia nr. 305
din 6 aprilie 2006, publicată în Monitorul Oficial al României,
Partea I, nr. 379 din 3 mai 2006, Decizia nr. 31 din 15 ianuarie
2008, publicată în Monitorul Oficial al României, Partea I, nr. 115
din 13 februarie 2008, Decizia nr. 657 din 10 iunie 2008,
publicată în Monitorul Oficial al României, Partea I, nr. 555 din
23 iulie 2008, și Decizia nr. 799 din 3 iulie 2008, publicată în
Monitorul Oficial al României, Partea I, nr. 593 din 7 august
2008, respingând excepția de neconstituționalitate, a statuat că
reglementările criticate instituie o procedură specială potrivit
căreia instanța de judecată poate dispune, prin ordonanță
președințială, luarea unor măsuri cu caracter vremelnic a căror
urgență este justificată de necesitatea evitării prejudicierii unor
drepturi sau interese legitime. Totodată, prin procedura de
urgență instituită de art. 581 din Codul de procedură civilă nu se
îngrădește dreptul oricărei persoane de a se adresa justiției
pentru apărarea drepturilor, a libertăților și a intereselor sale
legitime și, implicit, dreptul la un proces echitabil. Dimpotrivă,
prin această procedură se creează o posibilitate în plus pentru
cel vătămat într-un drept legitim de a se adresa justiției, prin
cerere de ordonanță președințială, și aceasta în cazuri grabnice,
pentru păstrarea unui drept care s-ar păgubi prin întârziere,
pentru prevenirea unei pagube iminente și care nu s-ar putea
repara, precum și pentru înlăturarea piedicilor ce s-ar ivi cu
prilejul unei executări. Totodată, posibilitatea atacării cu recurs
a ordonanței președințiale, ca și cea a contestării executării
acesteia, prevăzută de art. 582 din Codul de procedură civilă,
constituie un argument suplimentar în sensul deplinei respectări
a dreptului la apărare.
Neexistând elemente noi, de natură a determina schimbarea
jurisprudenței Curții, considerentele și soluția deciziilor
menționate își păstrează valabilitatea și în prezenta cauză.
În consecință, excepția de neconstituționalitate a dispozițiilor
art. 300 și 403 din Codul de procedură civilă urmează să fie
respinsă ca inadmisibilă, iar cea a dispozițiilor art. 581 și 582
din același cod ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 300 și 403 din Codul de procedură civilă,
excepție ridicată de Vasile Dan și Maria Dan în dosarele nr. 9.273/296/2008 și nr. 89/83/2009 ale Tribunalului Satu Mare — Secția
civilă.
II. Respinge ca neîntemeiată excepția de neconstituționalitate a dispozițiilor art. 581 și 582 din Codul de procedură civilă,
excepție ridicată de aceiași autori în aceleași dosare ale aceleiași instanțe.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 432/24.VI.2009

7

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea art. 19 din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor
Având în vedere necesitatea asigurării activității de control oficial desfășurate în unitățile din domeniul alimentar de
personalul de specialitate angajat pe perioadă determinată, în condițiile legii, de către direcțiile sanitar-veterinare și pentru siguranța
alimentelor județene, respectiv a municipiului București,
luând în considerare faptul că blocarea realizării activității de control oficial al producerii, transportului și comercializării
produselor alimentare, respectiv al trasabilității acestora pe întregul lanț alimentar, în condiții adecvate cerințelor europene, este
de natură a genera grave consecințe de ordin social și economic,
în temeiul Regulamentului (CE) nr. 882/2004 al Parlamentului European și al Consiliului privind controalele oficiale
efectuate pentru a asigura verificarea conformității cu legislația privind hrana pentru animale și produsele alimentare și cu normele
de sănătate animală și de bunăstare a animalelor, publicat în Jurnalul Oficial al Uniunii Europene, seria L, nr. 191 din 28 mai 2004,
cu modificările și completările ulterioare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 19 din Ordonanța Guvernului
nr. 42/2004 privind organizarea activității sanitar-veterinare și
pentru siguranța alimentelor, publicată în Monitorul Oficial al
României, Partea I, nr. 94 din 31 ianuarie 2004, aprobată cu
modificări și completări prin Legea nr. 215/2004, cu modificările
și completările ulterioare, se modifică și va avea următorul
cuprins:
ăArt. 19. — (1) Funcționarea unităților de tăiere a animalelor,
de colectare, producere, prelucrare, procesare, depozitare,
transport și valorificare a produselor și subproduselor de origine
animală, stabilite prin ordin al președintelui Autorității, este
permisă numai dacă sunt înregistrate sau autorizate sanitarveterinar și sunt supuse controlului oficial, în condițiile legislației
sanitar-veterinare în vigoare.
(2) Funcționarea unităților de colectare, producere,
prelucrare, procesare, depozitare, transport și valorificare a
produselor și subproduselor de origine nonanimală, stabilite prin
ordin al președintelui Autorității, este permisă numai dacă sunt
înregistrate sanitar-veterinar și pentru siguranța alimentelor și
se supun controlului oficial, în condițiile legislației sanitarveterinare și pentru siguranța alimentelor în vigoare.

(3) Controlul oficial prevăzut la alin. (1) și (2), activitățile
desfășurate în laboratoarele sanitar-veterinare și pentru
siguranța alimentelor, precum și alte activități desfășurate în
condițiile art. 48 alin. (5) se asigură de personal de specialitate
angajat în baza unui contract individual de muncă pe perioadă
determinată, încheiat, în condițiile legii, cu direcțiile sanitarveterinare și pentru siguranța alimentelor județene, respectiv a
municipiului București, în baza tarifelor stabilite conform art. 48.
(4) Contractele individuale de muncă prevăzute la alin. (3),
încheiate pe perioada maximă prevăzută de legislația în vigoare,
pot fi prelungite ulterior, cu acordul părților, atât timp cât există
condițiile care au stat la baza încheierii acestora, în măsura
asigurării resurselor financiare prevăzute în acest sens, până la
încheierea unor noi contracte individuale de muncă, în urma
organizării concursurilor, în condițiile legii.
(5) Plata personalului prevăzut la alin. (3) se asigură integral
din veniturile proprii ale direcțiilor sanitar-veterinare și pentru
siguranța alimentelor județene, respectiv a municipiului
București, obținute de către acestea din domeniile specifice în
care personalul respectiv își desfășoară activitatea.”

PRIM-MINISTRU

EMIL BOC
Contrasemnează:
Președintele Autorității Naționale Sanitare Veterinare
și pentru Siguranța Alimentelor,
Marian Zlotea
Ministrul muncii, familiei și protecției sociale,
Marian Sârbu
Șeful Departamentului pentru Afaceri Europene,
Vasile Pușcaș
Ministrul finanțelor publice,
Gheorghe Pogea
București, 17 iunie 2009.
Nr. 73.

8

MONITORUL OFICIAL AL ROMÂNIEI, PARTEA I, Nr. 432/24.VI.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind aplicarea mobilității pentru domnul Ionescu Daniel din funcția publică de secretar general
al Administrației Naționale a Rezervelor de Stat în funcția publică de inspector guvernamental
Având în vedere prevederile art. 19 alin. (1) lit. b) din Legea nr. 188/1999 privind Statutul funcționarilor publici, republicată,
cu modificările și completările ulterioare, și ale art. 33 alin. (1) lit. b) din Hotărârea Guvernului nr. 341/2007 privind intrarea în
categoria înalților funcționari publici, managementul carierei și mobilitatea înalților funcționari publici, cu modificările și completările
ulterioare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii,
domnului Ionescu Daniel i se aplică mobilitatea din funcția
publică de secretar general al Administrației Naționale a
Rezervelor de Stat în funcția publică de inspector
guvernamental.
Art. 2. — Domnul Ionescu Daniel este desemnat să
îndeplinească, la nivelul județului Dâmbovița, atribuții ce intră în
sfera de competență a Ministerului Transporturilor și
Infrastructurii. Fișa de descriere a atribuțiilor și responsabilităților
și a modului de raportare a activității desfășurate se stabilește

prin ordin al ministrului transporturilor și infrastructurii. Plata
drepturilor salariale ale inspectorului guvernamental și a
celorlalte drepturi aferente se realizează de Secretariatul
General al Guvernului, în condițiile legii, pe bază de pontaj și
raport bilunar de urmărire a indicatorilor punctuali ai activității pe
care o desfășoară în teritoriu, aprobat de ordonatorul de credite
și/sau reprezentantul Ministerului Transporturilor și Infrastructurii
la nivelul județului unde își desfășoară activitatea. Evaluarea
anuală se realizează, în condițiile legii, pe baza raportărilor
realizate în urma activității desfășurate.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 23 iunie 2009.
Nr. 570.
GUVERNUL ROMÂNIEI
PRIMUL-MINISTRU

DECIZIE
privind promovarea temporară a domnului Cristian Vintilă
în funcția publică de secretar general
al Administrației Naționale a Rezervelor de Stat
Având în vedere Avizul favorabil nr. 1.890.608 din 16 aprilie 2009 al Agenției
Naționale a Funcționarilor Publici pentru exercitarea de către domnul Cristian
Vintilă, cu caracter temporar (6 luni), a funcției publice de secretar general al
Administrației Naționale a Rezervelor de Stat,
în temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, și al art. 92 alin. (1) și alin. (2) lit. a) din Legea nr. 188/1999
privind Statutul funcționarilor publici, republicată, cu modificările și completările
ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul
Cristian Vintilă se promovează temporar în funcția publică de secretar general al
Administrației Naționale a Rezervelor de Stat.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 23 iunie 2009.
Nr. 571.

MONITORUL OFICIAL AL ROMÂNIEI, PARTEA I, Nr. 432/24.VI.2009

9

GUVERNUL ROMÂNIEI
PRIMUL-MINISTRU

DECIZIE
privind constatarea suspendării de drept
a raportului de serviciu al domnului Clăbescu Doru Eduard,
inspector guvernamental
Având în vedere Adresa Direcției Naționale Anticorupție — Serviciul Teritorial
București nr. 182/P/2008,
în temeiul art. 19 alin. (1) lit. b), al art. 94 alin. (1) lit. m) și al art. 95 alin. (4)
din Legea nr. 188/1999 privind Statutul funcționarilor publici, republicată, cu
modificările și completările ulterioare,
primul-ministru emite prezenta decizie.
Articol unic. — Se constată suspendarea de drept, începând cu data de
16 iunie 2009, a raportului de serviciu al domnului Clăbescu Doru Eduard,
inspector guvernamental.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 23 iunie 2009.
Nr. 572.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI SOCIETĂȚII INFORMAȚIONALE

ORDIN
privind normele tehnice și metodologice pentru aplicarea Legii nr. 135/2007
privind arhivarea documentelor în formă electronică
În temeiul art. 4 alin. (1) pct. 58 și al art. 6 alin. (6) din Hotărârea Guvernului nr. 12/2009 privind organizarea și funcționarea
Ministerului Comunicațiilor și Societății Informaționale, cu modificările și completările ulterioare, precum și al art. 27 din Legea
nr. 135/2007 privind arhivarea documentelor în formă electronică,
ministrul comunicațiilor și societății informaționale emite prezentul ordin.
CAPITOLUL I
Dispoziții generale
Art. 1. — Prezentele norme tehnice și metodologice se aplică
activității de arhivare electronică a documentelor efectuate în
condițiile Legii nr. 135/2007 privind arhivarea documentelor în
formă electronică și stabilesc procedura privind acordarea,
suspendarea sau retragerea acreditării administratorilor de
arhive electronice de către Ministerul Comunicațiilor și Societății
Informaționale, denumit în continuare MCSI, precum și condițiile
privind desfășurarea acestei activități.
Art. 2. — (1) În înțelesul prezentului ordin, următorii termeni
se definesc astfel:
a) beneficiar — persoana fizică sau juridică ce depune spre
păstrare documente în formă electronică în cadrul unei arhive
electronice;

b) acreditare — constatarea de către MCSI a îndeplinirii
condițiilor legale pentru dobândirea calității de administrator al
arhivei electronice;
c) sistem de administrare a documentelor electronice —
aplicație informatică destinată recepției, clasării, utilizării și
selecționării documentelor în formă electronică;
d) evidență de auditare — ansamblu de informații privind
operațiuni sau orice alte activități care au afectat sau au
modificat documentul, culese cu suficiente detalii astfel încât să
permită reconstituirea unei activități anterioare;
e) nomenclator arhivistic — listă structurată alcătuită din
schema de clasare, termenele de păstrare corespunzătoare
categoriilor de documente din schema de clasare și acțiunile de
dispoziție asupra documentelor dintr-un sistem de administrare
a documentelor electronice.

10

MONITORUL OFICIAL AL ROMÂNIEI, PARTEA I, Nr. 432/24.VI.2009

(2) În cuprinsul prezentului ordin sunt, de asemenea,
aplicabile definițiile prevăzute la art. 15 lit. b) din Legea
nr. 182/2002 privind protecția informațiilor clasificate, cu
modificările și completările ulterioare, și la art. 237 prima liniuță
din Standardele naționale de protecție a informațiilor clasificate
în România, aprobate prin Hotărârea Guvernului nr. 585/2002,
cu modificările și completările ulterioare.
CAPITOLUL II
Autoritatea de reglementare și supraveghere
Art. 3. — (1) Autoritatea de reglementare și supraveghere
specializată în domeniul arhivării electronice este MCSI.
(2) MCSI gestionează Registrul administratorilor de arhive
electronice, denumit în continuare registru, care va fi actualizat
permanent și va fi disponibil spre consultare pe pagina sa de
internet.
(3) Conținutul și structura registrului sunt prevăzute în anexa
nr. 1.
(4) MCSI face publice, spre consultare, următoarele date din
registru:
a) tipul administratorului de arhive electronice, denumit în
continuare administrator — persoană fizică sau juridică;
b) numele și prenumele sau denumirea administratorului,
după caz;
c) data la care și-a început activitatea;
d) descrierea politicii administratorului privind arhivarea
electronică;
e) domiciliul sau sediul — țară, oraș, județ/sector, stradă,
număr, bloc, scară, etaj, apartament, cod poștal, telefon, fax,
e-mail, pagină de internet;
f) cetățenia, pentru persoana fizică, sau naționalitatea, pentru
persoana juridică;
g) situația activității administratorului: operațională,
suspendată, încetată, în curs de transferare.
Art. 4. — (1) Controlul respectării dispozițiilor Legii
nr. 135/2007, precum și ale prezentului ordin revine MCSI, care
acționează prin personalul de control împuternicit în acest scop.
(2) MCSI are dreptul de a efectua controale asupra
administratorului, din oficiu sau la solicitarea oricărei persoane
interesate, motivată corespunzător. Persoana interesată este
acea persoană care ar putea suferi un prejudiciu în urma
deteriorării, divulgării neautorizate, pierderii sau distrugerii
documentelor aflate în arhiva electronică.
(3) Controalele din oficiu vor fi realizate periodic, la intervale
care nu pot depăși un an.
(4) În vederea exercitării atribuțiilor de control, personalul
împuternicit în acest scop este autorizat, în limitele legii:
a) să verifice conformitatea dintre informațiile declarate în
cursul procesului de acreditare și realitate;
b) să solicite orice document sau informație
necesar/necesară în vederea verificării respectării obligațiilor ce
incumbă administratorului;
c) să verifice punerea în aplicare a oricăror proceduri utilizate
de către administratorul supus controlului.
CAPITOLUL III
Acreditarea administratorului
Art. 5. — (1) Administratorul este persoana fizică ce are rolul
de supervizare și implementare a activității de management al
unei arhive electronice pentru terți, respectiv persoana juridică
ce are rolul de supervizare și implementare a activității de
management al unei arhive electronice în nume propriu sau
pentru terți și este responsabilă cu activitatea de administrare a
sistemului electronic de arhivare și a documentelor arhivate
electronic.
(2) Orice persoană care intenționează să devină
administrator, denumită în continuare solicitant, are obligația să

transmită MCSI o notificare în acest sens cu 30 de zile înainte
de începerea activității.
(3) Notificarea se va realiza în mod obligatoriu prin
completarea formularului-tip prevăzut în anexa nr. 2.
(4) Odată cu efectuarea notificării prevăzute la alin. (2),
solicitantul are obligația de a transmite MCSI următoarele
documente, care fac parte integrantă din notificare:
a) atestări pentru persoana fizică sau pentru
angajatul/angajații persoanei juridice care intenționează să
devină administrator ori al persoanei juridice subcontractate în
acest scop (atestările pot fi deținute cumulativ de mai mulți
angajați ai persoanei juridice):
1. diplomă de absolvent de studii superioare în domeniul
tehnologiei informației;
2. calificări/atestări care să certifice cunoașterea
standardelor ISO/IEC 27001 sau a standardelor echivalente și
a versiunilor ulterioare ale acestora;
3. certificări/atestări în domeniul administrării bazelor de date
și a sistemelor de operare;
4. calificări/atestări în domeniul arhivistic;
b) documente din care să rezulte că sistemul electronic de
arhivare îndeplinește următoarele cerințe funcționale:
1. asigură mijloacele de control și de securitate a
documentelor și a bazei de date;
2. menține integritatea internă, funcționarea și coerența
sistemului și a bazei de date;
3. asigură conservarea pe termen nelimitat a documentelor
cu caracter permanent și eliminarea definitivă a celor cu termen
de păstrare expirat, potrivit nomenclatorului arhivistic, cu
excepția situațiilor prevăzute de lege;
4. asigură procesele de introducere a documentelor în
sistemul de administrare;
5. asigură funcția de căutare a documentelor;
6. asigură accesul la documentele stocate în arhivă, cu
respectarea regimului de acces stabilit, precum și prezentarea
indiferent de formă (afișare, printare etc.) a documentelor;
7. asigură funcțiile de administrare și ștergere a
documentelor, garantându-se controlul operațiunilor în vederea
înlăturării riscului accesului neautorizat la documente și al
distrugerii necorespunzătoare de documente;
c) datele de identificare a centrului de date care găzduiește
arhiva electronică;
d) politica și procedurile referitoare la securitatea și
conservarea datelor, inclusiv politica de protecție a datelor cu
caracter personal;
e) copie legalizată de pe înscrisul doveditor al calității de
operator de date cu caracter personal, eliberat în conformitate
cu prevederile Legii nr. 677/2001 pentru protecția persoanelor cu
privire la prelucrarea datelor cu caracter personal și libera
circulație a acestor date, cu modificările și completările
ulterioare;
f) în cazul în care solicitantul intenționează să ofere servicii
de arhivare electronică pentru terți, va prezenta, pe lângă
documentele prevăzute la lit. a)—e), o scrisoare de garanție din
partea unei instituții financiare de specialitate sau o poliță de
asigurare de răspundere civilă generală la o societate de
asigurări, în valoare cel puțin egală cu echivalentul în lei al
sumei de 300.000 euro, prin care să acopere prejudiciile pe care
le-ar putea cauza cu prilejul desfășurării activităților de arhivare
electronică.
Art. 6. — (1) Notificarea și documentele anexate se transmit
la sediul MCSI în unul dintre următoarele moduri:
a) prin depunere, personal sau de către reprezentantul legal,
cu luare de număr de înregistrare;
b) printr-un serviciu poștal;
c) ca înscris în formă electronică, căruia i s-a încorporat, i s-a
atașat sau i s-a asociat logic o semnătură electronică extinsă,
bazată pe un certificat calificat nesuspendat sau nerevocat la

MONITORUL OFICIAL AL ROMÂNIEI, PARTEA I, Nr. 432/24.VI.2009
momentul respectiv și generată cu ajutorul unui dispozitiv
securizat de creare a semnăturii electronice.
(2) Este considerată dată a transmiterii, după caz, data
înregistrării în registrul general de intrare-ieșire a
corespondenței al MCSI, data confirmării primirii documentelor
la sediul MCSI printr-un serviciu poștal cu confirmare de primire
sau data confirmării primirii înscrisului în formă electronică.
Art. 7. — (1) Solicitantul care a realizat notificarea în termenul
și în condițiile prevăzute de prezentul ordin dobândește calitatea
de administrator de la data indicată în formularul-tip al notificării
ca fiind data estimativă a începerii activității, însă nu mai
devreme de 30 de zile de la data realizării notificării în condițiile
alin. (2) sau (3), după caz.
(2) Notificarea este considerată realizată dacă au fost
îndeplinite toate cerințele legale privind transmiterea, forma și
conținutul său.
(3) În cazul în care notificarea nu îndeplinește condițiile
prevăzute de prezentul ordin, MCSI va solicita completarea
documentației. În acest caz, notificarea este considerată
realizată la data transmiterii către MCSI a documentelor care
atestă îndeplinirea condițiilor.
(4) În cazul în care constată îndeplinirea tuturor condițiilor
legale pentru dobândirea calității de administrator, MCSI emite
și comunică solicitantului ordinul de acreditare, înscrie
administratorul în registru și emite codul de identificare a
acestuia.
Art. 8. — (1) Orice modificare a datelor cuprinse în notificare
va fi comunicată MCSI în termen de 15 zile, prin transmiterea
unei informări însoțite, acolo unde este cazul, de actele
doveditoare, în copie.
(2) Administratorul are obligația de a comunica MCSI, cu cel
puțin 10 zile în avans, orice intenție de modificare a procedurilor
de securitate și de conservare, cu precizarea datei și a orei la
care modificarea intră în vigoare, precum și obligația de a
confirma, în termen de 24 de ore, modificarea efectuată.
(3) În cazurile urgente în care securitatea serviciilor de
arhivare este afectată, administratorul poate efectua modificări
ale procedurilor de securitate și de conservare, urmând să
comunice MCSI în termen de 24 de ore modificările efectuate și
justificarea deciziei luate.
Art. 9. — (1) În situația în care MCSI constată că
administratorul nu mai îndeplinește una sau mai multe dintre
condițiile prevăzute la art. 5, acreditarea va fi suspendată. În
acest caz, MCSI transmite administratorului o notificare,
stabilind un termen de maximum 30 de zile în care acesta
trebuie să remedieze deficiențele semnalate.
(2) Pe perioada suspendării acreditării, administratorul nu
poate primi în arhiva electronică documente noi, dar are
obligația de a asigura operațiunile de conservare a
documentelor existente.
(3) MCSI poate retrage acreditarea în următoarele cazuri:
a) dacă administratorul nu remediază deficiențele constatate
în termenul prevăzut la alin. (1);
b) la data dizolvării sau a intrării în faliment a
administratorului persoană juridică, în condițiile prevăzute de
lege.
Art. 10. — (1) Administratorul care intenționează să își
înceteze activitatea are obligația de a informa MCSI, cu cel puțin
60 de zile în avans, despre intenția sa, respectiv despre
existența și natura împrejurării care justifică imposibilitatea de
continuare a activității, completând formularul prevăzut în anexa
nr. 3.
(2) Administratorul este obligat să transfere activitățile sale
unui alt administrator de arhive electronice, cu respectarea
următoarelor condiții:
a) va înștiința fiecare beneficiar, cu cel puțin 30 de zile în
avans, despre intenția sa de transferare a activităților legate de
arhivarea electronică unui alt administrator, menționând și

11

identitatea administratorului căruia intenționează să îi transfere
activitățile sale;
b) va face cunoscută beneficiarilor săi posibilitatea de a
refuza acest transfer, precum și termenul și condițiile în care
refuzul poate fi exercitat.
CAPITOLUL IV
Administrarea arhivei electronice
Art. 11. — (1) Administratorul are obligația de a crea și de a
opera un registru în formă electronică.
(2) Referința în registrul arhivei electronice la un document
care nu este public sau care face parte din categoria
documentelor clasificate în conformitate cu Legea nr. 182/2002,
cu modificările și completările ulterioare, poate fi obținută în
funcție de drepturile de acces ale solicitantului.
(3) Conținutul minimal și structura acestui registru sunt
prevăzute în anexa nr. 4.
Art. 12. — Arhivarea electronică a documentelor este
guvernată de aceleași reguli ca și în cazul documentelor pe
suport hârtie și se supune prevederilor legislației arhivistice în
vigoare, cu următoarele precizări:
a) înregistrarea documentelor în formă electronică de către
sistemul electronic de arhivare atestă existența oficială a
documentelor respective. Numărul de înregistrare identifică în
mod unic documentul în cadrul sistemului. Odată înregistrat,
documentul nu mai poate suferi niciun fel de modificări de
conținut. Concomitent cu înregistrarea se completează fișa
electronică a documentului, în condițiile art. 8 alin. (2) și (3) din
Legea nr. 135/2007;
b) în cazul în care documentele sunt transferate din sistem,
respectiv migrate de pe suportul inițial, evidența documentelor
pe noile suporturi va include evidența suporturilor externe și
evidența conținutului documentelor cuprinse. Pe un suport
extern vor fi grupate documentele cu același termen de păstrare;
c) sistemul de administrare a documentelor electronice
trebuie să genereze automat o evidență de auditare, în care sunt
înregistrate, fără posibilitatea de a fi modificate, toate deciziile și
acțiunile care se produc asupra unui document din momentul
înregistrării și până la distrugerea sau transferul acestuia către
Arhivele Naționale;
d) documentele și dosarele arhivate în formă electronică vor
fi cuprinse în nomenclatorul arhivistic al organizației,
precizându-se la rubrica ăObservații”: ăîn formă electronică”.
Art. 13. — (1) Arhivarea electronică a documentelor
clasificate și accesul la acestea se vor realiza cu respectarea
dispozițiilor Legii nr. 182/2002, cu modificările și completările
ulterioare, precum și ale Standardelor naționale de protecție a
informațiilor clasificate în România.
(2) Administratorul sau persoana împuternicită de acesta să
realizeze și să implementeze politica de securitate a informațiilor
clasificate arhivate trebuie să dețină un certificat de securitate
pentru cel mai înalt nivel de clasificare a informațiilor stocate,
procesate sau transmise prin aceste sisteme.
(3) Modalitățile și măsurile de protecție a informațiilor
clasificate în formă electronică sunt similare celor aplicate pentru
informațiile clasificate pe suport hârtie.
(4) Măsurile INFOSEC acoperă securitatea calculatoarelor, a
transmisiilor, securitatea criptografică, precum și depistarea și
prevenirea amenințărilor la care sunt expuse datele și sistemele.
(5) Sistemele de arhivare pot fi utilizate în vederea stocării,
procesării sau transmiterii de informații clasificate numai dacă
sunt autorizate în condițiile Standardelor naționale de protecție
a informațiilor clasificate în România.
Art. 14. — Activitatea de arhivare electronică se realizează
cu respectarea dispozițiilor Legii nr. 677/2001, cu modificările și
completările ulterioare.
Art. 15. — Administratorii care oferă servicii de arhivare
electronică pentru terți au obligația de a face publice, prin

12

MONITORUL OFICIAL AL ROMÂNIEI, PARTEA I, Nr. 432/24.VI.2009

intermediul paginii proprii de internet, cel puțin următoarele
informații:
a) datele de contact ale administratorului;
b) descrierea generală a politicilor, procedurilor și
tehnologiilor utilizate în activitatea de arhivare electronică;
c) limitări ale dreptului de acces la documentele arhivate;
d) obligațiile beneficiarilor;
e) disponibilitatea serviciilor.
CAPITOLUL V
Drepturile și obligațiile beneficiarilor
Art. 16. — (1) Orice persoană fizică sau juridică poate
beneficia de servicii de arhivare electronică a documentelor.
(2) Pentru depunerea unui document în arhiva electronică,
beneficiarul trebuie să îndeplinească atât condițiile stabilite de
prevederile art. 7 din Legea nr. 135/2007, cât și următoarele
condiții:
a) să posede un certificat digital calificat pentru semnătura
electronică;
b) certificatul digital calificat să fie valabil;
c) să comunice administratorului informațiile necesare
verificării valabilității certificatului folosit pentru semnarea
electronică a documentelor stocate în arhiva electronică.
(3) Beneficiarul are următoarele drepturi:
a) stabilirea regimului de acces la documentul arhivat,
precum și modificarea acestuia, în condițiile art. 14 din Legea
nr. 135/2007;
b) atestarea valorii de original sau de copie a documentului
arhivat;

c) accesul on-line la registrul în formă electronică al arhivei
electronice;
d) accesul on-line la fișa electronică atașată în mod
obligatoriu fiecărui document intrat în arhiva electronică,
conform regimului de acces stabilit;
e) accesul la programele utilizate de administrator în cadrul
activității de arhivare, necesare pentru accesul la documentele
personale care au fost arhivate.
(4) Accesul on-line la documentele arhivate care nu au regim
de acces public și la fișele electronice ale acestora se consideră
asigurat atunci când persoanele care au drept de acces la
documente și la fișele electronice ale acestora le pot consulta
printr-o rețea care nu este conectată la internet. Este necesar
acordul scris al beneficiarului în ceea ce privește utilizarea
respectivei rețele.
CAPITOLUL VI
Dispoziții finale
Art. 17. — Anexele nr. 1—4 fac parte integrantă din prezentul
ordin.
Art. 18. — (1) La data intrării în vigoare a prezentului ordin se
abrogă Decizia președintelui Autorității Naționale pentru
Comunicații nr. 1.130/2008 privind normele tehnice și
metodologice pentru aplicarea Legii nr. 135/2007 privind
arhivarea documentelor în formă electronică, publicată în
Monitorul Oficial al României, Partea I, nr. 831 din 10 decembrie
2008.
(2) Prezentul ordin se publică în Monitorul Oficial al
României, Partea I.

Ministrul comunicațiilor și societății informaționale,
Gabriel Sandu
București, 15 iunie 2009.
Nr. 493.
ANEXA Nr. 1

CONȚINUTUL ȘI STRUCTURA

Registrului administratorilor de arhive electronice
1.
2.
3.
4.
5.

Numărul de ordine al înregistrării, generat automat
Codul de identificare a administratorului
Tipul administratorului: persoană fizică/juridică
Numele și prenumele (pentru persoana fizică)/Denumirea (pentru persoana juridică)
Naționalitatea/Cetățenia

6.

Adresa (țară, oraș, județ/sector, stradă, număr, bloc, scară, etaj, apartament, cod poștal, telefon, fax, e-mail,
adresă pagină de internet)

7.
8.
9.
10.
11.
12.

Cod unic de înregistrare/Cod de identificare fiscală (pentru persoana juridică)
Data la care a început activitatea
Tipul garanției administratorului
Societatea de asigurări/Instituția financiară care garantează capacitatea financiară a administratorului
Suma asigurată/Suma acoperită prin scrisoarea de garanție
Descrierea politicii generale a administratorului

13.

Situații critice: câmp ce poate conține referiri la ultima situație critică (de exemplu, întreruperea temporară a activității
din cauza unor probleme tehnice, modificarea procedurilor, sancțiuni etc.)

14.
15.
16.
17.
18.

Data și ora ultimei actualizări
Data și ora ultimei verificări
Situația activității administratorului (operațională, suspendată, încetată, în curs de transferare)
Motivul suspendării/reluării/încetării activității (dacă este cazul)
Administratorul care preia activitatea

13

MONITORUL OFICIAL AL ROMÂNIEI, PARTEA I, Nr. 432/24.VI.2009

ANEXA Nr. 2

NOTIFICARE

în vederea dobândirii calității de administrator al arhivei electronice
Către:
MINISTERUL COMUNICAȚIILOR ȘI SOCIETĂȚII INFORMAȚIONALE

Loc rezervat MCSI
Denumire/Nume și prenume:
Statut:

l l persoană fizică

l l persoană juridică

Sediu/Domiciliu:

Stradă:

Nr.

Localitate:

Cod poștal:

Bl.

Sc.

Ap.

Județ/Sector:
Telefon:

Fax:

E-mail:

Pagină de internet:

Cod de identificare fiscală/Cod unic de înregistrare (pentru persoane juridice):
CNP (pentru persoane fizice):
Reprezentant legal:

Persoană de contact:

Nume:
Telefon:

Funcția:
Fax:

Nume:
Telefon:

E-mail:
Funcția:

Fax:

E-mail:

Solicit acreditarea ca administrator de arhive electronice și mă angajez să îmi desfășor activitatea în conformitate cu
prevederile Legii nr. 135/2007 privind arhivarea documentelor în formă electronică și ale reglementărilor emise în aplicarea acesteia
de către Ministerul Comunicațiilor și Societății Informaționale, în calitate de autoritate de reglementare și supraveghere specializată
în domeniul furnizării serviciilor de arhivare electronică.
Solicit acreditarea în scopul prestării de servicii de arhivare electronică:
l l în nume propriu;
l l pentru terți.
Anexez prezentei cereri următoarele documente:
— diplomă de absolvent de studii superioare în domeniul tehnologiei informației;
— calificări/atestări care să certifice cunoașterea standardelor ISO/IEC 27001 sau a standardelor echivalente și a
versiunilor ulterioare ale acestora;
— certificări/atestări în domeniul administrării bazelor de date și a sistemelor de operare;
— calificări/atestări în domeniul arhivistic;
— documente din care rezultă că sistemul de administrare a arhivei electronice îndeplinește următoarele cerințe funcționale:
a) asigură mijloacele de control și de securitate a documentelor și a bazei de date;
b) menține integritatea internă, funcționarea și coerența sistemului și a bazei de date;
c) asigură conservarea pe termen nelimitat a documentelor cu caracter permanent și eliminarea definitivă a celor cu
termen de păstrare expirat, potrivit nomenclatorului arhivistic, cu excepția situațiilor prevăzute de lege;
d) asigură procesele de introducere a documentelor în sistemul de administrare;
e) asigură funcția de căutare a documentelor;
f) asigură accesul la documentele stocate în arhivă, cu respectarea regimului de acces stabilit, precum și prezentarea
indiferent de formă (afișare, printare etc.) a documentelor;
g) asigură funcțiile de administrare și ștergere a documentelor, garantându-se controlul operațiunilor, în vederea înlăturării
riscului accesului neautorizat la documente și al distrugerii necorespunzătoare de documente;
— datele de identificare a centrului de date care găzduiește arhiva electronică;
— politica și procedurile referitoare la securitatea și conservarea datelor, inclusiv politica de protecție a datelor cu caracter personal;
— copie legalizată de pe înscrisul doveditor al calității de operator de date cu caracter personal, eliberat în conformitate
cu prevederile Legii nr. 677/2001 pentru protecția persoanelor cu privire la prelucrarea datelor cu caracter personal și libera
circulație a acestor date, cu modificările și completările ulterioare.
Ca modalitate asiguratorie pentru acoperirea prejudiciilor pe care le-aș putea cauza cu prilejul desfășurării activității,
anexez (se va preciza una dintre următoarele variante) *):
l l o scrisoare de garanție în valoare de ........... (cel puțin 300.000 euro) din partea ................... (denumirea instituției financiare);
l l o poliță de asigurare în valoare de ............ (cel puțin 300.000 euro) la .................. (denumirea societății de asigurare).
Data estimativă a începerii activității .................
Semnătura reprezentantului legal și ștampila solicitantului ...................
*) Se va completa în cazul în care solicitantul va oferi servicii de arhivare electronică pentru terți și se va anexa dovada măsurii asiguratorii pentru care
administratorul a optat.

14

MONITORUL OFICIAL AL ROMÂNIEI, PARTEA I, Nr. 432/24.VI.2009
ANEXA Nr. 3

NOTIFICARE

în vederea încetării activității de administrator al arhivei electronice
Către:
MINISTERUL COMUNICAȚIILOR ȘI SOCIETĂȚII INFORMAȚIONALE

Loc rezervat MCSI
Nume și prenume/Denumirea administratorului ..........................................................................
Numărul din Registrul administratorilor de arhive electronice
Data încetării activității:...../...../......... (zi/lună/an)
Motivele încetării activității
Numele și prenumele/Denumirea administratorului care va prelua activitatea ....................
Numărul din Registrul administratorilor de arhive electronice ..............
Documente anexate privitoare la preluarea activității
Măsuri luate referitoare la beneficiari
Semnătura reprezentantului legal și ștampila administratorului care își încetează activitatea
Semnătura reprezentantului legal și ștampila administratorului care preia activitatea
ANEXA Nr. 4

CONȚINUTUL MINIMAL ȘI STRUCTURA

registrului arhivei electronice
A. Date privind beneficiarul:
— nume și prenume/denumire;
— adresă;
— cod.
B. Date privind documentele stocate de către beneficiar:
— forma utilizată;

— cuvinte-cheie necesare identificării documentului în formă
electronică (taguri);
— politica de acces la documentele arhivate;
— dimensiunea documentului arhivat;
— data introducerii în arhivă;
— data expirării perioadei de arhivare.

RECTIFICĂRI
La Ordinul ministrului justiției nr. 2.748/C/2008 privind acordarea cetățeniei române unor persoane, publicat
în Monitorul Oficial al României, Partea I, nr. 732 din 29 octombrie 2008, se face următoarea rectificare (care nu
aparține Redacției ăMonitorul Oficial, Partea I”):
— în anexă, la poziția 4*), în loc de: ă4. Antohi Irina, fiica lui Esaian Evghenii și Madlena Mihailovna, născută
la data de 22 aprilie 1964 în localitatea Batumi, Republica Sovietică Socialistă Autonomă Gruzină, cetățean
moldovean, cu domiciliul actual în București, șos. Ștefan cel Mare nr. 36, bl. 30B, sc. 2, ap. 73, sectorul 2. (265A/2008)”
se va citi: ă4. Antohi Irina, fiica lui Esaian Evghenii Tatulovici și Esaian Madlena Mihailovna, născută la data de
22 aprilie 1964 în localitatea Batumi, Republica Sovietică Socialistă Autonomă Gruzină, cetățean moldovean, cu
domiciliul actual în București, șos. Ștefan cel Mare nr. 36, bl. 30B, sc. 2, ap. 73, sectorul 2. (265A/2008)”.
*) A se vedea și rectificarea publicată în Monitorul Oficial al României, Partea I, nr. 265 din 23 aprilie 2009.

La Ordinul ministrului justiției nr. 3.038/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 830 din 10 decembrie 2008, se face următoarea rectificare (care nu
aparține Redacției ăMonitorul Oficial, Partea I”):
— în anexa nr. 1, la poziția 47, în loc de: ă47. Crivencova Elena, fiica lui Vieru Martin (născut la 16.04.1929
în localitatea Zaim, județul Tighina) și Maria, născută la data de 28 iulie 1968 în localitatea Zaim, județul Tighina,
Republica Moldova, cetățean moldovean, cu domiciliul actual în Republica Moldova, localitatea Chișinău, Str. Iazului
nr. 4, bl. 4, ap. 49. (1.196/2003) Copii minori: Crivencov Alexandru, născut la data de 4 octombrie 1992.” se va citi:
ă47. Crivencov Elena, fiica lui Vieru Martin (născut la 16.04.1929 în localitatea Zaim, județul Tighina) și Maria, născută
la data de 28 iulie 1968 în localitatea Zaim, județul Tighina, Republica Moldova, cetățean moldovean, cu domiciliul
actual în Republica Moldova, localitatea Chișinău, Str. Iazului nr. 2, bl. 4, ap. 49. (1.196/2003) Copii minori: Crivencov
Alexandru, născut la data de 4 octombrie 1992.”

MONITORUL OFICIAL AL ROMÂNIEI, PARTEA I, Nr. 432/24.VI.2009
La Ordinul ministrului justiției și libertăților cetățenești nr. 1.115/C/2009 privind redobândirea cetățeniei
române de către unele persoane, publicat în Monitorul Oficial al României, Partea I, nr. 247 din 14 aprilie 2009, se
fac următoarele rectificări (care nu aparțin Redacției ăMonitorul Oficial, Partea I”):
— în anexa nr. 1, la poziția 48, în loc de: ă48. Cara Sergiu, fiul lui Ion (fiul lui Vasile, născut la 1.01.1921 în
localitatea Bender) și Ludmila, născut la data de 8 martie 1982 în localitatea Bender, județul Bender, Republica
Moldova, cetățean moldovean, cu domiciliul actual în Republica Moldova, localitatea Bender, str. Severnîi nr. 31,
ap. 103. (5.937/2003)” se va citi: ă48. Cara Sergiu, fiul lui Ion (fiul lui Vasile, născut la 1.01.1921 în localitatea Bender)
și Liudmila, născut la data de 8 martie 1982 în localitatea Bender, județul Bender, Republica Moldova, cetățean
moldovean, cu domiciliul actual în Republica Moldova, localitatea Bender, str. Severnîi nr. 31, ap. 103. (5.937/2003)”;
— în anexa nr. 1, la poziția 86, în loc de: ă86. Danilescu Nina, fiica lui Maftei Feodor (născut la 26.08.1931,
în localitatea Horodiște) și Maria, născută la data de 1 iunie 1963 în localitatea Slobozia-Hodorogea, raionul Rezina,
Republica Moldova, cetățean moldovean, cu domiciliul actual în localitatea Chișinău, Str. Fantalului nr. 15, ap. 3.
(2.470/2008)” se va citi: ă86. Danilescu Nina, fiica lui Maftei Feodor (născut la 26.08.1931 în localitatea Horodiște) și
Maria, născută la data de 1 iunie 1963 în satul Slobozia Horodiște, raionul Rezina, Republica Moldova, cetățean
moldovean, cu domiciliul actual în localitatea Chișinău, Str. Fantalului nr. 15, ap. 3. (2.470/2008)”.
La Ordinul ministrului justiției și libertăților cetățenești nr. 1.214/C/2009 privind redobândirea cetățeniei
române de către unele persoane, publicat în Monitorul Oficial al României, Partea I, nr. 274 din 28 aprilie 2009, se
face următoarea rectificare (care nu aparține Redacției ăMonitorul Oficial, Partea I”):
— în anexa nr. 2, la poziția 9, în loc de: ă9. Dulap Larisa, fiica lui Valeriu (născut la 11.06.1933 în localitatea
Bălți) și Galina, născută la data de 15 aprilie 1961 în localitatea Obreja Veche, județul Bălți, Republica Moldova,
cetățean moldovean, cu domiciliul actual în Republica Moldova, localitatea Pelinia, raionul Rîșcani. (1.767/2004)” se
va citi: ă9. Dulap Larisa, fiica lui Valerii (născut la 11.06.1933 în satul Cuhnești, raionul Balatina) și Galina, născută la
data de 15 aprilie 1961 în localitatea Obreja Veche, raionul Fălești, Republica Moldova, cetățean moldovean, cu
domiciliul actual în Republica Moldova, localitatea Pelinia, raionul Drochia. (1.767/2004)”.
La Ordinul ministrului justiției și libertăților cetățenești nr. 1.237/C/2009 privind redobândirea cetățeniei
române de către unele persoane, publicat în Monitorul Oficial al României, Partea I, nr. 274 din 28 aprilie 2009, se
fac următoarele rectificări (care nu aparțin Redacției ăMonitorul Oficial, Partea I”):
— în anexa nr. 2, la poziția 12, în loc de: ă12. Pripa Corneliu, fiul lui Mihail și Larisa, născut la data de
18 ianuarie 1987 în localitatea Bălți, Republica Moldova, cetățean moldovean, cu domiciliul actual în Republica
Moldova, localitatea Pelenia, raionul Rîșcani. (1.768/2004)” se va citi: ă12. Pripa Corneliu, fiul lui Mihail și Larisa,
născut la data de 18 ianuarie 1987 în localitatea Bălți, Republica Moldova, cetățean moldovean, cu domiciliul actual
în Republica Moldova, localitatea Pelinia, raionul Rîșcani. (1.768/2004)”;
— în anexa nr. 2, la poziția 13, în loc de: ă13. Pripa Mihail, fiul lui Ștefan (născut la 11.01.1916 în localitatea
Pelinia, județul Bălți) și Varvara, născut la data de 2 octombrie 1954 în localitatea Pelinia, raionul Rîșcani, Republica
Moldova, cetățean moldovean, cu domiciliul actual în Republica Moldova, localitatea Pelinia, raionul Drochia.
(1.768/2004)” se va citi: ă13. Pripa Mihail, fiul lui Ștefan (născut la 1.01.1916 în localitatea Pelinia, județul Bălți) și
Varvara, născut la data de 2 octombrie 1954 în localitatea Pelinia, raionul Rîșcani, Republica Moldova, cetățean
moldovean, cu domiciliul actual în Republica Moldova, localitatea Pelinia, raionul Drochia. (1.768/2004)”.
La Ordinul ministrului justiției și libertăților cetățenești nr. 1.239/C/2009 privind redobândirea cetățeniei
române de către unele persoane, publicat în Monitorul Oficial al României, Partea I, nr. 279 din 29 aprilie 2009, se
face următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 85, în loc de: ă85. Corolevschi Silvia, fiica lui Mihail și Ecaterina (fiica lui Ciușca
Pavel, născut la 8.05.1930 în localitatea Prepelița, județul Bălți), născută la data de 14 octombrie 1983 în localitatea
Prepelița, județul Bălți, Republica Moldova, cetățean moldovean, cu domiciliul actual în Republica Moldova, localitatea
Sîngerei, str. Anton Crihan nr. 9, ap. 37. (3.518/2004)” se va citi: ă85. Pavăl Silvia, fiica lui Mihail și Ecaterina (fiica lui
Ciușca Pavel, născut la 8.05.1930 în localitatea Prepelița, județul Bălți), născută la data de 14 octombrie 1983 în
localitatea Prepelița, județul Bălți, Republica Moldova, cetățean moldovean, cu domiciliul actual în Republica Moldova,
localitatea Sîngerei, str. Anton Crihan nr. 9, ap. 37. (3.518/2004)”.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 432/24.VI.2009 conține 16 pagini.

Prețul: 3,20 lei

&JUYDGY|431546]
ISSN 1453—4495

