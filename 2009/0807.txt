Anul 177 (XXI) — Nr. 807

PARTEA I

LEGI, DECRETE, HOTĂRÂRI ȘI ALTE ACTE

Joi, 26 noiembrie 2009

SUMAR

Nr.

Pagina
DECRETE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.696. — Decret privind conferirea Semnului onorific
În Serviciul Patriei unor ofițeri din Serviciul de Informații
Externe ......................................................................

2

1.724. — Decret privind conferirea unor decorații ................

2–3

HOTĂRÂRI ALE GUVERNULUI ROMÂNIEI
1.381. — Hotărâre privind unele măsuri de reorganizare în
cadrul Agenției Naționale pentru Egalitatea de Șanse
între Femei și Bărbați ................................................

Nr.

4

1.385. — Hotărâre privind înființarea, organizarea și
funcționarea Autorității Naționale pentru Protecția
Familiei și a Drepturilor Copilului................................

5–8

1.387. — Hotărâre pentru modificarea Hotărârii Guvernului
nr. 11/2009 privind organizarea și funcționarea
Ministerului Muncii, Familiei și Protecției Sociale ......

9–11

833/3.159. — Ordin al ministrului dezvoltării regionale și
locuinței și al ministrului finanțelor publice privind
aprobarea categoriilor de cheltuieli eligibile pentru
axele prioritare ăDezvoltare economică și socială” și
ăProtecția mediului și pregătirea pentru situații de
urgență” din cadrul Programului IPA de cooperare
transfrontalieră România—Serbia ..............................

12–15

1.665. — Ordin al președintelui Agenției Naționale de
Administrare Fiscală pentru completarea Ordinului
președintelui Agenției Naționale de Administrare
Fiscală nr. 2.311/2007 privind condițiile de delegare a
competenței de efectuare a inspecției fiscale altui
organ de inspecție fiscală ..........................................

16

2

MONITORUL OFICIAL AL ROMÂNIEI, PARTEA I, Nr. 807/26.XI.2009

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor ofițeri
din Serviciul de Informații Externe
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile directorului Serviciului de Informații Externe,
Președintele României d e c r e t e a z ă:
Art. 1. — Pe data de 1 decembrie 2009 se conferă Semnul
onorific În Serviciul Patriei, pentru 15 ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, ofițerilor prevăzuți în anexa nr. 1*), care face parte
integrantă din prezentul decret.
Art. 2. — Pe data de 1 decembrie 2009 se conferă Semnul
onorific În Serviciul Patriei, pentru 20 de ani de activitate în
domeniile apărării, ordinii publice și siguranței naționale, pentru

rezultate meritorii în îndeplinirea atribuțiilor și în pregătirea
profesională, ofițerilor prevăzuți în anexa nr. 2*), care face parte
integrantă din prezentul decret.
Art. 3. — Pe data de 1 decembrie 2009 se conferă Semnul
onorific În Serviciul Patriei, pentru 25 de ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, ofițerilor prevăzuți în anexa nr. 3*), care face parte
integrantă din prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 17 noiembrie 2009.
Nr. 1.696.
*) Anexele nr. 1—3 se comunică instituțiilor interesate.

PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale art. 6 lit. A
și B, ale art. 8 lit. A și B și ale art. 11 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerea ministrului apărării naționale,
în semn de înaltă apreciere a serviciilor aduse instituției militare, pentru rezultatele remarcabile obținute în activitate și
înaltul profesionalism dovedit în îndeplinirea cu succes a misiunilor încredințate,
Președintele României d e c r e t e a z ă:
Art. 1. — Se conferă Ordinul Național Steaua României în
grad de Cavaler, cu însemn pentru civili:
1. domnului Oancea Nicolae Viorel;
2. domnului Mihai Constantin Ștefan.
Art. 2. — Se conferă Ordinul Național Serviciul Credincios în
grad de Cavaler, cu însemn pentru civili, doamnei Brezeanu Ion
Marieta.
Art. 3. — Se conferă Ordinul Național Pentru Merit în grad
de Cavaler, cu însemn pentru militari:
1. domnului colonel Bucur Nicolae Daniel-Gheorghe-Leonaș;
2. domnului colonel Stoicheciu Constantin Ștefan.

Art. 4. — Se conferă Ordinul Național Pentru Merit în grad
de Cavaler, cu însemn pentru civili:
1. domnului Ghercioiu Constantin Dragoș-Gabriel;
2. doamnei Hidec Florian Aurora;
3. domnului Petrache Gheorghe Costinel.
Art. 5. — Se conferă Ordinul Virtutea Militară în grad de
Cavaler, cu însemn pentru militari:
1. domnului general-maior Pârvulescu Nicolae Iulian;
2. domnului colonel Bălălău Ion Adrian;
3. domnului colonel Bîrlă Adam-Dan Nelu;
4. domnului colonel Bumbăcea Gheorghe Nicolaie-Liviu;
5. domnului colonel Deaconu Gheorghe Ion;

3

MONITORUL OFICIAL AL ROMÂNIEI, PARTEA I, Nr. 807/26.XI.2009
6. domnului colonel Leonte Vasile Ioan-Mugurel;
7. domnului colonel Panait Ion Ion;
8. domnului colonel Stancu Marin Mihai;
9. domnului colonel Vasile Ion Ion;
10. domnului colonel Zaharia Costică Săndel-Aurelian;
11. domnului locotenent-colonel Oanță Petre Florin-Petre;
12. domnului locotenent-colonel Șoimu Paul George-Adrian;
13. domnului locotenent-colonel Vasilachi Constantin
Constantin;
14. domnului maior Popescu Vintilă Liviu-Gheorghe.
Art. 6. — Se conferă Ordinul Virtutea Militară în grad de
Cavaler, cu însemn pentru civili:
1. doamnei Ancuț Roman Mariana;
2. doamnei Dumitriu Mihail Mihaela.
Art. 7. — Se conferă Ordinul Virtutea Aeronautică în grad de
Cavaler, cu însemn pentru militari:
1. domnului comandor Someșan Ilie Lian;
2. domnului căpitan-comandor Florea Iosif Dan-Gabriel.
Art. 8. — Se conferă Ordinul Virtutea Maritimă în grad de
Cavaler, cu însemn pentru militari, domnului comandor Bocai
Ion Corneliu.
Art. 9. — Se conferă Crucea Națională Serviciul Credincios
clasa a III-a, cu însemn pentru militari:
1. domnului plutonier-major Oprișan Gheorghe ConstantinCristian;
2. domnului plutonier-major Stoian Ion Gabriel.
Art. 10. — Se conferă Crucea Națională Serviciul Credincios
clasa a III-a, cu însemn pentru civili:
1. doamnei Bucur Vasile Emilia;
2. domnului Holban Petre Stelian;
3. doamnei Manole Mihalache Livia;
4. domnului Motoacă Dumitru George;
5. domnului Nanu Nicolae Valeriu-Marian.
Art. 11. — Se conferă Medalia Națională Serviciul Credincios
clasa a III-a, cu însemn pentru militari, doamnei plutonier-major
Gavrilovici Constandin Mihaela.
Art. 12. — Se conferă Medalia Națională Serviciul Credincios
clasa a III-a, cu însemn pentru civili:
1. doamnei Codorean Gheorghe Viorica;
2. doamnei Teodorescu Gheorghe Elena;
3. domnului Ursuț Grigore Grigore-Martin;
4. domnului Vîlceanu Dumitru Niculae.

Art. 13. — Se conferă Medalia Națională Pentru Merit clasa
a III-a, cu însemn pentru militari:
1. domnului plutonier-adjutant Ciornodolea Radu Radu;
2.
domnului
plutonier-adjutant
Radu
Sevastian
Bogdan-Sebastian.
Art. 14. — Se conferă Medalia Națională Pentru Merit clasa
a III-a, cu însemn pentru civili:
1. doamnei Grigore Ion Elena;
2. doamnei Grigorescu Ștefan Liliana;
3. doamnei Niță Ioan Eugenia-Livia;
4. domnului Trifu Ion Gheorghe.
Art. 15. — Se conferă Medalia Virtutea Militară clasa a III-a,
cu însemn pentru militari:
1. domnului plutonier-adjutant principal Dumitrescu Mircea
Cristian-Paraschiv;
2. domnului plutonier-adjutant principal Petrică Ștefan
Marcelin;
3. domnului plutonier-adjutant Tudose Gheorghe Mihai;
4. domnului plutonier-major Chelu Dumitru Ion;
5. domnului plutonier Ghiurcă Marin-Tache Sorin-Cristian;
6. domnului maistru militar clasa a II-a Roșu-Racoveanu
Toader Costel.
Art. 16. — Se conferă Medalia Virtutea Militară clasa a III-a,
cu însemn pentru civili:
1. doamnei Chirănescu Nicolae Victoria;
2. doamnei Ion Ioviță Cornelia;
3. domnului Mihai Tudor Eugen;
4. doamnei Mitran Cezar Simona;
5. doamnei Mitu Sofian Elena-Luminița;
6. doamnei Scarlat Anton Florina.
Art. 17. — Se conferă Medalia Virtutea Aeronautică
clasa a III-a, cu însemn pentru militari:
1. domnului plutonier-adjutant Gheorghe Vasile-Valeriu
Demostene-Dorinel;
2. domnului plutonier-adjutant Savastre Manolache
Silviu-Ionică;
3. domnului maistru militar clasa a II-a Nelu Zamfir
Angeli-Ionuț.
Art. 18. — Se conferă Medalia Virtutea Aeronautică
clasa a III-a, cu însemn pentru civili:
1. doamnei Szafian Constantin Nicuța;
2. doamnei Zainea Neculai Georgeta.
Art. 19. — Se conferă Medalia Virtutea Maritimă clasa a III-a,
cu însemn pentru civili, doamnei Popescu Marin AntonetaSuzana.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din Constituția
României, republicată, contrasemnăm acest
decret.
PRIM-MINISTRU

EMIL BOC

București, 19 noiembrie 2009.
Nr. 1.724.

4

MONITORUL OFICIAL AL ROMÂNIEI, PARTEA I, Nr. 807/26.XI.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind unele măsuri de reorganizare
în cadrul Agenției Naționale pentru Egalitatea de Șanse între Femei și Bărbați
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.
Art. 1. — (1) Agenția Națională pentru Egalitatea de Șanse
între Femei și Bărbați (ANES), denumită în continuare Agenția,
funcționează cu un număr de 41 de posturi la nivel central,
funcționari publici și personal contractual, inclusiv președintele,
prin desființarea structurilor teritoriale, ca urmare a reorganizării
activității.
(2)

Ca

urmare

a

reorganizării

activității,

structura

organizatorică, statul de funcții și repartizarea numărului de
posturi se aprobă prin ordin al ministrului muncii, familiei și
protecției sociale.
Art. 2. — (1) Încetarea raporturilor de muncă sau de serviciu
ale personalului din cadrul structurilor teritoriale, ca urmare a
reorganizării Agenției, se face în termen de 60 de zile de la data
intrării în vigoare a prezentei hotărâri, cu respectarea
prevederilor art. 6 alin. (5) din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional.
(2) Personalul disponibilizat ca urmare a reorganizării
Agenției beneficiază de măsurile de protecție socială prevăzute
de lege.

Art. 3. — (1) Ca urmare a aplicării măsurilor de reorganizare
și de raționalizare a cheltuielilor publice prevăzute de Legea
nr. 329/2009, implicit a reducerii numărului de posturi aferent
Agenției, președintele Agenției este asimilat din punctul de
vedere al drepturilor salariale directorului general din minister.
(2) Președintele este numit prin ordin al ministrului muncii,
familiei și protecției sociale.
Art. 4. — Bunurile aflate în administrarea și gestionarea
structurilor teritoriale desființate sunt preluate, în condițiile legii,
pe bază de protocol de predare-primire de către Agenție.
Art. 5. — De la data intrării în vigoare a prevederilor prezentei
hotărâri, președintele comisiilor județene, respectiv a
municipiului București în domeniul egalității de șanse între femei
și bărbați este persoana desemnată prin ordin al ministrului
muncii, familiei și protecției sociale din cadrul agenției de
prestații sociale județene și a municipiului București. Această
persoană are și calitatea de reprezentant teritorial al Agenției.
Art. 6. — Pe data intrării în vigoare a prezentei hotărâri se
abrogă art. 4 alin. (2), art. 6, art. 8—10, art. 11 alin. (3) din
Statutul Agenției Naționale pentru Egalitatea de Șanse între
Femei și Bărbați, aprobat prin Hotărârea Guvernului
nr. 484/2007, publicată în Monitorul Oficial al României, Partea I,
nr. 364 din 29 mai 2007, precum și anexa la statut.

PRIM-MINISTRU

EMIL BOC
Contrasemnează:
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 18 noiembrie 2009.
Nr. 1.381.

MONITORUL OFICIAL AL ROMÂNIEI, PARTEA I, Nr. 807/26.XI.2009

5

GUVERNUL ROMÂNIEI

HOTĂRÂRE
privind înființarea, organizarea și funcționarea Autorității Naționale
pentru Protecția Familiei și a Drepturilor Copilului
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Se înființează Autoritatea Națională pentru
Protecția Familiei și a Drepturilor Copilului, denumită în
continuare Autoritate, organ de specialitate al administrației
publice centrale, cu personalitate juridică, în subordinea
Ministerului Muncii, Familiei și Protecției Sociale, prin preluarea
atribuțiilor Autorității Naționale pentru Protecția Drepturilor
Copilului, ale Centrului Pilot de Asistență și Protecție a Victimelor
Violenței în Familie, ale Centrului de Informare și Consultanță
pentru Familie și ale Agenției Naționale pentru Protecția Familiei.
(2) La data înființării Autorității, Autoritatea Națională pentru
Protecția Drepturilor Copilului și Agenția Națională pentru
Protecția Familiei își încetează activitatea.
(3) Centrul Pilot de Asistență și Protecție a Victimelor
Violenței în Familie și Centrul de Informare și Consultanță pentru
Familie din subordinea Agenției Naționale pentru Protecția
Familiei se desființează începând cu data intrării în vigoare a
prezentei hotărâri.
(4) Sediul Autorității este în București, bd. Magheru nr. 7,
sectorul 1.
(5) Cheltuielile curente și de capital ale Autorității se asigură
de la bugetul de stat, prin bugetul Ministerului Muncii, Familiei și
Protecției Sociale, precum și din alte surse, potrivit legii.
Art. 2. — (1) Numărul maxim de posturi la nivelul Autorității
este de 82, funcționari publici și personal contractual.
(2) Structura organizatorică și statul de funcții ale Autorității
se aprobă prin ordin al ministrului muncii, familiei și protecției
sociale.
(3) Autoritatea este finanțată de la bugetul de stat, prin
bugetul Ministerului Muncii, Familiei și Protecției Sociale, și
poate beneficia de donații și sponsorizări în condițiile legii.
Pentru finanțarea activității Autorității pot fi utilizate și fonduri
externe rambursabile și nerambursabile.
Art. 3. — Obiectivele Autorității sunt:
a) promovarea și respectarea drepturilor și libertăților civile
ale copiilor;
b) monitorizarea respectării drepturilor copilului la nivel
național;
c) responsabilizarea familiei pentru creșterea, îngrijirea și
educarea propriilor copii;
d) responsabilizarea comunităților locale pentru prevenirea
separării copilului de părinți și susținerea familiilor pentru
creșterea, îngrijirea și educarea propriilor copii;
e) protecția unor grupuri vulnerabile de copii și tineri care
necesită o protecție specială;
f) dezvoltarea sistemului de servicii destinate protecției
copilului la nivel național;
g) îndrumarea metodologică în domeniul său de competență
a activității direcțiilor generale de asistență socială și protecția
copilului care funcționează în subordinea consiliilor județene și,
respectiv, în subordinea consiliilor locale ale sectoarelor
municipiului București, precum și a activității serviciilor publice
de asistență socială;

h) elaborarea și implementarea politicilor în domeniul
protecției familiei și a drepturilor copilului;
i) promovarea valorilor familiale, a înțelegerii și întrajutorării
în familie, prevenirea și combaterea violenței în relațiile dintre
membrii săi;
j) sprijinirea membrilor de familie aflați în dificultate ca urmare
a actelor de violență în familie;
k) inițierea și coordonarea parteneriatelor sociale, în scopul
prevenirii și combaterii violenței în familie.
CAPITOLUL II
Funcțiile și atribuțiile Autorității
Art. 4. — Pentru realizarea obiectivelor în domeniul protecției
familiei și a drepturilor copilului, Autoritatea are următoarele
funcții principale:
a) de strategie, prin care se asigură fundamentarea și
aplicarea strategiilor și a programelor în domeniul protecției
copilului și familiei;
b) de monitorizare a respectării drepturilor copilului;
c) de promovare a drepturilor copilului și a valorilor familiale;
d) de colectare, analiză și evaluare a datelor și informațiilor
privind drepturile copilului și apărarea și consolidarea familiei;
e) de reprezentare, prin care se asigură, în numele statului
român, reprezentarea pe plan intern și extern;
f) de administrare, prin care se asigură gestionarea bunurilor
din domeniul public și privat al statului pe care le are în
administrare sau în folosință, după caz, și de gestionare a
bugetelor și a fondurilor alocate;
g) de autoritate de stat, prin care se asigură urmărirea
aplicării reglementărilor în domeniul propriu de activitate;
h) de control al modului în care sunt respectate drepturile
copilului, ale tinerilor care beneficiază de o măsură de protecție
specială, în care este sprijinită familia și sunt aplicate
reglementările din domeniul propriu de activitate.
Art. 5. — (1) În exercitarea funcțiilor sale, Autoritatea
îndeplinește următoarele atribuții principale:
1. propune Ministerului Muncii, Familiei și Protecției Sociale
proiecte de politici publice/acte normative în domeniul de
activitate;
2. coordonează activitățile și măsurile de implementare a
obiectivelor strategiilor naționale din domeniul de activitate;
3. evaluează impactul aplicării obiectivelor strategice și ia
măsurile necesare sau, după caz, propune Ministerului Muncii,
Familiei și Protecției Sociale luarea măsurilor necesare pentru
îmbunătățirea obiectivelor sau, după caz, a activităților de
implementare a strategiilor naționale din domeniul de activitate;
4. monitorizează respectarea drepturilor copilului și
recomandă autorităților centrale sau locale luarea măsurilor care
se impun;
5. identifică nevoile de formare a personalului implicat în
protecția familiei și în protecția și promovarea drepturilor
copilului și colaborează cu instituțiile abilitate de lege la
fundamentarea și elaborarea de programe care să răspundă
acestor nevoi;

6

MONITORUL OFICIAL AL ROMÂNIEI, PARTEA I, Nr. 807/26.XI.2009

6. elaborează și fundamentează programe în domeniul
protecției familiei și pentru prevenirea și combaterea violenței în
familie și în domeniul protecției și promovării drepturilor copilului;
7. centralizează și sintetizează informațiile referitoare la
respectarea principiilor și normelor stabilite de Convenția cu
privire la drepturile copilului, ratificată prin Legea nr. 18/1990,
republicată, și elaborează rapoartele prevăzute la art. 44 pct. 1
din această convenție;
8. urmărește și ia măsurile necesare pentru punerea în
aplicare a recomandărilor Comitetului privind drepturile copilului,
formulate ca urmare a prezentării rapoartelor prevăzute la art. 44
pct. 1 din Convenția cu privire la drepturile copilului, ratificată
prin Legea nr. 18/1990, republicată;
9. asigură controlul în ceea ce privește aplicarea legislației
din domeniul propriu de activitate și al modului în care sunt
respectate drepturile copilului de către instituțiile publice,
celelalte persoane juridice și de persoanele fizice, în
conformitate cu legislația în vigoare; constată faptele care
constituie contravenții și propune stabilirea răspunderii
disciplinare, contravenționale sau penale, după caz, a
persoanelor vinovate;
10. propune autorităților, instituțiilor și celorlalte persoane
juridice suspendarea sau încetarea activităților care pun în
pericol grav și iminent sănătatea sau dezvoltarea fizică ori
psihică a copilului;
11. ia măsurile necesare sau, după caz, propune autorităților
ori instituțiilor competente luarea măsurilor necesare pentru
prevenirea sau, după caz, înlăturarea efectelor oricăror acte ori
fapte care încalcă principiile și normele tratatelor internaționale
în domeniul drepturilor copilului și al protecției familiei la care
România este parte;
12. ia măsurile necesare pentru ducerea la îndeplinire a
obligațiilor pe care le are în calitatea sa de autoritate centrală și
care decurg din instrumente juridice internaționale ratificate sau
semnate de România ori la care aceasta a aderat;
13. inițiază, negociază și încheie, prin împuternicirea
Guvernului, instrumente juridice internaționale de cooperare în
domeniul său de activitate;
14. realizează prognoze, efectuează studii și cercetări,
realizează și publică materiale științifice și promoționale în
domeniul protecției familiei și al protecției drepturilor copilului;
15. fundamentează și propune politici de prevenire a
situațiilor care determină marginalizarea socială a tinerilor care
beneficiază de o măsură de protecție specială, precum și
măsurile de sprijin și intervenție;
16. coordonează și îndrumă metodologic activitățile
serviciilor destinate prevenirii separării copilului de părinții săi și
ale celor de protecție specială a copilului, precum și activitățile
desfășurate de comisiile pentru protecția copilului;
17. elaborează standarde, norme metodologice și proceduri
de lucru pentru serviciile care asigură prevenirea separării
copilului de părinții săi, protecția specială a copilului și tânărului,
precum și pentru protecția familiei;
18. elaborează metodologia de licențiere și criteriile de
evaluare a serviciilor destinate prevenirii separării copilului de
părinții săi, protecției speciale a copilului și tânărului și victimelor
violenței în familie;
19. licențiază serviciile destinate prevenirii separării copilului
de părinții săi, pe cele destinate protecției speciale a copilului și
tânărului, precum și serviciile destinate protecției victimelor
violenței în familie organizate, în condițiile legii, de către
autoritățile administrației publice locale, instituții sau alte
persoane juridice;
20. garantează protecția juridică a copiilor cetățeni străini
aflați pe teritoriul României, neînsoțiți de părinți sau de un alt
reprezentant legal ori care nu se găsesc sub supravegherea
legală a unor persoane;

21. coordonează și îndrumă metodologic activitățile de
sprijinire a familiei și victimelor violenței în familie, precum și ale
serviciilor destinate acestora;
22. elaborează standarde, norme metodologice și proceduri
de lucru pentru serviciile sociale din domeniul protecției familiei,
a victimelor violenței în familie și pentru cele destinate
agresorilor;
23. realizează baza de date privind copiii aflați în sistemul de
protecție specială, copiii și familiile aflate în situație de risc,
precum și a cazurilor de violență în familie;
24. stabilește procedurile și criteriile de evaluare a nevoilor
sociale în domeniul violenței în familie și elaborează
metodologia de intervenție în aceste cazuri;
25. gestionează bunurile proprietate publică și privată a
statului pe care le are în administrare sau în folosință, după caz;
26. gestionează sau, după caz, monitorizează gestionarea
fondurilor alocate pentru finanțarea programelor din domeniul
său de activitate;
27. finanțează sau, după caz, cofinanțează proiecte specifice
și proiecte în cadrul programelor de interes național;
28. propune și fundamentează adoptarea măsurilor necesare
pentru asigurarea finanțării adecvate a serviciilor destinate
prevenirii separării copilului de părinții săi, protecției speciale a
copilului, sprijinirii familiei, prevenirii și combaterii violenței în
familie.
(2) Autoritatea elaborează regulamentul propriu de
organizare și funcționare, care se aprobă prin ordin al ministrului
muncii, familiei și protecției sociale.
Art. 6. — (1) Autoritatea asigură respectarea, pe teritoriul
României, a drepturilor copilului prin intervenția, în condițiile
legii, în procedurile administrative și judiciare privind respectarea
și promovarea drepturilor copilului.
(2) Autoritatea are dreptul să controleze modul în care sunt
respectate drepturile copiilor și să ceară autorităților
administrației publice, altor instituții și persoane juridice care în
activitatea desfășurată lucrează direct cu copiii, precum și
persoanelor fizice care au în îngrijire și asigură protecția unui
copil orice informații sau documente necesare, să intervieveze
și să ia declarații de la conducătorii acestora și de la orice
funcționar sau lucrător care poate da informațiile necesare
soluționării cererii.
(3) Autoritățile administrației publice, conducerea instituțiilor
și organizațiilor private acreditate, precum și persoanele fizice
sunt obligate să comunice sau, după caz, să pună la dispoziția
Autorității, în termen de 15 zile, în condițiile legii, informațiile,
documentele sau actele pe care le dețin în legătură cu cererile
pe care aceasta le formulează, să permită intervievarea și
luarea declarațiilor prevăzute la alin. (2), acordându-i sprijin
pentru exercitarea atribuțiilor sale.
(4) În acțiunile de apărare și respectare a drepturilor copiilor,
reprezentanții împuterniciți ai Autorității au acces, în condițiile
legii, la documentele secrete deținute de autoritățile
administrației publice și alte instituții, în măsura în care le
consideră necesare pentru soluționarea plângerilor care i s-au
adresat, cu obligația de a nu divulga sau de a nu face publice
informațiile ori documentele secrete la care au avut acces.
Art. 7. — (1) Autoritatea este condusă de un președinte,
ajutat de un vicepreședinte, asimilați din punctul de vedere al
drepturilor salariale cu funcția de director general, respectiv de
director general adjunct din ministere, numiți prin ordin al
ministrului muncii, familiei și protecției sociale.
(2) Președintele este ordonator secundar de credite.
(3) Președintele conduce întreaga activitate a Autorității și
reprezintă Autoritatea în raporturile cu ministerele, cu alte
autorități ale administrației publice, cu organizații, precum și în
raporturile cu persoane fizice și juridice române sau străine.

MONITORUL OFICIAL AL ROMÂNIEI, PARTEA I, Nr. 807/26.XI.2009
Art. 8. — (1) Pe lângă președintele Autorității funcționează
Consiliul consultativ, organism fără personalitate juridică, cu rol
consultativ și care are în componența sa reprezentanți ai unor
ministere și ai altor organe de specialitate ale administrației
publice centrale, ai structurilor asociative ale autorităților
administrației publice locale, precum și reprezentanți ai
structurilor asociative ale societății civile.
(2) Consiliul consultativ este alcătuit din reprezentanți ai
următoarelor instituții:
a) Autoritatea Națională pentru Protecția Familiei și a
Drepturilor Copilului;
b) Oficiul Român pentru Adopții;
c) Autoritatea Națională pentru Protecția Persoanelor cu
Handicap;
d) Ministerul Muncii, Familiei și Protecției Sociale;
e) Ministerul Educației, Cercetării și Inovării;
f) Avocatul Poporului;
g) Ministerul Administrației și Internelor;
h) Ministerul Sănătății;
i) Uniunea Națională a Președinților Consiliilor Județene;
j) Federația Organizațiilor Neguvernamentale pentru
Protecția Drepturilor Copilului din România;
k) Asociația Directorilor Direcțiilor de Asistență Socială și
Protecția Copilului.
(3) Lucrările Consiliului consultativ sunt conduse de
președintele Autorității.
Art. 9. — (1) Consiliul consultativ are următoarele atribuții
principale:
a) asigură cooperarea dintre instituțiile și organizațiile care îl
compun în vederea realizării Programului de guvernare în
domeniul protecției și promovării drepturilor copilului și familiei;
b) asigură monitorizarea aplicării legislației în domeniul
protecției și promovării drepturilor copilului și familiei;
c) formulează propuneri privind îmbunătățirea cadrului
normativ în domeniul protecției și promovării drepturilor copilului
și familiei;
d) formulează propuneri privind îmbunătățirea relațiilor
interinstituționale ale autorităților publice implicate în domeniul
protecției și promovării drepturilor copilului și familiei.
(2) Consiliul consultativ se întrunește trimestrial și ori de câte
ori este nevoie, la convocarea președintelui Autorității.
(3) La lucrările Consiliului consultativ pot participa, la invitația
președintelui Autorității, reprezentanți ai altor instituții decât cele
prevăzute la art. 8, reprezentanți ai societății civile, precum și
reprezentanți ai mass mediei.
(4) În realizarea atribuțiilor sale Consiliul consultativ adoptă
hotărâri cu caracter de recomandare.
CAPITOLUL III
Programe de interes național în domeniul protecției
familiei și a drepturilor copilului
Art. 10. — În înțelesul prezentei hotărâri, prin programe de
interes național se înțelege acele programe care contribuie la:
a) dezvoltarea și diversificarea sistemului de servicii și
instituții destinate protecției și promovării drepturilor copilului,
precum și pentru prevenirea separării copilului de familie;
b) dezvoltarea deprinderilor de viață independentă și
integrarea socioprofesională a tinerilor care beneficiază de o
măsură de protecție specială;
c) sprijinirea familiilor în vederea asumării responsabilităților
părintești;
d) prevenirea și combaterea violenței în familie;
e) asigurarea funcționării adecvate a sistemului prevăzut la
lit. a), în vederea îmbunătățirii indicatorilor de calitate și
performanță a respectivelor servicii și instituții.
Art. 11. — (1) Autoritatea poate finanța sau, după caz,
cofinanța următoarele tipuri de programe de interes național:
a) programele de interes național în domeniile prevăzute la
art. 10;

7

b) programe de urgență pentru depășirea unor situații de
criză, determinate fie de calamități naturale, fie de
imposibilitatea unor autorități ale administrației publice locale de
a asigura din bugetul propriu sumele necesare, în vederea
asigurării protecției și îngrijirii copiilor, sprijinirii familiilor, precum
și, după caz, pentru intervenții cu caracter umanitar;
c) orice alte programe considerate importante și oportune
pentru domeniul de activitate al Autorității.
(2) Programele de interes național prevăzute la alin. (1) lit. a)
sunt complementare acțiunilor finanțate la nivel local și pot avea
următoarele obiective generale:
a) realizarea investițiilor necesare pentru dezvoltarea,
diversificarea, restructurarea și buna funcționare a serviciilor și
instituțiilor care asigură îngrijirea, protecția și promovarea
drepturilor copilului, ale tinerilor care beneficiază de o măsură de
protecție specială, protecția familiei, precum și combaterea
violenței în familie;
b) realizarea de studii, cercetări și publicații în domeniul de
activitate al Autorității;
c) formarea inițială și continuă a personalului care își
desfășoară activitatea în cadrul serviciilor și instituțiilor ce
asigură promovarea drepturilor copilului, protecția specială a
copiilor aflați în dificultate și a celor cu handicap, a tinerilor care
beneficiază de o măsură de protecție specială, protecția
familiilor, precum și combaterea violenței în familie;
d) informarea opiniei publice despre drepturile copilului și
valorile familiei prin campanii de mediatizare;
e) promovarea valorilor familiale, a înțelegerii și întrajutorării
în familie, prevenirea și combaterea violenței în relațiile dintre
membrii acesteia;
f) sprijinirea membrilor de familie aflați în dificultate ca urmare
a actelor de violență în familie;
g) sprijinirea victimelor violenței în familie prin programe de
recuperare a sănătății și de reinserție socială;
h) asistarea agresorilor prin tratamente de dezalcoolizare,
dezintoxicare, psihologice și psihiatrice;
i) susținerea integrării socioprofesionale a tinerilor care
beneficiază de o măsură de protecție specială;
j) orice alte obiective corespunzătoare domeniului de
activitate al Autorității.
Art. 12. — (1) Programele de interes național pot fi anuale
sau, după caz, multianuale și se aprobă prin hotărâre a
Guvernului, pe baza fundamentărilor elaborate de Autoritate.
(2) În cadrul programelor de interes național multianuale pot
fi finanțate sau, după caz, cofinanțate proiecte multianuale cu
finanțare anuală, în funcție de complexitatea programelor.
Art. 13. — (1) Finanțarea sau, după caz, cofinanțarea
programelor de interes național anuale ori multianuale se
asigură din următoarele surse:
a) bugetul de stat;
b) fonduri externe rambursabile și nerambursabile;
c) donații, sponsorizări și alte surse, în condițiile legii.
(2) Sumele alocate din sursele prevăzute la alin. (1) vor fi
cuprinse în bugetul propriu al Autorității.
Art. 14. — (1) În scopul finanțării programelor de interes
național Autoritatea este autorizată să aloce fonduri din bugetul
propriu:
a) serviciilor publice specializate pentru protecția copilului;
b) organismelor private autorizate, potrivit legii.
(2) Alocarea fondurilor potrivit alin. (1) se face pe bază de
convenții încheiate cu consiliile județene și cu consiliile locale
ale sectoarelor municipiului București, respectiv cu organismele
private autorizate potrivit legii.
Art. 15. — Autoritatea elaborează metodologia de evaluare,
selecție și monitorizare a proiectelor specifice din cadrul
programelor de interes național, care va fi aprobată prin hotărâre
a Guvernului.

8

MONITORUL OFICIAL AL ROMÂNIEI, PARTEA I, Nr. 807/26.XI.2009

Art. 16. — (1) În condițiile legii, la nivelul Autorității se pot
organiza, prin ordin al ministrului muncii, familiei și protecției
sociale, unități de management de proiect, denumite în
continuare UMP, organisme fără personalitate juridică, conduse
de un director de proiect, în vederea asigurării unui cadru unitar
pentru managementul proiectelor finanțate din credite externe
rambursabile sau nerambursabile. Finanțarea cheltuielilor de
personal se face din costurile proiectului prevăzute cu această
destinație, în condițiile legii.
(2) Structura organizatorică, numărul de posturi,
regulamentul de organizare și funcționare pentru fiecare UMP și,
după caz, numărul de unități se aprobă prin ordin al ministrului
muncii, familiei și protecției sociale.
(3) Președintelui Autorității numește personalul UMP și
stabilește competentele acestuia.
(4) Personalul poate fi angajat din sursă externă pe perioadă
determinată sau poate fi transferat sau detașat în condițiile legii.
(5) Salarizarea personalului UMP se realizează potrivit
Ordonanței de urgență a Guvernului nr. 52/1999 privind
asigurarea unui cadru unitar pentru mangementul proiectelor
finanțate prin împrumuturi externe contractate sau garantate de
stat, rambursabile sau nerambursabile, inclusiv privind plata
specialiștilor români care își desfășoară activitatea în cadrul
unităților de management de proiect, aprobată prin Legea
nr. 172/2001.
CAPITOLUL IV
Finanțarea activităților de protecție a copilului,
a tinerilor care beneficiază de o măsură de protecție
specială, precum și de protecție a familiei
Art. 17. — (1) Activitatea serviciilor și instituțiilor publice care
asigură protecția specială a copilului și tânărului se finanțează
din următoarele surse:
a) venituri proprii ale consiliilor locale, consiliilor județene,
respectiv ale sectoarelor municipiului București;
b) sume alocate din bugetul Autorității, conform prevederilor
art. 10—14.
(2) Activitatea serviciilor și instituțiilor publice care asigură
prevenirea și combaterea violenței în familie se finanțează din
sursele prevăzute la alin. (1).
Art. 18. — (1) În condițiile legii Autoritatea va prelua toate
drepturile și va fi ținută de toate obligațiile Agenției Naționale
pentru Protecția Familiei, ale Centrului Pilot de Asistență și
Protecție a Victimelor Violenței în Familie, ale Centrului de
Informare și Consultanță pentru Familie, precum și ale Autorității
Naționale pentru Protecția Drepturilor Copilului, potrivit
reglementărilor legale sau contractuale.
(2) Patrimoniul Agenției Naționale pentru Protecția Familiei,
al Centrului Pilot de Asistență și Protecție a Victimelor Violenței
în Familie, al Centrului de Informare și Consultanță pentru
Familie, precum și al Autorității Naționale pentru Protecția
Drepturilor Copilului, stabilit pe baza ultimului bilanț contabil
anterior intrării în vigoare a prezentei hotărâri, se preia de către
Autoritate pe bază de protocol de predare-primire.
Art. 19. — Autoritatea asigură, în condițiile legii, continuitatea
tuturor proiectelor în derulare, inițiate de fosta Agenție Națională

pentru Protecția Familiei și de către Autoritatea Națională pentru
Protecția Drepturilor Copilului.
Art. 20. — În aplicarea prevederilor prezentei hotărâri,
Autoritatea elaborează Metodologia de control al modului în care
sunt respectate drepturile copilului, ale tinerilor care beneficiază
de o măsură de protecție specială, în care este sprijinită familia
și sunt aplicate reglementările din domeniul propriu de activitate,
care se aprobă prin ordin al președintelui Autorității.
Art. 21. — Pe data intrării în vigoare a prezentei hotărâri, în
cuprinsul actelor normative în vigoare sintagmele ăAutoritatea
Națională pentru Protecția Drepturilor Copilului” și ăAgenția
Națională pentru Protecția Familiei” se înlocuiesc cu sintagma
ăAutoritatea Națională pentru Protecția Familiei și a Drepturilor
Copilului”.
Art. 22. — (1) Personalul din cadrul Autorității Naționale
pentru Protecția Drepturilor Copilului, al Agenției Naționale
pentru Protecția Familiei, al Centrului Pilot de Asistență și
Protecție a Victimelor Violenței în Familie și al Centrului de
Informare și Consultanță pentru Familie este preluat sau, după
caz, transferat în interesul serviciului, în condițiile legii, la
Autoritate.
(2) Încadrarea personalului prevăzut la alin. (1) în numărul
de posturi aprobat potrivit legii se face în termen de 60 de zile
de la data intrării în vigoare a prezentei hotărâri, cu respectarea
prevederilor art. 6 din Legea nr. 329/2009 privind reorganizarea
unor autorități și instituții publice, raționalizarea cheltuielilor
publice, susținerea mediului de afaceri și respectarea
acordurilor-cadru cu Comisia Europeană și Fondul Monetar
Internațional.
(3) Personalul disponibilizat ca urmare a reorganizării
Autorității beneficiază de măsurile de protecție socială prevăzute
de lege.
Art. 23. — Actele normative în care sunt prevăzute organele
de specialitate ale administrației publice centrale care se
desființează sau se reorganizează potrivit prevederilor prezentei
hotărâri se modifică în mod corespunzător.
Art. 24. — Pe data intrării în vigoare a prezentei hotărâri se
abrogă:
a) Hotărârea Guvernului nr. 1.624/2003 privind organizarea
și funcționarea Agenției Naționale pentru Protecția Familiei,
publicată în Monitorul Oficial al României, Partea I, nr. 57 din
23 ianuarie 2004;
b) Hotărârea Guvernului nr. 1.432/2004 privind atribuțiile,
organizarea și funcționarea Autorității Naționale pentru Protecția
Drepturilor Copilului, publicată în Monitorul Oficial al României,
Partea I, nr. 868 din 23 septembrie 2004, cu modificările și
completările ulterioare;
c) Hotărârea Guvernului nr. 938/1998 privind înființarea
Centrului de Informare și Consultanță pentru Familie, publicată
în Monitorul Oficial al României, Partea I, nr. 509 din data de
29 decembrie 1998;
d) Hotărârea Guvernului nr. 852/1996 privind înființarea
Centrului Pilot de Asistență și Protecție a Victimelor Violenței în
Familie, cu modificările ulterioare, publicată în Monitorul Oficial
al României, Partea I, nr. 241 din 3 octombrie 1996.

PRIM-MINISTRU

EMIL BOC
Contrasemnează:
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.385.

MONITORUL OFICIAL AL ROMÂNIEI, PARTEA I, Nr. 807/26.XI.2009
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 11/2009
privind organizarea și funcționarea
Ministerului Muncii, Familiei și Protecției Sociale
În temeiul art. 108 din Constituția României, republicată, și al art. 5 alin. (1)
din Legea nr. 329/2009 privind reorganizarea unor autorități și instituții publice,
raționalizarea cheltuielilor publice, susținerea mediului de afaceri și respectarea
acordului-cadru cu Comisia Europeană și Fondul Monetar Internațional,
Guvernul României adoptă prezenta hotărâre.
Articol unic. — Hotărârea Guvernului nr. 11/2009 privind organizarea și
funcționarea Ministerului Muncii, Familiei și Protecției Sociale, publicată în
Monitorul Oficial al României, Partea I, nr. 41 din 23 ianuarie 2009, cu modificările
și completările ulterioare, se modifică după cum urmează:
1. Articolul 23 va avea următorul cuprins:
ăArt. 23. — (1) Instituțiile care funcționează în subordinea, în coordonarea
sau sub autoritatea Ministerului Muncii, Familiei și Protecției Sociale, după caz,
sunt prevăzute în anexa nr. 2.
(2) Instituțiile prevăzute în anexa nr. 2 lit. A pct. 1—5 sunt în subordinea
directă a ministrului muncii, familiei și protecției sociale.
(3) Instituțiile prevăzute în anexa nr. 2 lit. A pct. 6 sunt în subordinea
secretarului de stat coordonator al domeniului care gestionează fonduri structurale
europene.
(4) Conducătorii instituțiilor publice aflate în subordinea sau în coordonarea
Ministerului Muncii, Familiei și Protecției Sociale sunt numiți și eliberați din funcție
de către ministrul muncii, familiei și protecției sociale, cu respectarea condițiilor
legale.
(5) Atribuțiile, sarcinile și răspunderile instituțiilor care funcționează în
subordinea sau în coordonarea Ministerului Muncii, Familiei și Protecției Sociale,
prevăzute în anexa nr. 2, se stabilesc prin regulamentul de organizare și
funcționare, aprobat prin ordin al ministrului muncii, familiei și protecției sociale,
după caz, cu respectarea condițiilor legale.
(6) Repartizarea numărului maxim de posturi, structura organizatorică și
statele de funcții pentru instituțiile prevăzute în anexa nr. 2 lit. A și B se aprobă prin
ordin al ministrului muncii, familiei și protecției sociale.”
2. Anexele nr. 1, 2 și 3 se modifică și se înlocuiesc cu anexele nr. 1, 2
și 3, care fac parte integrantă din prezenta hotărâre.
PRIM-MINISTRU

EMIL BOC
Contrasemnează:
p. Ministrul muncii, familiei
și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 18 noiembrie 2009.
Nr. 1.387.

9

*) Îndeplinește funcția de șef de misiune FSE.
1) Anexa nr. 1 este reprodusă în facsimil

S T R U C T U R A O R G A N I Z AT O R I C Ă

a Ministerului Muncii, Familiei și Protecției Sociale

ANEXA Nr. 11)
(Anexa nr. 1 la Hotărârea Guvernului nr. 11/2009)

10
MONITORUL OFICIAL AL ROMÂNIEI, PARTEA I, Nr. 807/26.XI.2009

11

MONITORUL OFICIAL AL ROMÂNIEI, PARTEA I, Nr. 807/26.XI.2009

ANEXA Nr. 2
(Anexa nr. 2 la Hotărârea Guvernului nr. 11/2009

INSTITUȚIILE

care funcționează în subordinea, în coordonarea sau sub autoritatea Ministerului Muncii, Familiei și Protecției Sociale
A. În subordine:
1. Autoritatea Națională pentru Persoanele cu Handicap
(80 de posturi)
2. Autoritatea Națională pentru Protecția Drepturilor Copilului
și Familiei (82 de posturi)
3. Agenția Națională pentru Egalitatea de Șanse între Femei
și Bărbați (41 de posturi)
4. Agenția Națională pentru Prestații Sociale (1.376 de
posturi)
5. Inspecția Muncii (3.571 de posturi)
6. Organisme intermediare regionale pentru Programul
operațional sectorial pentru dezvoltarea resurselor umane
(350 de posturi):
a) Organismul intermediar regional pentru Programul
operațional sectorial pentru dezvoltarea resurselor umane —
Regiunea Nord-Est;
b) Organismul intermediar regional pentru Programul
operațional sectorial pentru dezvoltarea resurselor umane —
Regiunea Sud-Est;
c) Organismul intermediar regional pentru Programul
operațional sectorial pentru dezvoltarea resurselor umane —
Regiunea Sud-Muntenia;
d) Organismul intermediar regional pentru Programul
operațional sectorial pentru dezvoltarea resurselor umane —
Regiunea Sud-Vest Oltenia;

e) Organismul intermediar regional pentru Programul
operațional sectorial pentru dezvoltarea resurselor umane —
Regiunea Vest;
f) Organismul intermediar regional pentru Programul
operațional sectorial pentru dezvoltarea resurselor umane —
Regiunea Nord-Vest;
g) Organismul intermediar regional pentru Programul
operațional sectorial pentru dezvoltarea resurselor umane —
Regiunea Centru;
h) Organismul intermediar regional pentru Programul
operațional sectorial pentru dezvoltarea resurselor umane —
Regiunea București-Ilfov.
B. În coordonare:
1. Institutul Național de Cercetare Științifică în Domeniul
Muncii și Protecției Sociale — I.N.C.S.M.P.S. București
2. Institutul Național de Cercetare-Dezvoltare pentru
Protecția Muncii — I.N.C.D.P.M. ăAlexandru Darabont” —
București
3. Revista ăObiectiv”
C. Sub autoritate:
1. Casa Națională de Pensii și Alte Drepturi de Asigurări
Sociale
2. Agenția Națională pentru Ocuparea Forței de Muncă
ANEXA Nr. 3
(Anexa nr. 3 la Hotărârea Guvernului nr. 11/2009)

PA R C U L N O R M AT

de mijloace de transport și consumul lunar de carburanți pentru Ministerul Muncii, Familiei și Protecției Sociale
și instituțiile din subordine
Nr.
crt.

Denumirea instituției

Tipul mijlocului de transport

Parcul normat

Consumul lunar
de carburanți
— litri lună/mijloc
de transport —

1.

Administrația centrală a
Ministerului Muncii, Familiei
și Protecției Sociale

autoturism

— cabinet ministru — 1
— cabinet secretar de stat — 4
— cabinet secretar general — 1
— parc comun — 5*

400
300
300
300

2.

Organismele intermediare
regionale pentru Programul
operațional sectorial ăDezvoltarea
resurselor umane”

autoturism

— câte două pentru fiecare
organism

250

3.

Agenția Națională pentru Prestații
Sociale

autoturism

— aparat central — 4
— agenții teritoriale de prestații
sociale — 86 (câte două pentru
fiecare agenție județeană și
4 pentru cea a municipiului
București)

300

250

4.

Agenția Națională pentru
Egalitatea de Șanse între Femei
și Bărbați

autoturism

2

300

5.

Revista ăObiectiv”

— autofurgonetă
— autoturism
— autovehicul pentru transport
de marfă și persoane

1
1
1

350
300
350

*) Dintre care două autoturisme achiziționate din fonduri comunitare de preaderare destinate activităților specifice Autorității de management pentru
Programul operațional sectorial ăDezvoltarea resurselor umane”.

12

MONITORUL OFICIAL AL ROMÂNIEI, PARTEA I, Nr. 807/26.XI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI LOCUINȚEI

MINISTERUL FINANȚELOR PUBLICE

Nr. 833 din 8 octombrie 2009

Nr. 3.159 din 12 noiembrie 2009

ORDIN
privind aprobarea categoriilor de cheltuieli eligibile pentru axele prioritare
ăDezvoltare economică și socială” și ăProtecția mediului și pregătirea pentru situații de urgență”
din cadrul Programului IPA de cooperare transfrontalieră România—Serbia
În conformitate cu prevederile:
— Regulamentului (CE) nr. 1.085/2006 al Consiliului din 17 iulie 2006 de instituire a unui instrument de asistență pentru
preaderare (IPA);
— Regulamentului (CE) nr. 718/2007 al Comisiei din 12 iunie 2007 de punere în aplicare a Regulamentului Consiliului (CE)
nr. 1.085/2006 al Consiliului de instituire a unui instrument de asistență pentru preaderare (IPA);
— Regulamentului (CE, Euratom) nr. 1.605/2002 al Consiliului din 25 iunie 2002 privind regulamentul financiar aplicabil
bugetului general al Comunității Europene, cu modificările și completările ulterioare;
— Hotărârii Guvernului nr. 28/2008 privind aprobarea conținutului-cadru al documentației tehnico-economice aferente
investițiilor publice, precum și a structurii și metodologiei de elaborare a devizului general pentru obiective de investiții și lucrări de
intervenții,
în temeiul art. 12 alin. (5) din Hotărârea Guvernului nr. 33/2009 privind organizarea și funcționarea Ministerului Dezvoltării
Regionale și Locuinței, cu modificările ulterioare, și al art. 10 alin. (4) din Hotărârea Guvernului nr. 34/2009 privind organizarea și
funcționarea Ministerului Finanțelor Publice, cu modificările și completările ulterioare,
ministrul dezvoltării regionale și locuinței și ministrul finanțelor publice emit următorul ordin:
Art. 1. — În cadrul proiectelor finanțate prin axele prioritare
ăDezvoltare economică și socială” și ăProtecția mediului și
pregătirea pentru situații de urgență” din cadrul Programului IPA
de cooperare transfrontalieră România—Serbia, sunt
considerate eligibile categoriile de cheltuieli care îndeplinesc,
cumulativ, următoarele condiții:
a) respectă reglementările prevăzute în legislația națională
și comunitară în vigoare;
b) nu sunt finanțate integral sau parțial prin alte instrumente
financiare naționale, europene sau internaționale;
c) sunt însoțite de documente justificative, în conformitate cu
prevederile legislației naționale, pe baza cărora cheltuielile să
fie înregistrate în contabilitatea beneficiarului, certificate și
identificate;
d) sunt necesare implementării proiectelor și sunt în
conformitate cu prevederile contractului de finanțare încheiat
între Autoritatea de management și partenerul lider de proiect,
pentru aprobarea operațiunii, cu respectarea prevederilor
Regulamentului (CE) nr. 1.085/2006 al Consiliului din 17 iulie
2006 de instituire a unui instrument de asistență pentru
preaderare (IPA) și ale Regulamentului (CE) nr. 718/2007 al
Comisiei din 12 iunie 2007 de punere în aplicare a
Regulamentului Consiliului (CE) nr. 1.085/2006 al Consiliului de
instituire a unui instrument de asistență pentru preaderare (IPA);
e) sunt efectiv plătite de către beneficiar.
Art. 2. — (1) Cheltuielile prevăzute la art. 1 sunt considerate
eligibile dacă îndeplinesc cumulativ următoarele condiții:
a) sunt efectuate de la data aprobării oficiale a Programului
IPA de cooperare transfrontalieră România—Serbia de către
Comisia Europeană;
b) sunt efectuate de la data intrării în vigoare a Contractului
de finanțare semnat între partenerul lider de proiect și
Autoritatea de management;

(2) Prin excepție de la prevederile alin. (1), următoarele
categorii de cheltuieli, ce constituie cheltuieli pentru pregătirea
proiectelor, efectuate de beneficiar sunt considerate eligibile de
la data de 1 ianuarie 2007:
a) cheltuieli pentru elaborarea studiului de fezabilitate,
prefezabilitate;
b) cheltuieli pentru elaborarea studiilor de teren;
c) cheltuieli pentru expertiza tehnică și, după caz, audit
energetic;
d) cheltuieli cu consultanța pentru elaborarea proiectului —
maximum 1% din totalul cheltuielilor eligibile și nu mai mult de
10.000 euro;
e) cheltuieli pentru asistența privind derularea procedurilor
de achiziții publice;
f) cheltuieli pentru traducerea documentelor;
g) cheltuieli pentru documentația de avizare a lucrărilor de
intervenții;
h) cheltuieli pentru elaborarea proiectului tehnic;
i) cheltuieli pentru achiziția de terenuri — maximum 10% din
valoarea totală a cheltuielilor eligibile ale operațiunii respective;
j) cheltuieli pentru avize, acorduri, autorizații;
k) cheltuieli cu taxe și comisioane bancare de tipul celor
prevăzute la art. 16 alin. (1) — maximum 5% din totalul
cheltuielilor eligibile;
l) cheltuieli pentru organizarea de întâlniri între partenerii
proiectului — cheltuieli cu deplasarea și cheltuieli pentru
organizarea evenimentului, inclusiv cheltuieli pentru cafea, apă,
sucuri și tratații în valoare de maximum 2% din valoarea
cumulată a cheltuielilor cu pregătirea proiectului.
(3) Cheltuielile menționate la alin. (2) lit. l) sunt eligibile cu
respectarea prevederilor legislației naționale în vigoare și a
următoarelor condiții:
a) transport — cel mai scăzut preț, pe baza analizei a
3 oferte;

MONITORUL OFICIAL AL ROMÂNIEI, PARTEA I, Nr. 807/26.XI.2009
b) cazare — în limitele plafoanelor permise de legislația
națională pentru organismele publice;
c) traducere simultană în timpul întrunirilor;
d) diurne — plafoanele permise de legislația națională
aplicabilă.
(4) Procedurile de achiziție derulate pentru efectuarea
cheltuielilor menționate la alin. (2) se derulează în conformitate
cu prevederile procedurii specifice de achiziții publice utilizate
în relația cu statele nemembre ale Uniunii Europene.
(5) Cheltuielile pentru pregătirea proiectelor sunt eligibile
dacă au fost efectuate cu maximum 2 ani înaintea termenuluilimită de depunere a cererii de finanțare și dacă valoarea
cumulată nu depășește 10% din valoarea totală eligibilă a
proiectului.
(6) Contribuția beneficiarului la realizarea operațiunii trebuie
să fie sub formă financiară.
(7) Cheltuielile pentru pregătirea proiectului prevăzute la
art. 2 alin. (2) pot fi declarate de către un beneficiar numai în
prima cerere de rambursare a cheltuielilor.
Art. 3. — (1) Sunt eligibile cheltuielile pentru amenajarea
terenului și cheltuielile cu amenajarea terenului pentru protecția
mediului, necesare pentru obiectivul de investiție.
(2) Pentru amenajarea terenului sunt considerate eligibile
cheltuielile efectuate la începutul lucrărilor, care au ca scop
pregătirea amplasamentului pentru derularea proiectului și care
constau în cheltuieli pentru dezasamblări, evacuări materiale
rezultate, devieri ale rețelelor de utilități din amplasament,
drenaje, epuismente — exclusiv cele aferente realizării lucrărilor
pentru investiția de bază, devieri de cursuri de apă.
(3) În cazul amenajărilor pentru protecția mediului sunt
considerate eligibile cheltuielile efectuate pentru lucrări și acțiuni
de protecție a mediului, inclusiv pentru refacerea cadrului natural
după terminarea lucrărilor.
Art. 4. — Sunt eligibile cheltuielile pentru asigurarea utilităților
necesare obiectivului de investiție, respectiv pentru: alimentare
cu apă, canalizare, drumuri de acces, care se execută pe
amplasamentul delimitat din punct de vedere juridic ca
aparținând obiectivului de investiție, precum și cheltuielile
aferente racordării la rețelele de utilități.
Art. 5. — Sunt eligibile cheltuielile pentru organizarea de
șantier în scopul realizării obiectivului de investiție, necesare
contractantului în vederea creării condițiilor de desfășurare a
activității de construcții-montaj.
Art. 6. — (1) Sunt eligibile cheltuielile privind proiectarea și
asistența tehnică pentru implementarea proiectelor, cuprinzând
cheltuielile pentru studii de teren, obținerea de avize, acorduri și
autorizații, proiectare și inginerie, organizarea procedurilor de
achiziție, consultanță și asistență tehnică, altele decât cele
prevăzute la art. 2.
(2) Pentru studii de teren, cheltuielile eligibile cuprind
cheltuielile pentru studii geotehnice, geologice, hidrologice,
hidrogeotehnice, fotogrammetrice, topografice și de stabilitate
ale terenului pe care se amplasează obiectivul de investiție.
(3) Pentru obținere de avize, acorduri, autorizații, cheltuielile
eligibile cuprind cheltuielile pentru:
a) obținerea/prelungirea valabilității certificatului de urbanism;
b) obținerea/prelungirea valabilității autorizației de
construire/desființare;
c) obținerea avizelor și acordurilor pentru racorduri și
branșamente la rețele publice de apă, canalizare, gaze,
termoficare, energie electrică, telefonie etc.;
d) obținerea certificatului de nomenclatură stradală și adresă;
e) întocmirea documentației, obținerea numărului cadastral
provizoriu și înregistrarea terenului în cartea funciară;
f) obținerea acordului de mediu;
g) obținerea avizului P.S.I.;
h) alte avize, acorduri și autorizații.

13

(4) Pentru proiectare și inginerie cheltuielile eligibile cuprind
cheltuielile pentru:
a) elaborarea tuturor fazelor de proiectare — studiu de
prefezabilitate, studiu de fezabilitate, proiect tehnic și detalii de
execuție, pentru verificarea tehnică a proiectării și pentru
elaborarea certificatului de performanță energetică a clădirii,
precum și pentru elaborarea documentațiilor necesare obținerii
acordurilor, avizelor și autorizațiilor aferente obiectivului de
investiție — documentații ce stau la baza emiterii avizelor și
acordurilor impuse prin certificatul de urbanism, documentații
urbanistice, studii de impact, studii/expertize de amplasament,
studii de trafic;
b) lucrările de intervenții la construcții existente sau pentru
continuarea lucrărilor la obiective începute și neterminate,
incluzând cheltuielile efectuate pentru expertizarea tehnică, cu
condiția ca aceste clădiri să facă parte integrantă și inseparabilă
din rezultatul operațiunii;
c) lucrările de creștere a performanței energetice a clădirilor
ca urmare a modernizărilor/reabilitărilor, incluzând cheltuielile
pentru efectuarea auditului energetic.
(5) Pentru organizarea procedurilor de achiziție cheltuielile
eligibile cuprind cheltuielile aferente asistenței/consultanței
juridice, în scopul elaborării documentației de atribuire și/sau
aplicării procedurii de atribuire a contractelor de achiziție publică,
publicarea anunțurilor de intenție, de participare și de atribuire a
contractelor, corespondență prin poștă, fax, în legătură cu
procedurile de achiziție publică.
(6) Pentru consultanță cheltuielile eligibile cuprind cheltuielile
efectuate, după caz, pentru:
a) servicii de consultanță la elaborarea studiilor de piață, de
evaluare etc.;
b) servicii de consultanță în domeniul managementului
execuției investiției sau administrarea contractului de execuție.
(7) Pentru asistență tehnică cheltuielile eligibile cuprind
cheltuielile efectuate, după caz, pentru:
a) asistență tehnică din partea proiectantului pe perioada de
execuție a lucrărilor, în cazul în care aceasta nu intră în tarifarea
proiectului;
b) plata diriginților de șantier, desemnați de autoritatea
contractantă, autorizați conform prevederilor legale pentru
verificarea execuției lucrărilor de construcții și instalații, în limita
de maximum 10% din valoarea contractului de lucrări.
(8) Cheltuielile prevăzute la alin. (5), (6) și (7) sunt eligibile în
cuantum de maximum 5% din valoarea totală eligibilă a
proiectului.
Art. 7. — (1) Pentru investiția de bază necesară obiectivului
de investiție sunt considerate eligibile cheltuielile efectuate
pentru construcții și instalații, cheltuielile pentru montajul
utilajelor tehnologice, cheltuielile pentru utilaje, echipamente și
funcționale tehnologice cu montaj, cheltuielile pentru
achiziționarea utilajelor care nu necesită montaj și a
echipamentelor de transport tehnologic, cheltuieli pentru dotări
și cheltuieli pentru active necorporale.
(2) Cheltuielile se desfășoară pe obiecte de construcție, iar
delimitarea obiectelor se face de către proiectant; cheltuielile
aferente fiecărui obiect de construcție sunt estimate prin devizul
pe obiect.
(3) Cheltuielile eligibile efectuate pentru construcții și instalații
cuprind cheltuielile aferente execuției, reabilitării, extinderii și
modernizării obiectelor cuprinse în obiectivul de investiție: clădiri
și anexe aferente, construcții speciale, instalații aferente
construcțiilor, precum instalații electrice, sanitare, instalații
interioare de alimentare cu gaze naturale, instalații de încălzire,
ventilare, climatizare, P.S.I., telecomunicații, crearea,
modernizarea facilităților de acces pentru persoane cu
dizabilități, rețele de comunicații electronice și alte tipuri de
instalații impuse de destinația obiectivului investiției.

14

MONITORUL OFICIAL AL ROMÂNIEI, PARTEA I, Nr. 807/26.XI.2009

(4) Cheltuielile eligibile pentru montajul utilajelor tehnologice
cuprind cheltuielile aferente montajului utilajelor tehnologice și al
utilajelor incluse în instalațiile funcționale, inclusiv rețelele
aferente necesare funcționării acestora.
(5) Cheltuielile pentru utilaje, echipamente tehnologice și
funcționale cu montaj cuprind cheltuielile pentru achiziționarea
utilajelor și echipamentelor tehnologice, precum și a celor
incluse în instalațiile funcționale.
(6) Cheltuielile pentru dotări cuprind cheltuielile pentru
procurarea de bunuri care, conform legii, intră în categoria
mijloacelor fixe sau a obiectelor de inventar, precum: mobilier,
echipamente IT, dotări P.S.I., dotări privind protecția muncii.
(7) Cheltuielile pentru active necorporale cuprind cheltuielile
cu achiziționarea drepturilor referitoare la brevete, licențe,
know-how sau cunoștințe tehnice nebrevetate.
Art. 8. — (1) Sunt eligibile cheltuielile cu achiziția/închirierea
de echipamente, altele decât cele prevăzute la art. 7, în scopul
realizării activităților de bază ale proiectului și justificate prin
prisma obiectivelor proiectului.
(2) Toate echipamentele trebuie să îndeplinească condițiile
cerute prin proiect și trebuie să respecte principiul eficienței
economice, energetice și al impactului negativ redus asupra
mediul înconjurător.
Art. 9. — (1) Sunt eligibile cheltuielile specifice, altele decât
cele prevăzute la art. 2—8, efectuate în scopul realizării
activităților de bază ale proiectului pentru:
a) sprijinirea infrastructurii economice și sociale, regionale și
locale;
b) dezvoltarea turismului, inclusiv întărirea identității
regionale a regiunii de graniță ca atracție turistică;
c) promovarea dezvoltării IMM-urilor;
d) acordarea de sprijin pentru creșterea nivelului de inovare,
cercetare și dezvoltare în regiunea de graniță;
e) îmbunătățirea sistemelor și abordărilor referitoare la
provocările, protecția și managementul mediului în context
transfrontalier;
f) dezvoltarea și implementarea unor strategii eficiente pentru
managementul deșeurilor și al apelor uzate;
g) dezvoltarea unor abordări și sisteme eficiente pentru
pregătirea pentru situații de urgență.
(2) Cheltuielile eligibile prevăzute la alin. (1) lit. a) cuprind:
a) cheltuieli pentru elaborarea de studii, strategii, planuri
comune privind sprijinirea infrastructurii economice și sociale,
regionale și locale;
b) cheltuieli pentru organizarea de sesiuni de pregătire
profesională, schimburi de experiență, seminarii, ateliere de
lucru, târguri și expoziții, crearea de rețele de comunicare,
realizarea de campanii de conștientizare în domeniul dezvoltării
economice și sociale.
(3) Cheltuielile eligibile prevăzute la alin. (1) lit. b) cuprind:
a) cheltuieli pentru elaborarea de studii, proiecte-pilot,
strategii, planuri comune privind sprijinirea dezvoltării turismului,
inclusiv întărirea identității regionale;
b) cheltuieli pentru organizarea de sesiuni de pregătire
profesională, schimburi de experiență, seminarii, ateliere de
lucru, târguri și expoziții, crearea de rețele de comunicare,
realizarea de campanii de conștientizare în domeniul dezvoltării
turismului, inclusiv întărirea identității regionale;
c) cheltuieli pentru realizarea de produse și servicii de turism
transfrontaliere și materiale de marketing în domeniul dezvoltării
turismului, inclusiv întărirea identității regionale.
(4) Cheltuielile eligibile prevăzute la alin. (1) lit. c) cuprind:
a) cheltuieli pentru elaborarea de studii și strategii privind
dezvoltarea mediului de afaceri;
b) cheltuieli pentru organizarea de sesiuni de pregătire
profesională, crearea de rețele de comunicare, târguri și

expoziții și realizarea de campanii de conștientizare în domeniul
dezvoltării mediului de afaceri și cercetare, dezvoltare și inovare;
c) cheltuieli privind crearea și facilitarea accesului
întreprinzătorilor la informații, baze de date și infrastructura
mediului de afaceri;
d) cheltuieli pentru amenajări și dotări de spații aferente
centrelor de informare și promovare, târgurilor și expozițiilor.
(5) Cheltuielile eligibile prevăzute la alin. (1) lit. d) cuprind:
a) cheltuieli pentru organizarea de sesiuni de pregătire
profesională, crearea de rețele de comunicare și realizarea de
campanii de conștientizare în domeniul agriculturii;
b) cheltuieli pentru realizarea unor studii și strategii privind
dezvoltarea agriculturii și a mediului de afaceri;
c) cheltuieli pentru promovarea mediului de afaceri, precum
și a activităților de cercetare, dezvoltare și inovare;
d) cheltuieli pentru realizarea unor activități de marketing
specifice și promovare prin intermediul internetului și alte
mijloace electronice;
e) cheltuieli pentru achiziționarea și crearea de baze de date.
(6) Cheltuielile eligibile prevăzute la alin. (1) lit. e) cuprind:
a) cheltuieli pentru realizarea unor studii, colectare de date și
creare baze de date, strategii și planuri comune de acțiune
pentru protecția și managementul mediului;
b) cheltuieli pentru organizarea de sesiuni de pregătire
profesională, schimburi de experiență, seminarii, ateliere de
lucru, târguri și expoziții, crearea de rețele de comunicare,
realizarea de campanii de conștientizare în domeniul protecției
mediului;
c) cheltuieli pentru dezvoltarea unor sisteme de management
în domeniul situațiilor de urgență;
d) cheltuieli pentru lucrări în scopul îmbunătățirii controlului
asupra inundațiilor prin terasamente și pentru protejarea
malurilor apelor curgătoare împotriva eroziunii, reabilitarea ariilor
poluate, construcția de noi facilități în vederea reducerii poluării,
refacerii/renovării celor existente;
e) cheltuieli pentru restaurarea habitatelor și crearea
coridoarelor ecologice transfrontaliere.
(7) Cheltuielile eligibile prevăzute la alin. (1) lit. f) cuprind:
a) cheltuieli pentru realizarea unor studii, strategii și planuri
comune de acțiune pentru managementul deșeurilor și cel al
apelor reziduale;
b) cheltuieli pentru achiziționarea de servicii de utilitate
publică pentru gestionarea deșeurilor;
c) cheltuieli pentru amenajări în scopul protecției mediului.
(8) Cheltuielile eligibile prevăzute la alin. (1) lit. g) cuprind:
a) cheltuieli pentru realizarea unor studii, colectare și baze de
date, strategii și planuri comune de acțiune în domeniul pregătirii
pentru situații de urgență;
b) cheltuieli pentru organizarea de sesiuni de pregătire
profesională, schimburi de experiență, seminarii, ateliere de
lucru, târguri și expoziții, crearea de rețele de comunicare,
realizarea de campanii de conștientizare în domeniul pregătirii
pentru situații de urgență;
c) cheltuieli pentru dezvoltarea unor sisteme de management
în domeniul pregătirii pentru situații de urgență.
Art. 10. — Sunt eligibile următoarele cheltuieli cu servicii,
dacă sunt altele decât cele finanțate în baza prevederilor
art. 2 și 9:
a) servicii IT & C, actualizare și dezvoltare a aplicațiilor IT,
inclusiv soluții de securitate a acestora;
b) servicii de traducere și interpretariat, inclusiv traducerea
documentelor elaborate, în concordanță cu obiectivele
proiectului supus finanțării;
c) instruirea specializată a personalului operativ pentru
utilizarea echipamentelor tehnologice, dacă nu este inclusă în
prețul de achiziție al echipamentelor;

MONITORUL OFICIAL AL ROMÂNIEI, PARTEA I, Nr. 807/26.XI.2009

15

d) transportul de materiale, mobilier și echipamente, dacă nu
este inclus în prețul achiziției.
Art. 11. — Sunt eligibile cheltuielile privind informarea și
publicitatea pentru proiect, în care se includ: cele pentru panouri
publicitare, afișe, broșuri, pliante, reclame media, alte materiale
promoționale, campanii media, evenimente de informare,
conferințe de presă, conform Manualului de identitate vizuală a
Programului și prevederilor acordului încheiat între parteneri și
partenerul lider de proiect, respectiv ale contractului încheiat
între partenerul lider de proiect și Autoritatea de management.
Art. 12. — (1) Sunt considerate eligibile cheltuielile de
personal, inclusiv contribuțiile salariale suportate de către
angajat și angajator aferente persoanelor angajate pentru
implementarea proiectului, cu contract individual de muncă,
contract individual de muncă cu timp parțial sau act administrativ
de numire în funcția publică, pe durată nedeterminată sau
determinată, cu fracțiune de normă sau cu normă întreagă de
lucru.
(2) Cheltuielile cu salariile funcționarilor publici prevăzute la
alin. (1) sunt eligibile cu respectarea prevederilor legale în
vigoare privind incompatibilitatea și la nivelul stabilit de
prevederile legale în vigoare aplicabile.
(3) În cazul cheltuielilor pentru personalul contractual
prevăzute la alin. (1), nivelul salariului nu poate fi mai mare
decât nivelul salarial practicat în mod obișnuit, înainte de
implementarea proiectului, de beneficiarul în cadrul căruia este
încadrat.
(4) Cheltuielile prevăzute la alin. (1) sunt considerate eligibile
doar dacă personalul este direct angajat de către organizațiile
partenere prevăzute în lista oficială din cererea de finanțare și
are atribuții în procesul de gestionare a proiectului, conform
fișelor de post.
(5) Cheltuielile de personal prevăzute la alin. (1) se
decontează conform contractului de muncă/actului administrativ
de numire sau proporțional cu procentul prevăzut în fișa
postului/foaie de prezență aferent atribuțiilor specifice gestionării
proiectului.
(6) Timpul de muncă alocat proiectului nu poate depăși
durata normală de lucru, conform prevederilor legislației
naționale în vigoare.
(7) Cheltuielile aferente orelor suplimentare sunt eligibile
dacă sunt efectuate în scopul implementării proiectului, conform
fișei de pontaj, în conformitate cu prevederile legislației naționale
în vigoare.
Art. 13. — Sunt considerate eligibile cheltuielile efectuate
pentru organizarea de întâlniri între partenerii proiectului în
scopul implementării operațiunii — cheltuieli cu deplasarea și
cheltuieli cu organizarea evenimentului, inclusiv cheltuieli pentru
cafea, apă, sucuri și tratații, în valoare de maximum 2% din
valoarea cumulată a cheltuielilor cu pregătirea proiectului, cu
respectarea prevederilor legislației naționale în vigoare și a
următoarelor condiții:
a) transport — cel mai scăzut preț, pe baza analizei a
3 oferte;
b) cazare — în limitele plafoanelor permise de legislația
națională pentru organismele publice;
c) traducere simultană în timpul întrunirilor;
d) diurne — plafoanele permise de legislația națională
aplicabilă.

Art. 14. — (1) În categoria cheltuielilor generale de
administrație se includ cheltuielile efectuate pentru închirierea
sediului, plata utilităților: energie termică, energie electrică, apă,
canalizare, salubritate, gaze naturale; telefon, fax, servicii
poștale, curierat rapid și internet, cheltuielile efectuate pentru
achiziționarea materialelor și serviciilor de întreținere a sediului,
cheltuielile pentru serviciile de întreținere și reparații
echipamente și autoturisme, cheltuielile de arhivare, birotică și
papetărie. Acestea sunt eligibile dacă se poate demonstra că
sunt bazate pe costuri reale.
(2) Cheltuielile generale de administrație sunt eligibile dacă
îndeplinesc următoarele condiții:
a) sunt alocate proporțional proiectului, în conformitate cu
metoda de calcul a pro-ratei pentru decontarea cheltuielilor de
administrație elaborată de către Autoritatea de management și
atașată ca anexă la contractul de finanțare;
b) valoarea totală a acestor cheltuieli nu poate depăși 5% din
valoarea totală eligibilă a proiectului;
c) sunt bazate pe costuri reale care se reflectă în
contabilitate.
Art. 15. — (1) Cheltuielile diverse și neprevăzute sunt eligibile
pentru lucrările efectuate în scopul implementării proiectului,
dacă sunt detaliate în documentele justificative, corespunzător
alin. (2) și doar în limita a 5% din valoarea cheltuielilor eligibile
prevăzute la art. 7, în funcție de natura și complexitatea
lucrărilor.
(2) Din procentul stabilit la alin. (1) se acoperă, după caz,
cheltuielile rezultate în urma modificărilor de soluții tehnice,
cantități suplimentare de lucrări, utilaje sau dotări ce se impun
pe parcursul derulării investiției, precum și cheltuielile de
conservare pe parcursul întreruperii execuției din cauze
independente de autoritatea contractantă.
Art. 16. — (1) Sunt considerate eligibile următoarele categorii
de cheltuieli, altele decât cele prevăzute la art. 2 alin (2):
a) comisioane pentru tranzacțiile financiare transnaționale;
b) comisioane bancare pentru deschiderea și administrarea
conturilor separate necesare pe durata implementării proiectului;
c) taxe notariale, costurile pentru consultanță juridică, costul
expertizei tehnice și financiare, precum și costurile de audit sau
de contabilitate, în cazul în care acestea sunt direct legate de
operațiunea cofinanțată și sunt necesare pentru pregătirea sau
punerea în aplicare a acesteia.
(2) TVA aferentă cheltuielilor eligibile este eligibilă dacă
îndeplinește cumulativ următoarele condiții:
a) nu este recuperabilă prin orice alte mijloace;
b) este stabilit faptul că este suportată de beneficiarul final;
c) este identificată clar în propunerea de proiect.
(3) Totalul cheltuielilor prevăzute la alin. (1), cumulat cu
totalul cheltuielilor de la art. 2 alin. (2) lit. k), nu poate depăși 5%
din valoarea totală eligibilă a proiectului.
(4) Prin excepție de la prevederile art. 16 alin. (2) nu este
eligibilă TVA aferentă cheltuielilor generale de administrație,
calculate pe bază de pro-rată, pentru acei beneficiari care
desfășoară atât operațiuni cu drept de deducere, cât și
operațiuni fără drept de deducere.
Art. 17. — Prezentul ordin se publică în Monitorul Oficial al
României, Partea I.

Ministrul dezvoltării regionale și locuinței,
Vasile Blaga

Ministrul finanțelor publice,
Gheorghe Pogea

16

MONITORUL OFICIAL AL ROMÂNIEI, PARTEA I, Nr. 807/26.XI.2009

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru completarea Ordinului președintelui Agenției Naționale de Administrare Fiscală
nr. 2.311/2007 privind condițiile de delegare a competenței de efectuare a inspecției fiscale
altui organ de inspecție fiscală
În temeiul art. 12 alin. (3) din Hotărârea Guvernului nr. 109/2009 privind organizarea și funcționarea Agenției Naționale de
Administrare Fiscală, cu modificările și completările ulterioare,
având în vedere prevederile art. 99 alin. (3) din Ordonanța Guvernului nr. 92/2003 privind Codul de procedură fiscală,
republicată, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Ordinul președintelui Agenției Naționale de
Administrare Fiscală nr. 2.311/2007 privind condițiile de delegare
a competenței de efectuare a inspecției fiscale altui organ de
inspecție fiscală, publicat în Monitorul Oficial al României,
Partea I, nr. 842 din 8 decembrie 2007, se completează după
cum urmează:
— La articolul 2, după alineatul (1) se introduce un nou
alineat, alineatul (11), cu următorul cuprins:
ă(11) Prin excepție de la prevederile alin. (1), pentru
contribuabilii aflați în competența de administrare a organelor
fiscale din municipiul București, delegarea de competență se
acordă de către directorul coordonator al Direcției Generale a
Finanțelor Publice a Municipiului București, fără avizul direcției
care coordonează metodologic activitatea de inspecție fiscală
din cadrul Agenției Naționale de Administrare Fiscală, în
următoarele situații:

a) când delegarea de competență se solicită de către
administrațiile finanțelor publice ale sectoarelor municipiului
București, pentru acțiunile de inspecție fiscală efectuate la
persoane fizice;
b) în cazul inspecțiilor fiscale anticipate pentru soluționarea
deconturilor cu sumă negativă de taxă pe valoarea adăugată cu
opțiune de rambursare sau pentru controalele încrucișate
solicitate reciproc de administrațiile finanțelor publice ale
sectoarelor municipiului București și/sau activitatea de inspecție
fiscală din cadrul Direcției Generale a Finanțelor Publice a
Municipiului București.”
Art. II. — Direcția generală coordonare inspecție fiscală și
Direcția Generală a Finanțelor Publice a Municipiului București
vor duce la îndeplinire prevederile prezentului ordin.
Art. III. —Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar
București, 17 noiembrie 2009.
Nr. 1.665.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 807/26.XI.2009 conține 16 pagini.

Prețul: 3,20 lei

&JUYDGY|435292]
ISSN 1453—4495

