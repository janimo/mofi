Anul 177 (XXI) — Nr. 664

PARTEA I

LEGI, DECRETE, HOTĂRÂRI ȘI ALTE ACTE

Marți, 6 octombrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.044 din 14 iulie 2009 referitoare la excepția de
neconstituționalitate a dispozițiilor art. 52 alin. 2 și 5
din Codul de procedură penală ..................................
Decizia nr. 1.112 din 8 septembrie 2009 cu privire la excepția
de neconstituționalitate a dispozițiilor art. 27 alin. (2)
din Ordonanța Guvernului nr. 92/2003 privind Codul
de procedură fiscală ..................................................

1–2

3–4

Pagina
Decizia nr. 1.118 din 10 septembrie 2009 referitoare la
excepția de neconstituționalitate a dispozițiilor art. 16
alin. (1) și (7), art. 17, art. 18, art. 19 alin. (1), art. 25
alin. (1) și (3), art. 26 alin. (3), art. 27, art. 28, art. 33
alin. (1) și art. 34 alin. (1) din Ordonanța Guvernului
nr. 2/2001 privind regimul juridic al contravențiilor,
precum și a ordonanței în ansamblul său ..................
Decizia nr. 1.126 din 10 septembrie 2009 referitoare la
excepția de neconstituționalitate a dispozițiilor art. 378
alin. 11 din Codul de procedură penală ......................

4–7

7–8

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.044
din 14 iulie 2009

referitoare la excepția de neconstituționalitate a dispozițiilor art. 52 alin. 2 și 5
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 52 alin. 2 și 5 din Codul de procedură penală,

excepție ridicată de Emil Balaure în Dosarul nr. 10.655/245/2008
al Judecătoriei Iași — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că partea Aneta Mihai a
transmis note scrise prin care solicită respingerea excepției de
neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât autorul excepției solicită, în realitate,
completarea dispozițiilor de lege criticate.

2

MONITORUL OFICIAL AL ROMÂNIEI, PARTEA I, Nr. 664/6.X.2009
C U R T E A,

având în vedere actele și lucrările dosarului, reține următoarele:
Prin Încheierea din 7 octombrie 2008 (având dispozitivul
precizat prin Încheierea din 28 ianuarie 2009 de îndreptare a
erorii materiale), pronunțată în Dosarul nr. 10.655/245/2008,
Judecătoria Iași — Secția penală a sesizat Curtea
Constituțională cu excepția de neconstituționalitate a dispozițiilor
art. 52 alin. 2 și 5 din Codul de procedură penală. Excepția a
fost ridicată de Emil Balaure în dosarul mai sus menționat.
În motivarea excepției de neconstituționalitate, autorul
acesteia susține, în esență, că prevederile de lege criticate
încalcă dreptul la un proces echitabil, întrucât împiedică părțile
să recuze toți judecătorii unei instanțe.
Judecătoria Iași — Secția penală apreciază că excepția de
neconstituționalitate este neîntemeiată, întrucât dispozițiile de
lege privitoare la procedura de soluționare a cererii de recuzare
nu aduc atingere dreptului la un proces echitabil, ci, dimpotrivă,
dau expresie preocupării legiuitorului de a asigura soluționarea
cauzelor într-un termen rezonabil, prin împiedicarea tergiversării
acestora.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 52 alin. 2
și 5 din Codul de procedură penală sunt constituționale,
invocând în acest sens deciziile nr. 565/2006 și nr. 1.211/2007
ale Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 52
alin. 2 și 5 din Codul de procedură penală, dispozițiile alin. 5 fiind
modificate de Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006. Prevederile de lege criticate
au următorul cuprins: ăExaminarea declarației de abținere sau a
cererii de recuzare se face de îndată, ascultându-se procurorul
când este prezent în instanță, iar dacă se găsește necesar, și
părțile, precum și persoana care se abține sau a cărei recuzare
se cere.[...]
Când pentru soluționarea abținerii sau a recuzării nu se
poate alcătui completul potrivit alin. 1, abținerea sau recuzarea
se soluționează de instanța ierarhic superioară. În cazul în care
găsește întemeiată abținerea sau recuzarea și, din cauza
abținerii sau recuzării, nu se poate alcătui completul de judecată
la instanța competentă să soluționeze cauza, instanța ierarhic
superioară desemnează pentru judecarea cauzei o instanță
egală în grad cu instanța în fața căreia s-a formulat abținerea
sau recuzarea.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Legea fundamentală, invocate și în prezenta
cauză, și cu motivări similare. Astfel, prin Decizia nr. 1.211 din
18 decembrie 2007, publicată în Monitorul Oficial al României,
Partea I, nr. 62 din 28 ianuarie 2008, Curtea a respins excepția
de neconstituționalitate a dispozițiilor art. 52 alin. 2 și 5 din Codul
de procedură penală, pentru motivele acolo arătate.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziei menționate își păstrează valabilitatea
și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 52 alin. 2 și 5 din Codul de procedură penală, excepție ridicată
de Emil Balaure în Dosarul nr. 10.655/245/2008 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 664/6.X.2009

3

CURTEA CONSTITUȚIONALĂ

D E C I Z I A Nr. 1.112
din 8 septembrie 2009

cu privire la excepția de neconstituționalitate a dispozițiilor art. 27 alin. (2)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Claudia Miu

— președinte
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 27 și 28 din Ordonanța Guvernului nr. 92/2003
privind Codul de procedură fiscală, excepție ridicată de
Societatea Comercială ăSymetria Iași 2007” — S.R.L. în Dosarul
nr. 118/59/2009 al Curții de Apel Timișoara — Secția contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 aprilie 2009, pronunțată în Dosarul
nr. 118/59/2009, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 27 și 28 din Ordonanța Guvernului nr.
92/2003 privind Codul de procedură fiscală, excepție ridicată
de Societatea Comercială ăSymetria Iași 2007” — S.R.L. într-o
cauză având ca obiect soluționarea contestației unui act
administrativ.
În motivarea excepției de neconstituționalitate autoarea
acesteia susține că prevederile art. 27 alin. (2) din Codul de
procedură fiscală, reglementând răspunderea solidară a altor
persoane juridice alături de debitor, contravin dispozițiilor art. 45
din Constituție, deoarece instituie o procedură de recuperare a
impozitelor și taxelor ce nu pot fi încasate de la debitori, prin
care se încalcă dreptul la o activitate economică și la libera
inițiativă a persoanelor ce dețin calitatea de asociați ai societății
falimentare. Instituirea răspunderii solidare are menirea să
inducă starea de insolvență asupra unităților responsabile
solidar, creând premisele monopolurilor de piață, ceea ce
contravine dispozițiilor art. 135 din Constituție. Prevederile
criticate încalcă și dispozițiile art. 44 și 136 din Constituție,
întrucât atrag răspunderea solidară a asociaților pentru debite
pe care nu le-au cauzat și fără să se fi stabilit culpa acestora.
Textul criticat încalcă și dispozițiilor art. 53 din Constituție,
întrucât restrângerea exercițiului dreptului la proprietate privată
nu este legitimată de existența condițiilor obiective care să
justifice această măsură legală, precum și principiul
proporționalității prevăzut de art. 1 din Protocolul nr. 1 la
Convenția pentru apărarea drepturilor omului și a libertăților
fundamentale.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile criticate sunt
constituționale.

Până la data redactării raportului Președinții celor două
Camere ale Parlamentului nu au comunicat punctele lor de
vedere.
C U R T E A,

examinând încheierea de sesizare, punctele de vedere
comunicate de Guvern și Avocatul Poporului, raportul întocmit
de judecătorul-raportor, concluziile procurorului, dispozițiile
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheierea de sesizare, Curtea de Apel Timișoara —
Secția contencios administrativ și fiscal a sesizat Curtea
Constituțională cu excepția de neconstituționalitate a dispozițiilor
art. 27 și 28 din Ordonanța Guvernului nr. 92/2003 privind Codul
de procedură fiscală, însă atât din considerentele menționatei
încheieri, cât și din cererea formulată în motivarea excepției,
rezultă că autorul excepției critică doar dispozițiile art. 27 alin. (2)
din ordonanță. Prin urmare, obiectul excepției de
neconstituționalitate îl constituie dispozițiile art. 27 alin. (2) din
Ordonanța Guvernului nr. 92/2003 privind Codul de procedură
fiscală, republicată în Monitorul Oficial al României, Partea I,
nr. 513 din 31 iulie 2007, care au următorul cuprins:
— Art. 27 alin. (2): ă(2) Persoana juridică răspunde solidar
cu debitorul declarat insolvabil în condițiile prezentului cod sau
declarat insolvent dacă, direct ori indirect, controlează, este
controlată sau se află sub control comun cu debitorul, dacă
desfășoară efectiv aceeași activitate sau aceleași activități ca și
debitorul și dacă este îndeplinită cel puțin una dintre următoarele
condiții:
a) dobândește, cu orice titlu, dreptul de proprietate asupra
unor active corporale de la debitor, iar valoarea contabilă a
acestor active reprezintă cel puțin jumătate din valoarea
contabilă netă a tuturor activelor corporale ale dobânditorului;
b) are raporturi comerciale contractuale cu clienții și/sau cu
furnizorii, alții decât cei de utilități, care, în proporție de cel puțin
jumătate, au avut sau au raporturi contractuale cu debitorul;
c) are raporturi de muncă sau civile de prestări de servicii cu
cel puțin jumătate dintre angajații sau prestatorii de servicii ai
debitorului.”
Excepția de neconstituționalitate se raportează la prevederile
constituționale ale art. 44 și 136 alin. (1) și (5) referitoare la
dreptul de proprietate privată, art. 45 referitoare la libertatea
economică, art. 53 referitoare la restrângerea exercițiului unor
drepturi sau ale unor libertăți și art. 135 referitoare la economia
României, precum și la principiul proporționalității prevăzut de
art. 1 din Protocolul nr. 1 la Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că aceasta este neîntemeiată, urmând să fie respinsă
ca atare. Dispozițiile criticate au mai făcut obiectul controlului de
constituționalitate. Astfel, prin Decizia sa nr. 325 din 13 martie
2008, publicată în Monitorul Oficial al României, Partea I, nr. 344
din 5 mai 2008, Curtea Constituțională a statuat că prevederile
criticate ăinstituie răspunderea solidară a persoanei juridice cu
debitorul declarat insolvabil sau declarat insolvent, dacă această

4

MONITORUL OFICIAL AL ROMÂNIEI, PARTEA I, Nr. 664/6.X.2009

persoană controlează, este controlată sau se află sub control
comun cu debitorul, dacă desfășoară efectiv aceeași activitate
sau aceleași activități ca și debitorul și dacă mai este îndeplinită
cel puțin una dintre condițiile enumerate la lit. a)—c) ale textului
criticat. Așadar, această răspundere solidară a persoanei
juridice cu debitorul său nu are loc în orice condiții, ci trebuie să
fie îndeplinite cerințele restrictive prevăzute de textul de lege
atacat, cerințe firești având în vedere relațiile contractuale dintre
persoana juridică ce va răspunde solidar alături de debitorul său.
Totodată, Curtea constată că, potrivit art. 44 alin. (1) din
Constituție, dreptul de proprietate este garantat, însă conținutul
și limitele acestui drept sunt stabilite de lege. Așadar, nu se
poate reține că textul de lege criticat încalcă prevederile
referitoare la proprietate din Constituție și din Protocolul nr. 1 la
Convenția pentru apărarea drepturilor omului și a libertăților
fundamentale.
În ceea ce privește susținerea referitoare la încălcarea
dispozițiilor art. 45 din Legea fundamentală referitoare la
libertatea economică, Curtea constată că nici aceasta nu este
întemeiată, deoarece faptul că se instituie răspunderea solidară
a unei persoane juridice alături de debitorul insolvent sau
insolvabil, în anumite condiții restrictive care au în vedere
relațiile juridice strânse între acestea, nu echivalează cu o
restrângere a liberei inițiative. În acest sens, accesul liber al
persoanelor la o activitate economică și liberă inițiativă este
garantat, «în condițiile legii».

În final, Curtea nu poate reține pretinsa încălcare a
prevederilor art. 53 din Constituție, întrucât nu a constatat
existența vreunui drept sau a vreunei libertăți care să fi fost
restrânse prin dispozițiile de lege criticate.”
Considerentele acestei decizii își mențin valabilitatea și în
prezenta cauză, deoarece nu au intervenit elemente noi, care
să impună schimbarea jurisprudenței.
Este neîntemeiată și critica referitoare la încălcarea
dispozițiilor art. 135 din Constituție, ce consfințesc natura
economiei românești ca fiind o economie de piață ce se
bazează pe libera inițiativă și libera concurență și stabilesc
obligațiile statului în domeniul economiei. Or, pentru a asigura
caracterul economiei de piață, statul are obligația ca, prin
autoritățile publice competente, să ia toate măsurile necesare
pentru revigorarea economiei, cum ar fi și măsura eliminării din
viața economică a operatorilor economici neviabili. Una dintre
măsuri este legislația în domeniul falimentului și al reorganizării
judiciare a persoanelor juridice, precum și al răspunderii pentru
plata obligațiilor restante ale debitorului declarat insolvabil. În
ipoteza în care, în cadrul politicii fiscale, legiuitorul ar stabili că
persoanele juridice legate prin relații contractuale de insolvent
nu răspund solidar ar însemna să le exonereze de răspundere
juridică și să renunțe la colectarea venitului bugetar datorat. Or,
aceasta ar avea semnificația unei subvenții indirecte sau a unui
ajutor de stat, care nu se pot acorda decât în condițiile art. 87 din
Tratatul Comunității Europene.

Față de cele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 27 alin. (2) din Ordonanța Guvernului nr. 92/2003 privind
Codul de procedură fiscală, excepție ridicată de Societatea Comercială ăSymetria Iași 2007” — S.R.L. în Dosarul nr. 118/59/2009
al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu
CURTEA CONSTITUȚIONALĂ

D E C I Z I A Nr. 1.118
din 10 septembrie 2009

referitoare la excepția de neconstituționalitate a dispozițiilor art. 16 alin. (1) și (7), art. 17, art. 18,
art. 19 alin. (1), art. 25 alin. (1) și (3), art. 26 alin. (3), art. 27, art. 28, art. 33 alin. (1) și art. 34 alin. (1)
din Ordonanța Guvernului nr. 2/2001 privind regimul juridic al contravențiilor,
precum și a ordonanței în ansamblul său
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 16 alin. (1) și (7), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33
alin. (1) și art. 34 alin. (1) din Ordonanța Guvernului nr. 2/2001
privind regimul juridic al contravențiilor, precum și a ordonanței
în ansamblul său, excepție ridicată de Silvia-Monica Fusea în
Dosarul nr. 12.941/301/2008 al Judecătoriei Sectorului 3 —
Secția civilă și de Cornel Marius Tănase în Dosarul
nr. 12.949/197/2008 al Judecătoriei Brașov — Secția civilă.

MONITORUL OFICIAL AL ROMÂNIEI, PARTEA I, Nr. 664/6.X.2009
La apelul nominal răspunde avocatul Marius Epure, pentru
autorul excepției Cornel Marius Tănase. Lipsesc celelalte părți,
față de care procedura de citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 1.312D/2009 și
nr. 1.512D/2009, pune în discuție, din oficiu, problema conexării
cauzelor.
Avocatul autorului excepției nu se opune conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea Dosarului nr. 1.512D/2009 la Dosarul
nr. 1.312D/2009, care este primul înregistrat.
Cauza este în stare de judecată.
Avocatul autorului excepției solicită admiterea criticii de
neconstituționalitate pentru motivele invocate în fața instanței
de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarelor, reține următoarele:
Prin Încheierea din 6 martie 2009, pronunțată în Dosarul
nr. 12.941/301/2008, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 16 alin. (1) și (7),
art. 17, art. 18, art. 19 alin. (1), art. 25 alin. (1) și (3), art. 26
alin. (3), art. 27, art. 28, art. 33 alin. (1) și art. 34 alin. (1) din
Ordonanța Guvernului nr. 2/2001 privind regimul juridic al
contravențiilor, precum și a ordonanței în ansamblul său.
Excepția de neconstituționalitate a fost ridicată de SilviaMonica Fusea într-o cauză civilă având ca obiect o plângere
contravențională.
Prin Încheierea din 1 aprilie 2009, pronunțată în Dosarul
nr. 12.949/197/2008, Judecătoria Brașov — Secția civilă a
sesizat Curtea Constituțională cu excepția de
neconstituționalitate a dispozițiilor Ordonanței Guvernului
nr. 2/2001 privind regimul juridic al contravențiilor.
Excepția de neconstituționalitate a fost ridicată de Cornel
Marius Tănase într-o cauză civilă având ca obiect o plângere
contravențională.
În motivarea excepției de neconstituționalitate autorii
acesteia susțin, în esență, că Ordonanța Guvernului nr. 2/2001
este neconstituțională în întregul său. În acest sens, precizează
că materia contravențională aparține domeniului contenciosului
administrativ, care, potrivit art. 73 alin. (3) lit. k) din Constituție,
este rezervat exclusiv legilor organice, neputând fi legiferat prin
ordonanță simplă. De asemenea, arată că ălegea
contravențională criticată poate da naștere la abuzuri săvârșite
de către agenții organelor administrative”, ceea ce contravine
art. 21 alin. (1)—(3) din Constituție. Totodată, ordonanța criticată
anihilează prezumția de nevinovăție și răstoarnă sarcina probei,
întrucât instituie obligația presupusului contravenient de a-și
proba nevinovăția, astfel că sunt înfrânte prevederile art. 1
alin. (3) din Constituție și prevederile art. 6 paragraful 2 din
Convenția pentru apărarea drepturilor omului și a libertăților
fundamentale. Se face referire la Hotărârea Anghel contra
România.
Instanțele de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

5

Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, Ordonanța Guvernului nr. 2/2001
privind regimul juridic al contravențiilor, în ansamblul său,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare, precum și prevederile art. 16 alin. (1) și (7), art. 17,
art. 18, art. 19 alin. (1), art. 25 alin. (1) și (3), art. 26 alin. (3),
art. 27, 28, art. 33 alin. (1) și art. 34 alin. (1) din aceeași
ordonanță.
Textele de lege criticate au următorul conținut:
— Art. 16 alin. (1) și (7): ă(1) Procesul-verbal de constatare
a contravenției va cuprinde în mod obligatoriu: data și locul unde
este încheiat; numele, prenumele, calitatea și instituția din care
face parte agentul constatator; datele personale din actul de
identitate, inclusiv codul numeric personal, ocupația și locul de
muncă ale contravenientului; descrierea faptei contravenționale
cu indicarea datei, orei și locului în care a fost săvârșită, precum
și arătarea tuturor împrejurărilor ce pot servi la aprecierea
gravității faptei și la evaluarea eventualelor pagube pricinuite;
indicarea actului normativ prin care se stabilește și se
sancționează contravenția; indicarea societății de asigurări, în
situația în care fapta a avut ca urmare producerea unui accident
de circulație; posibilitatea achitării în termen de 48 de ore a
jumătate din minimul amenzii prevăzute de actul normativ, dacă
acesta prevede o asemenea posibilitate; termenul de exercitare
a căii de atac și organul la care se depune plângerea. [...]
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 17: ăLipsa mențiunilor privind numele, prenumele și
calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”;
— Art. 18: ăContravenientul este obligat să prezinte agentului
constatator, la cerere, actul de identitate ori documentele în baza
cărora se fac mențiunile prevăzute la art. 16 alin. (3). În caz de
refuz, pentru legitimarea contravenientului agentul constatator
poate apela la ofițeri și subofițeri de poliție, jandarmi sau gardieni
publici.”;
— Art. 19. alin. (1): ăProcesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste
împrejurări, care trebuie să fie confirmate de cel puțin un martor,
în acest caz procesul-verbal va cuprinde și datele personale din
actul de identitate al martorului și semnătura acestuia.”;

6

MONITORUL OFICIAL AL ROMÂNIEI, PARTEA I, Nr. 664/6.X.2009

— Art. 25 alin. (1) și (3): ă(1) Procesul-verbal se va înmâna
sau, după caz, se va comunica, în copie, contravenientului și,
dacă este cazul, părții vătămate și proprietarului bunurilor
confiscate. [...]
(3) În situația în care contravenientul a fost sancționat cu
amendă, precum și dacă a fost obligat la despăgubiri, odată cu
procesul-verbal, acestuia i se va comunica și înștiințarea de
plată. În înștiințarea de plată se va face mențiunea cu privire la
obligativitatea achitării amenzii la instituțiile abilitate să o
încaseze, potrivit legislației în vigoare și, după caz, a
despăgubirii, în termen de 15 zile de la comunicare, în caz
contrar urmând să se procedeze la executarea silită.”;
— Art. 26 alin. (3): ăÎn cazul în care contravenientul nu este
prezent sau, deși prezent, refuză să semneze procesul-verbal,
comunicarea acestuia, precum și a înștiințării de plată se face de
către agentul constatator în termen de cel mult o lună de la data
încheierii.”;
— Art. 27: ăComunicarea procesului-verbal și a înștiințării de
plată se face prin poștă, cu aviz de primire, sau prin afișare la
domiciliul sau la sediul contravenientului. Operațiunea de afișare
se consemnează într-un proces-verbal semnat de cel puțin un
martor.”;
— Art. 28: ă(1) Contravenientul poate achita, pe loc sau în
termen de cel mult 48 de ore de la data încheierii procesuluiverbal ori, după caz, de la data comunicării acestuia, jumătate
din minimul amenzii prevăzute în actul normativ, agentul
constatator făcând mențiune despre această posibilitate în
procesul-verbal. În actul normativ de stabilire a contravențiilor
această posibilitate trebuie menționată în mod expres.
Termenele statornicite pe ore încep să curgă de la miezul nopții
zilei următoare, iar termenul care se sfârșește într-o zi de
sărbătoare legală sau când serviciul este suspendat se va
prelungi până la sfârșitul primei zile de lucru următoare.
(2) Amenzile care se cuvin bugetului de stat pot fi achitate la
Casa de Economii și Consemnațiuni — C.E.C. — S.A. sau la
unitățile Trezoreriei Statului, iar amenzile cuvenite bugetelor
locale se achită la Casa de Economii și Consemnațiuni —
C.E.C. — S.A. sau la casieriile autorităților administrației publice
locale ori ale altor instituții publice abilitate să administreze
veniturile bugetelor locale, indiferent de localitatea pe a cărei
rază acestea funcționează, de cetățenia, domiciliul sau de
reședința contravenientului ori de locul săvârșirii contravenției,
precum și la ghișeul unic din punctele de trecere a frontierei de
stat a României. O copie de pe chitanță se predă de către
contravenient agentului constatator sau se trimite prin poștă
organului din care acesta face parte, potrivit dispozițiilor alin. (1).
(3) În cazul în care contravenientul a achitat jumătate din
minimul amenzii prevăzute în actul normativ pentru fapta
săvârșită orice urmărire încetează.”;
— Art. 33 alin. (1): ăJudecătoria va fixa termen de judecată,
care nu va depăși 30 de zile, și va dispune citarea
contravenientului sau, după caz, a persoanei care a făcut
plângerea, a organului care a aplicat sancțiunea, a martorilor
indicați în procesul-verbal sau în plângere, precum și a oricăror
alte persoane în măsură să contribuie la rezolvarea temeinică a
cauzei.”
— Art. 34 alin. (1): ăInstanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.”
În opinia autorilor excepției, aceste texte de lege, precum și
ordonanța în ansamblul său contravin prevederilor
constituționale ale art. 1 alin. (3) referitoare la statul de drept,

ale art. 21 alin. (1)—(3) care consacră accesul liber la justiție, ale
art. 73 alin. (3) lit. k) potrivit cărora prin lege organică se
reglementează în domeniul contenciosului administrativ, ale
art. 115 alin. (1) care stabilesc că ordonanțele nu pot fi emise în
domeniul legilor organice, precum și prevederilor art. 6
paragraful 2 din Convenția pentru apărarea drepturilor omului și
a libertăților fundamentale, referitoare la prezumția de
nevinovăție.
Examinând excepția de neconstituționalitate, Curtea observă
că, deși în cuprinsul Ordonanței Guvernului nr. 2/2001 privind
regimul juridic al contravențiilor există și prevederi specifice
materiei contenciosului administrativ, aceasta nu conduce la
transformarea tuturor dispozițiilor ordonanței menționate în
prevederi de natura legii organice, deoarece astfel s-ar ajunge
la completarea Constituției, care reglementează expres și
limitativ domeniile rezervate acestei categorii de legi, printre care
nu figurează dispozițiile legale privind stabilirea și sancționarea
contravențiilor.
În sensul art. 73 alin. (3) lit. k) din Constituție, prin contencios
administrativ se înțelege acea modalitate prin care, prin
intermediul justiției, cetățenii sunt apărați de eventualele abuzuri
ale autorităților administrației publice, adică ale primarilor,
consiliilor locale, prefecților, miniștrilor și ale Guvernului însuși.
Orice persoană care se consideră vătămată într-un drept al său
ori într-un interes legitim de către o autoritate publică, printr-un
act administrativ sau prin nesoluționarea în termenul legal a unei
cereri, se poate adresa instanței de contencios administrativ
competente, pentru anularea actului, recunoașterea dreptului
pretins sau a interesului legitim și repararea pagubei ce i-a fost
cauzată. În schimb, Ordonanța Guvernului nr. 2/2001 cuprinde
reglementări al căror scop îl constituie sancționarea unor
comportamente care aduc atingere acelor valori sociale care,
deși nu se bucură de protecția legii penale, trebuie apărate prin
mijloace extrapenale. Așa cum arată și autorul excepției în critica
de neconstituționalitate extrinsecă a ordonanței, Curtea
Constituțională a statuat, prin Decizia nr. 183 din 8 mai 2003,
publicată în Monitorul Oficial al României, Partea I, nr. 425 din
17 iunie 2003, că ăcontravențiile au fost scoase de sub incidența
legii penale și au fost supuse unui regim administrativ”.
Scoaterea acestora din domeniul ilicitului penal nu echivalează
însă cu introducerea lor sub cupola Legii contenciosului
administrativ nr. 554/2004. Aceasta este o lege care, așa cum
s-a precizat mai sus, are în vedere raporturile stabilite între
cetățean și autoritățile publice prin acte administrative, iar nu
prin încălcarea conduitei prescrise printr-un act normativ.
În ceea ce privește criticile referitoare la încălcarea
prezumției de nevinovăție și răsturnarea sarcinii probei care ar
nesocoti prevederile art. 6 paragraful 2 din Convenția pentru
apărarea drepturilor omului și a libertăților fundamentale, Curtea
s-a mai pronunțat în repetate rânduri. De exemplu, prin Decizia
nr. 349 din 18 septembrie 2003, publicată în Monitorul Oficial al
României, Partea I, nr. 780 din 6 noiembrie 2003, Decizia nr. 380
din 14 octombrie 2003, publicată în Monitorul Oficial al
României, Partea I, nr. 787 din 7 noiembrie 2003, sau Decizia
nr. 270 din 22 iunie 2004, publicată în Monitorul Oficial al
României, Partea I, nr. 722 din 10 august 2004, instanța de
control constituțional a reținut că prevederile Ordonanței
Guvernului nr. 2/2001 ăsunt în deplin acord cu exigențele art. 6
din Convenția pentru apărarea drepturilor omului și a libertăților
fundamentale, iar din procedura de soluționare a plângerii
împotriva procesului-verbal de stabilire și sancționare a
contravenției nu rezultă răsturnarea sarcinii probei, ceea ce ar fi
contrar intereselor contravenientului, ci, mai degrabă,
exercitarea dreptului la apărare”.
Întrucât nu au intervenit elemente noi care să justifice
modificarea jurisprudenței Curții Constituționale, soluția și
considerentele deciziilor amintite își păstrează valabilitatea și în
prezenta cauză.

MONITORUL OFICIAL AL ROMÂNIEI, PARTEA I, Nr. 664/6.X.2009

7

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (1) și (7), art. 17, art. 18, art. 19 alin. (1), art. 25
alin. (1) și (3), art. 26 alin. (3), art. 27, art. 28, art. 33 alin. (1) și art. 34 alin. (1) din Ordonanța Guvernului nr. 2/2001 privind regimul
juridic al contravențiilor, precum și a ordonanței în ansamblul său, excepție ridicată de Silvia-Monica Fusea în Dosarul
nr. 12.941/301/2008 al Judecătoriei Sectorului 3 — Secția civilă și de Cornel Marius Tănase în Dosarul nr. 12.949/197/2008 al
Judecătoriei Brașov — Secția civilă.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.126
din 10 septembrie 2009

referitoare la excepția de neconstituționalitate a dispozițiilor art. 378 alin. 11
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 378 alin. 11 din Codul de procedură penală,
excepție
ridicată
de Tunde
Kovacs
în
Dosarul
nr. 1.471/310/2008 al Tribunalului Prahova — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.

drepturile civile și politice. Astfel, arată că, deoarece textul de
lege criticat ăpermite magistraților să îl reaudieze pe inculpatul
achitat, tocmai pentru a găsi probe noi de condamnare, [...]
creează o discriminare de tratament procesual penal între
inculpatul achitat și cel condamnat,” care ăeste mai evidentă
decât cea dintre învinuit și inculpat.” În acest sens, face referire
la Decizia Curții Constituționale nr. 112 din 14 iulie 1998.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din 25 martie 2009, pronunțată în Dosarul
nr. 1.471/310/2008, Tribunalul Prahova — Secția penală a
sesizat Curtea Constituțională cu excepția de
neconstituționalitate a dispozițiilor art. 378 alin. 11 din
Codul de procedură penală.
Excepția a fost ridicată de Tunde Kovacs cu ocazia
soluționării apelurilor declarate împotriva Sentinței penale
nr. 188 din 8 decembrie 2008, pronunțată de Judecătoria Sinaia.
În motivarea excepției de neconstituționalitate, autorul
excepției susține că art. 378 alin. 11 din Codul de procedură
penală contravine prevederilor art. 23 alin. (1) din Constituție,
art. 6 paragrafele 1 și 2 din Convenția pentru apărarea
drepturilor omului și a libertăților fundamentale, art. 10 din
Declarația Universală a Drepturilor Omului, precum și art. 14
paragrafele 2 și 3 și art. 26 din Pactul internațional cu privire la

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 378 alin. 11 din Codul de procedură penală,
potrivit cărora, ăCu ocazia judecării apelului, instanța este
obligată să procedeze la ascultarea inculpatului prezent, potrivit
dispozițiilor cuprinse în Partea specială, titlul II, capitolul II, atunci
când acesta nu a fost ascultat la instanța de fond, precum și
atunci când instanța de fond nu a pronunțat împotriva
inculpatului o hotărâre de condamnare.”

8

MONITORUL OFICIAL AL ROMÂNIEI, PARTEA I, Nr. 664/6.X.2009

În susținerea neconstituționalității acestui text de lege,
autorul excepției invocă art. 23 alin. (1) din Constituție, art. 6
paragrafele 1 și 2 din Convenția pentru apărarea drepturilor
omului și a libertăților fundamentale, art. 10 din Declarația
Universală a Drepturilor Omului, precum și art. 14 paragrafele 2
și 3 și art. 26 din Pactul internațional cu privire la drepturile civile
și politice.
Examinând excepția de neconstituționalitate, Curtea reține
că asupra art. 378 alin. 11 din Codul de procedură penală s-a
pronunțat prin Decizia nr. 438 din 15 aprilie 2008, publicată în
Monitorul Oficial al României, Partea I, nr. 354 din 8 mai 2008,
și Decizia nr. 1.035 din 9 octombrie 2008, publicată în Monitorul
Oficial al României, Partea I, nr. 748 din 5 noiembrie 2008,
statuând că aceste dispoziții de lege sunt constituționale.
Cu acele prilejuri, Curtea a constatat că textul de lege criticat
ăinstituie obligativitatea pentru instanța învestită cu judecarea
apelului de a audia inculpatul prezent în două situații, și anume
atunci când acesta nu a fost ascultat la instanța de fond, precum
și atunci când inculpatul a fost achitat de instanța de fond. Prin
urmare, textul nu instituie, cum greșit susține autorul excepției,
imposibilitatea ascultării inculpatului, deoarece, potrivit art. 378
alin. 1 din Codul de procedură penală, instanța verifică
hotărârea atacată nu numai pe baza materialului existent, ci și
a oricăror probe noi administrate în fața sa, printre acestea

regăsindu-se și declarația inculpatului. Dimpotrivă, prevederile
legale criticate satisfac pe deplin exigențele constituționale
referitoare la dreptul la un proces echitabil și nici nu se aplică
discriminatoriu, deoarece toți inculpații aflați în cel puțin una
dintre cele două situații juridice circumscrise de text beneficiază
de același tratament, neputând fi pus semnul egalității între
inculpații neaudiați sau achitați de instanța de fond, pe de o
parte, și cei audiați sau condamnați de prima instanță, pe de altă
parte. În plus, potrivit art. 371 alin. 2 din Codul de procedură
penală, în cadrul limitelor sale referitoare la efectele devolutiv și
extensiv guvernate de principiul non reformatio in pejus, instanța
de apel este obligată să examineze cauza sub toate aspectele
de fapt și de drept, asigurând astfel părților suficiente garanții
procesuale în deplin acord cu dreptul la un proces echitabil.”
Întrucât nu au intervenit elemente noi care să justifice
modificarea jurisprudenței Curții Constituționale, soluția și
considerentele deciziilor amintite își păstrează valabilitatea și în
prezenta cauză.
În fine, Curtea observă că Decizia nr. 112 din 14 iulie 1998,
publicată în Monitorul Oficial al României, Partea I, nr. 286 din
4 august 1998, nu are nicio relevanță pentru soluționarea
acestei excepții de neconstituționalitate.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 378 alin. 11 din Codul de procedură penală, excepție ridicată
de Tunde Kovacs în Dosarul nr. 1.471/310/2008 al Tribunalului Prahova — Secția penală.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 664/6.X.2009 conține 8 pagini.

Prețul: 1,60 lei

&JUYDGY|433861]
ISSN 1453—4495

