Anul 177 (XXI) — Nr. 802

PARTEA I

LEGI, DECRETE, HOTĂRÂRI ȘI ALTE ACTE

Miercuri, 25 noiembrie 2009

SUMAR

Nr.

Pagina

1.722. — Decret privind conferirea Ordinului Meritul Cultural
în grad de Cavaler......................................................

2
2

HOTĂRÂRI ALE GUVERNULUI ROMÂNIEI
1.367. — Hotărâre privind înființarea, organizarea și
funcționarea Direcției pentru Evidența Persoanelor și
Administrarea Bazelor de Date ..................................
1.371. — Hotărâre pentru modificarea și completarea
Hotărârii Guvernului nr. 405/2007 privind funcționarea
Secretariatului General al Guvernului ........................

Pagina

1.372. — Hotărâre privind înființarea, organizarea și
funcționarea Institutului de Investigare a Crimelor
Comunismului și Memoria Exilului Românesc ..........

DECRETE
1.693. — Decret privind conferirea Semnului onorific
În Serviciul Patriei unor maiștri militari, subofițeri și
funcționari publici cu statut special cu grade
profesionale echivalente cu gradele de maiștri militari
și subofițeri din Ministerul Administrației și Internelor......

Nr.

3–4

4–6

7–8

1.375. — Hotărâre privind reorganizarea Comisiei Naționale
de Prognoză ..............................................................

8–9

1.377. — Hotărâre privind aprobarea Regulamentului de
organizare și funcționare a Inspecției Muncii, precum
și pentru stabilirea unor măsuri cu caracter
organizatoric ..............................................................

10–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.465. — Ordin al ministrului culturii, cultelor și patrimoniului
național pentru acreditarea Muzeului Ianca din județul
Brăila ..........................................................................

16

2

MONITORUL OFICIAL AL ROMÂNIEI, PARTEA I, Nr. 802/25.XI.2009

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor maiștri militari, subofițeri
și funcționari publici cu statut special cu grade profesionale echivalente cu gradele
de maiștri militari și subofițeri din Ministerul Administrației și Internelor
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile ministrului administrației și internelor,
Președintele României d e c r e t e a z ă:
Art. 1. — Pe data de 1 decembrie 2009 se conferă Semnul
onorific În Serviciul Patriei, pentru 15 ani de activitate și rezultate
meritorii în îndeplinirea atribuțiilor și în pregătirea profesională,
maiștrilor militari, subofițerilor și funcționarilor publici cu statut
special cu grade profesionale echivalente cu gradele de maiștri
militari și subofițeri prevăzuți în anexa nr. 1*), care face parte
integrantă din prezentul decret.
Art. 2. — Pe data de 1 decembrie 2009 se conferă Semnul
onorific În Serviciul Patriei, pentru 20 de ani de activitate și
rezultatele meritorii în îndeplinirea atribuțiilor și în pregătirea
profesională, maiștrilor militari, subofițerilor și funcționarilor

publici cu statut special cu grade profesionale echivalente cu
gradele de maiștri militari și subofițeri prevăzuți în anexa nr. 2*),
care face parte integrantă din prezentul decret.
Art. 3. — Pe data de 1 decembrie 2009 se conferă Semnul
onorific În Serviciul Patriei, pentru 25 de ani de activitate și
rezultate meritorii în îndeplinirea atribuțiilor și în pregătirea
profesională, maiștrilor militari, subofițerilor și funcționarilor
publici cu statut special cu grade profesionale echivalente cu
gradele de maiștri militari și subofițeri prevăzuți în anexa nr. 3*),
care face parte integrantă din prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 17 noiembrie 2009.
Nr. 1.693.
*) Anexele nr. 1—3 se comunică instituțiilor interesate.

PREȘEDINTELE ROMÂNIEI

DECRET
privind conferirea Ordinului Meritul Cultural în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (3), ale art. 7 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare, precum și ale Legii nr. 8/2003 privind Ordinul Meritul Cultural și Medalia
Meritul Cultural,
cu ocazia împlinirii a 20 de ani de la înființare, în semn de înaltă apreciere
pentru contribuția deosebită la dezvoltarea învățământului de jurnalism și
comunicare, la strângerea legăturilor dintre instituțiile universitare din România și
mediul academic internațional,
Președintele României d e c r e t e a z ă:
Articol unic. — Se conferă Ordinul Meritul Cultural în grad de Cavaler,
categoria H ăCercetarea științifică”, Facultății de Jurnalism și Științele Comunicării,
Universitatea din București.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 noiembrie 2009.
Nr. 1.722.

MONITORUL OFICIAL AL ROMÂNIEI, PARTEA I, Nr. 802/25.XI.2009

3

HOTĂRÂRI ALE GUVERNULUI ROMÂNIEI
HOTĂRÂRE
privind înființarea, organizarea și funcționarea Direcției pentru Evidența Persoanelor
și Administrarea Bazelor de Date
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.
Art. 1. — (1) Direcția pentru Evidența Persoanelor și
Administrarea Bazelor de Date se organizează și funcționează
ca organ de specialitate al administrației publice centrale, cu
personalitate juridică, în subordinea Ministerului Administrației
și Internelor, finanțată integral de la bugetul de stat, prin bugetul
Ministerului Administrației și Internelor.
(2) Direcția pentru Evidența Persoanelor și Administrarea
Bazelor de Date, denumită în continuare Direcția, se înființează
prin comasarea prin fuziune a Inspectoratului Național pentru
Evidența Persoanelor și Centrului Național de Administrare a
Bazelor de Date privind Evidența Persoanelor, care se
desființează.
(3) Direcția face parte din structurile de ordine și siguranță
publică din subordinea Ministerului Administrației și Internelor și
este parte componentă a Departamentului de ordine și siguranță
publică.
(4) Direcția exercită atribuțiile care îi sunt date în competență
prin lege, cu privire la organizarea și coordonarea activității de
evidență a persoanelor, precum și la gestionarea și
administrarea la nivel național a bazelor de date privind evidența
persoanelor, cărților de identitate, pașapoartelor, permiselor de
conducere, certificatelor de înmatriculare a vehiculelor și a altor
documente necesare persoanelor în relațiile cu statul.
(5) Direcția asigură punerea în aplicare, într-o concepție
unitară, a legislației în vigoare în domeniul stării civile, al
evidenței persoanelor și al programelor de reformă privind
modernizarea relațiilor dintre administrația publică centrală și
locală și cetățean.
(6) Direcția are sediul în municipiul București.
Art. 2. — (1) Direcția are următoarele atribuții principale:
a) organizează, coordonează și urmărește modul de
aplicare, în mod unitar, de către serviciile publice comunitare de
evidență a persoanelor, a reglementărilor legale în domeniul
evidenței persoanelor, al stării civile și al schimbării pe cale
administrativă a numelor persoanelor fizice;
b) elaborează normele și metodologiile de lucru utilizate de
serviciile publice comunitare de evidență a persoanelor;
c) actualizează, utilizează și valorifică datele din Registrul
național de evidență a persoanelor, potrivit legii;
d) furnizează, în condițiile legii, date de identificare a
persoanei, solicitate de autorități și instituții publice, operatori
economici și de alte persoane juridice pentru derularea unor
acțiuni de interes general, reglementate prin acte normative;
e) soluționează cererile depuse de cetățenii români care
și-au stabilit domiciliul în străinătate anterior anului 1989 sau de
reprezentanții lor legali privind comunicarea datelor de
identificare cu care aceștia figurează înscriși în evidențe;
f) stabilește caracteristicile și elementele de securizare ale
cărților de identitate și ale cărților de alegător;
g) gestionează și administrează Sistemul național informatic
de evidență a populației;
h) răspunde de punerea în aplicare a reglementărilor privind
confidențialitatea și protecția datelor referitoare la persoană,
prelucrate la nivelul Direcției;

i) asigură dotarea serviciilor publice comunitare de evidență
a persoanelor cu registre și certificate de stare civilă, precum și
cu materialele necesare producerii cărților de identitate și a
cărților de alegător;
j) participă la activitățile de inițiere, formare și perfecționare
profesională a personalului serviciilor publice comunitare de
evidență a persoanelor;
k) colaborează cu celelalte organe de specialitate ale
administrației publice centrale pentru constituirea unor registre
permanente, potrivit legii.
(2) Direcția îndeplinește orice alte atribuții prevăzute de lege.
Art. 3. — Pentru îndeplinirea funcțiilor și atribuțiilor ce îi revin,
Direcția colaborează cu ministerele și cu alte instituții ale
administrației publice centrale și locale, potrivit prevederilor
legale în vigoare.
Art. 4. — În subordinea Direcției funcționează structurile
județene de administrare a bazelor de date de evidență a
persoanelor, respectiv a municipiului București.
Art. 5. — (1) Organigrama, statul de organizare, numărul de
posturi, precum și regulamentul de organizare și funcționare a
Direcției se aprobă prin ordin al ministrului administrației și
internelor.
(2) Coordonarea Direcției în cadrul Ministerului Administrației
și Internelor se stabilește prin ordin al ministrului administrației
și internelor.
(3) Direcția este condusă de un director, care are calitatea
de ordonator de credite, ajutat de 2 directori adjuncți, numiți prin
ordin al ministrului administrației și internelor.
Art. 6. — Direcția preia patrimoniul instituțiilor publice care
se desființează, prevăzute la art. 1 alin. (2), pe bază de protocol
de predare-preluare, încheiat în termen de 15 zile de la data
intrării în vigoare a prezentei hotărâri, care cuprinde mențiunile
prevăzute la art. 8 alin. (5) din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional.
Art. 7. — (1) Personalul Direcției se constituie din polițiști și
personal contractual.
(2) Personalul instituțiilor publice care se desființează,
prevăzute la art. 1 alin. (2), se preia de către Direcție și se
încadrează în limita posturilor aprobate pentru această instituție,
în condițiile legii.
(3) Încadrarea personalului în numărul de posturi aprobat și
pe noile funcții, precum și stabilirea drepturilor salariale aferente,
potrivit dispozițiilor art. 6 alin. (3) din Legea nr. 329/2009, se
realizează în termen de maximum 60 de zile de la data intrării
în vigoare a prezentei hotărâri.
(4) Încetarea raporturilor de muncă sau de serviciu ale
personalului prin emiterea de ordine și/sau decizii se face cu
respectarea procedurilor legale aplicabile categoriei de personal
din care face parte și a prevederilor legale privind protecția
socială, pe baza criteriilor stabilite potrivit art. 6 alin. (5) sau (6)

4

MONITORUL OFICIAL AL ROMÂNIEI, PARTEA I, Nr. 802/25.XI.2009

din Legea nr. 329/2009, în termen de maximum 60 de zile de la
data intrării în vigoare a prezentei hotărâri.

Art. 8. — Prezenta hotărâre intră în vigoare la 30 de zile de
la data publicării în Monitorul Oficial al României, Partea I.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
interimar,
Vasile Blaga
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.367.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 405/2007
privind funcționarea Secretariatului General al Guvernului
În temeiul art. 108 din Constituția României, republicată, al art. 5 alin. (4), al art. 65 alin. (1) pct. 1 și al pct. 3—5, 7 și 10—11
din anexa nr. I la Legea nr. 329/2009 privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană și Fondul Monetar Internațional,
Guvernul României adoptă prezenta hotărâre.
Art. I. — Hotărârea Guvernului nr. 405/2007 privind
funcționarea Secretariatului General al Guvernului, publicată în
Monitorul Oficial al României, Partea I, nr. 302 din 7 mai 2007,
cu modificările și completările ulterioare, se modifică și se
completează după cum urmează:
1. La articolul 3 alineatul (1), după punctul 13 se
introduce un nou punct, punctul 14, cu următorul cuprins:
ă14. prin Departamentul pentru strategii guvernamentale din
structura Secretariatului General al Guvernului asigură asistența
necesară
primului-ministru,
precum
și
ministerelor,
departamentelor și agențiilor guvernamentale, în următoarele
domenii: accesul la informațiile de interes public și transparența
instituțională; comunicarea publică; evaluarea stării sociale a
populației; evaluarea oportunității sociale și a impactului
perceptiv pentru măsurile guvernamentale. În acest sens,
Departamentul pentru strategii guvernamentale:
a) elaborează studii, analize și rapoarte privind starea socială
a populației, oportunitatea socială și impactul perceptiv pentru
măsurile guvernamentale în diverse domenii de activitate, în
special în cele legate de reforma economică, protecția socială,
comunicare interinstituțională, politici de sprijinire a mediului
asociativ, transparență instituțională;
b) realizează analize privind comunicarea guvernamentală
și imaginea României în străinătate și propune Guvernului
măsurile corespunzătoare pentru o informare corectă privind
realitățile românești;
c) monitorizează aplicarea de către autoritățile și instituțiile
publice a dispozițiilor Legii nr. 544/2001 privind liberul acces la
informațiile de interes public, cu modificările și completările
ulterioare, și ale Legii nr. 52/2003 privind transparența
decizională în administrația publică, informând anual Guvernul
despre aplicarea acestora;
d) asigură finanțarea sau susține campanii de informare și
relații publice, organizează evenimente, spectacole, expoziții,

festivaluri, difuzează materiale de informare sau promovare cu
privire la problematica europeană în România, la afirmarea
identității culturale europene și românești, colaborând în acest
sens inclusiv cu asociații ale comunităților de români din
străinătate;
e) sprijină cunoașterea și înțelegerea de către public a
strategiilor și proiectelor guvernamentale de interes public, prin
acțiuni de informare publică, difuzarea de materiale de
informare, precum și prin derularea de campanii de comunicare
publică, în România sau în străinătate;
f) asigură asistență de specialitate primului-ministru, altor
demnitari și înalți funcționari publici din cadrul Guvernului în
domeniile transparenței instituționale, cooperării cu societatea
civilă și cel al comunicării;
g) menține legături permanente cu ambasadele străine în
România și cu organismele internaționale reprezentate în țară,
în scopul informării acestora, împreună cu Ministerul Afacerilor
Externe, asupra aspectelor care privesc activitățile
guvernamentale publice și imaginea țării. În colaborare cu
Ministerul Afacerilor Externe, elaborează, tipărește sau
achiziționează și difuzează în țară și în străinătate rapoarte și
alte materiale de informare privind derularea strategiilor
guvernamentale în diverse domenii, precum și orice tip de
materiale de promovare a imaginii României (albume, CD-uri,
DVD-uri, cărți, obiecte artizanale și altele);
h) achiziționează servicii de consultanță sau expertiză în
domeniul diagnozei sociale, optimizării politicilor publice, a
comunicării publice și transparenței instituționale;
i) efectuează sau achiziționează studii, sondaje, rapoarte,
cercetări, analize, strategii ori proiecte de interes guvernamental
în domeniul diagnozei sociale, optimizării politicilor publice, a
comunicării publice și transparenței instituționale;
j) asigură participarea personalului propriu la acțiuni cu
caracter științific și cultural, la reuniuni și expoziții internaționale,

MONITORUL OFICIAL AL ROMÂNIEI, PARTEA I, Nr. 802/25.XI.2009
acțiuni având ca scop comunicarea instituțională, evaluarea
oportunității sociale și a impactului perceptiv pentru măsurile
guvernamentale și optimizarea acestora, transparența și
promovarea imaginii României în țară și în străinătate și
dezvoltarea sectorului asociativ;
k) organizează sau asigură finanțarea de evenimente ori
acțiuni de comunicare a căror finalitate vizează afirmarea
identității naționale, precum și promovarea imaginii României în
străinătate: colocvii, dezbateri, simpozioane, mese rotunde,
festivaluri, concerte, expoziții, turnee, vizite și altele asemenea;
sprijină și organizează acțiuni socioculturale, evenimente și
campanii de comunicare pentru afirmarea culturii și identității
naționale și de promovare a României, desfășurate în
colaborare cu asociații sau organisme neguvernamentale și
instituții din România sau din Uniunea Europeană, inclusiv cu
asociații ale comunităților de români din străinătate;
l) inițiază și organizează colocvii, dezbateri, simpozioane,
sesiuni de pregătire, mese rotunde și organizează vizite de
informare și schimburi de experiență cu persoane din țară și din
străinătate, în următoarele zone de interes: diagnoză socială și
optimizarea politicilor publice, comunicarea publică și
transparența instituțională; politici și programe pentru mediul
asociativ; sprijină orice fel de asemenea manifestări cu acest tip
de obiective, care sunt propuse sau inițiate de alte organizații
publice sau neguvernamentale;
m) asistă și coordonează corpul funcționarilor publici cu
atribuții în relaționarea cu mediul asociativ și aplicarea legilor
transparenței;
n) promovează și evaluează politicile guvernamentale în
domeniul vieții asociative și formulează recomandări cu privire
la acestea;
o) promovează inițiativele mediului asociativ pentru
reprezentarea legitimă a sectorului în formularea și
implementarea politicilor guvernamentale;
p) asigură Secretariatul Colegiului pentru Consultarea
Asociațiilor
și
Fundațiilor,
transparența
măsurilor
guvernamentale, monitorizează aplicarea prevederilor
legislative privind sectorul asociativ și urmărește optimizarea
cadrului normativ;
q) analizează propunerile mediului asociativ pentru
determinarea direcțiilor de acțiune strategică și întărirea
capacității administrației de a colabora cu mediul asociativ;
r) asigură participarea reprezentanților săi la derularea, în
colaborare cu ministerele de resort, a programelor de asistență
tehnică internațională consacrate dezvoltării parteneriatului
administrație—organizații neguvernamentale și elaborarea de
documentații, proiecte și analize comparative și rapoarte în
domeniu;
s) cooperează cu celelalte structuri guvernamentale, cu
autoritățile locale, instituțiile de învățământ și cercetare, cu firme
private, organizații neguvernamentale sau asociații ale românilor
din străinătate; susține proiecte propuse de organizații

neguvernamentale și asociații ale românilor din străinătate,
specifice obiectului său de activitate;
ș) dezvoltă programe de parteneriat cu instituții financiare
internaționale și cu instituții europene, în domeniul său de
activitate; accesează fonduri europene, în condițiile legii;
t) menține contactul sistematic și asigură schimbul de
informații cu reprezentanții administrației în domeniul
parteneriatului cu mediul asociativ pe baza prelucrării lor,
elaborând documentații, proiecte, analize comparative și
rapoarte în domeniul relațiilor dintre administrație și mediul
asociativ și oferind asistență și consultanță în formarea și
perfecționarea profesională a funcționarilor publici care au
competențe în realizarea politicilor de sprijinire a vieții asociative;
ț) asistă la organizarea și funcționarea unor structuri de
dialog și consultare ale administrației cu mediul asociativ la nivel
sectorial și teritorial; asistă organismele abilitate în asigurarea
implicării societății civile în procesul consultativ privind
elaborarea politicilor publice sectoriale și locale;
u) are competențe în coordonarea interministerială a
problemelor transsectoriale relative la asociații și fundații;
primește și prelucrează informații de la fiecare minister despre
acțiunile și proiectele ce interesează asociațiile și fundațiile și
care rezultă din competențele sale;
v) asistă și participă la procesul de relaționare a Guvernului
cu mediul asociativ, asigurând dialogul primului-ministru cu
lumea asociativă; asigură Secretariatul Colegiului pentru
Consultarea Asociațiilor și Fundațiilor;
w) promovează strategia Guvernului în domeniul
parteneriatului cu organizațiile neguvernamentale la nivel
sectorial și teritorial, vizând punerea în aplicare a programelor
de dezvoltare/reformă specifice.”
2. Anexele nr. 1 și 2 se modifică și se înlocuiesc cu
anexele nr. 1 și 2, care fac parte integrantă din prezenta
hotărâre.
Art. II. — Pe data intrării în vigoare a prezentei hotărâri se
abrogă Hotărârea Guvernului nr. 325/2009 privind reorganizarea
și funcționarea Agenției pentru Strategii Guvernamentale,
publicată în Monitorul Oficial al României, Partea I, nr. 185 din
25 martie 2009.
Art. III. — Hotărârea Guvernului nr. 405/2007 privind
funcționarea Secretariatului General al Guvernului, publicată în
Monitorul Oficial al României, Partea I, nr. 302 din 7 mai 2007,
cu modificările și completările ulterioare, precum și cu cele
aduse prin prezenta hotărâre, se va republica, dându-se textelor
o nouă numerotare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.371.

5

6

MONITORUL OFICIAL AL ROMÂNIEI, PARTEA I, Nr. 802/25.XI.2009
ANEXA Nr. 1
(Anexa nr. 1 la Hotărârea Guvernului nr. 405/2007)

Structurile, organele de specialitate ale administrației publice centrale și instituțiile publice coordonate
de secretarul general al Guvernului
1. Departamentul pentru Relații Interetnice, structură fără
personalitate juridică în cadrul aparatului de lucru al Guvernului
2. Institutul Național de Statistică, organ de specialitate al
administrației publice centrale, cu personalitate juridică, în
subordinea Guvernului
3. Agenția Națională pentru Romi, organ de specialitate al
administrației publice centrale, cu personalitate juridică, în
subordinea Guvernului

4. Oficiul Român pentru Adopții, organ de specialitate al
administrației publice centrale, cu personalitate juridică, în
subordinea Guvernului
5. Oficiul Registrului Național al Informațiilor Secrete de Stat,
instituție publică, cu personalitate juridică, în subordinea
Guvernului
6. Autoritatea Națională pentru Reglementarea și
Monitorizarea Achizițiilor Publice, instituție publică, cu
personalitate juridică, în subordinea Guvernului

ANEXA Nr. 2
(Anexa nr. 2 la Hotărârea Guvernului nr. 405/2007)

Structurile, organele de specialitate ale administrației publice centrale și instituțiile publice finanțate
prin bugetul Secretariatului General al Guvernului
1. Aparatul propriu de lucru al primului-ministru, structură fără
personalitate juridică în cadrul aparatului de lucru al Guvernului
2. Aparatul propriu de lucru al viceprim-ministrului, structură
fără personalitate juridică în cadrul aparatului de lucru al
Guvernului
3. Departamentul pentru Relația cu Parlamentul, structură cu
personalitate juridică în cadrul aparatului de lucru al Guvernului
4. Departamentul pentru Afaceri Europene, structură cu
personalitate juridică în cadrul aparatului de lucru al Guvernului
5. Corpul de Control al Primului-Ministru, structură fără
personalitate juridică în cadrul aparatului de lucru al Guvernului
6. Departamentul pentru Lupta Antifraudă — DLAF, structură
fără personalitate juridică în cadrul aparatului de lucru al
Guvernului
7. Departamentul pentru Relații Interetnice, structură fără
personalitate juridică în cadrul aparatului de lucru al Guvernului
8. Institutul Național de Statistică, organ de specialitate al
administrației publice centrale, cu personalitate juridică, în
subordinea Guvernului
9. Agenția Națională pentru Romi, organ de specialitate al
administrației publice centrale, cu personalitate juridică, în
subordinea Guvernului
10. Oficiul Român pentru Adopții, organ de specialitate al
administrației publice centrale, cu personalitate juridică, în
subordinea Guvernului
11. Autoritatea Națională pentru Reglementarea și
Monitorizarea Achizițiilor Publice, instituție publică cu
personalitate juridică, în subordinea Guvernului

12. Consiliul Național de Soluționare a Contestațiilor,
organism cu activitate administrativ-jurisdicțională, cu
personalitate juridică
13. Institutul de Investigare a Crimelor Comunismului și
Memoria Exilului Românesc, instituție publică cu personalitate
juridică, în subordinea Guvernului
14. Institutul pentru Studierea Problemelor Minorităților
Naționale, instituție publică cu personalitate juridică, în
subordinea Guvernului și în coordonarea Departamentului
pentru Relații Interetnice
15. Agenția Națională Anti-Doping, instituție publică cu
personalitate juridică, în subordinea Guvernului
16. Comisia Națională de Acreditare a Spitalelor, instituție
publică cu personalitate juridică
17. Autoritatea pentru Valorificarea Activelor Statului,
instituție publică cu personalitate juridică, în subordinea
Guvernului
18. Agenția Națională pentru Resurse Minerale, instituție
publică cu personalitate juridică, în subordinea Guvernului
19. Inspectoratul de Stat în Construcții, instituție publică cu
personalitate juridică, în subordinea Guvernului
20. Autoritatea Națională de Reglementare în Domeniul
Energiei, instituție publică cu personalitate juridică, în
coordonarea directă a viceprim-ministrului
21. Comisia Națională pentru Controlul Activităților Nucleare,
instituție publică cu personalitate juridică, în subordinea
Guvernului

MONITORUL OFICIAL AL ROMÂNIEI, PARTEA I, Nr. 802/25.XI.2009

7

GUVERNUL ROMÂNIEI

HOTĂRÂRE
privind înființarea, organizarea și funcționarea Institutului de Investigare
a Crimelor Comunismului și Memoria Exilului Românesc
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.
Art. 1. — (1) Se înființează Institutul de Investigare a Crimelor
Comunismului și Memoria Exilului Românesc, denumit în
continuare Institutul, instituție publică cu personalitate juridică,
aflată în subordinea Guvernului și în coordonarea primuluiministru, prin comasarea prin fuziune a Institutului de Investigare
a Crimelor Comunismului în România cu Institutul Național
pentru Memoria Exilului Românesc, instituții publice care se
desființează.
(2) Institutul are sediul în municipiul București, str. General
David Praporgescu nr. 33, sectorul 2.
Art. 2. — Institutul are ca scop:
a) investigarea științifică și identificarea crimelor, abuzurilor și
încălcărilor drepturilor omului pe întreaga durată a regimului
comunist în România, precum și sesizarea organelor în drept în
acele cazuri în care sunt depistate situații de încălcare a legii;
b) activitatea de culegere, arhivare, cercetare și publicare a
documentelor referitoare la exilul românesc din perioada 1940—
1989, precum și rezolvarea unor probleme pendinte legate de
fostul exil românesc.
Art. 3. — (1) Pentru realizarea scopurilor prevăzute la art. 2
lit. a), Institutul are următoarele atribuții principale:
a) analizează din punct de vedere instituțional regimul
comunist, sistemul de putere în cadrul acestui regim;
b) evidențiază natura relațiilor dintre activul de partid și fosta
Securitate, dintre aceasta și celelalte verigi ale sistemului
represiv din România;
c) descrie modul de organizare și de funcționare a acestor
instituții în administrarea actului de poliție politică;
d) prezintă activiștii de partid, ofițerii și magistrații care lucrau
în cadrul aparatului de represiune;
e) identifică abuzurile și crimele săvârșite, ordonate sau
inspirate de către persoanele care au ocupat funcțiile prevăzute
la lit. d);
f) adună date, documente și mărturii cu privire la toate
acțiunile care au lezat drepturile și libertățile omului în anii
regimului comunist și pe baza acestora sesizează organele de
cercetare penală, indiferent de timpul și de circumstanțele în
care acestea s-au petrecut;
g) identifică responsabilii aparatului de decizie din domeniul
propagandei comuniste, responsabilii pentru actele administrative
și deciziile economice care au generat manifestări ale represiunii
în viața socială și culturală, de la cartelarea hranei zilnice până la
limitarea accesului la informație, artă și cultură, prin acte de
cenzură;
h) aduce la cunoștința opiniei publice crimele, abuzurile,
instigările la crime în numele ăluptei de clasă”, săvârșite de
persoanele care au ocupat funcțiile prevăzute la lit. d);
i) organizează activități muzeale în spații puse la dispoziție
de instituții și autorități publice centrale și locale;
j) organizează activități de cercetare științifică, conferințe,
expoziții sau seminare cu caracter informativ-educativ, publică
studii și documente rezultate în urma cercetărilor;
k) formulează puncte de vedere privind crimele, abuzurile și
încălcările drepturilor omului, săvârșite în perioada regimului
comunist în România, care ar putea conduce la elaborarea unor
proiecte de acte normative cu scop reparatoriu;

l) elaborează, coordonează și participă la programe și/sau
proiecte de cercetare, stagii de pregătire și instruire în domeniul
de studiu și investigare prevăzut la art. 2 lit. a);
m) stabilește parteneriate publice și private cu organizații
neguvernamentale, universități, institute de cercetare din țară și
din străinătate, autorități publice centrale și locale, în vederea
derulării unor proiecte și programe de cercetare în domeniul său
de activitate, cu aprobarea ordonatorului principal de credite.
(2) În vederea îndeplinirii obiectului de activitate prevăzut la
art. 2 lit. b), Institutul are următoarele atribuții principale:
a) efectuează studii și cercetări, în țară și în străinătate,
pentru aprofundarea cunoașterii fenomenului exilului românesc;
b) achiziționează — sau primește donații — orice mărturie,
publicație ori document al fostului exil sau despre acesta;
c) identifică, aduce în țară și conservă documentele fostului
exil, în original sau copie, pe orice suport, răspândite în diferite
țări ale lumii;
d) finanțează editarea și reeditarea, tipărirea și publicarea de
memorii, cărți, studii, articole, corespondență, memorie
fotografică și video, colecții de documente, albume fotografice
privitoare la fostul exil românesc;
e) organizează reuniuni și colocvii consacrate exilului și
reprezintă cercetarea românească în acest domeniu la întâlnirile
științifice naționale și internaționale;
f) constituie un depozit cuprinzând toate publicațiile, cărțile,
colecțiile de reviste, ziare, manifeste și alte înscrisuri ale fostului
exil din perioada 1940—1989;
g) constituie un punct de referință și de comunicare cu
persoanele din fostul exil care au continuat să rămână în afara
granițelor țării;
h) sprijină material, în limita sumelor alocate prin buget, acele
instituții ale fostului exil care trebuie să rămână în străinătate,
ca prezențe active românești în țările respective.
(3) În vederea îndeplinirii atribuțiilor care îi revin potrivit
alin. (1), Institutul se poate adresa Consiliului Național pentru
Studierea Arhivelor Securității, precum și altor autorități, în
vederea obținerii de informații, documente sau acte în legătură
cu domeniul său de activitate, în condițiile legii.
Art. 4. — Pentru îndeplinirea atribuțiilor prevăzute la art. 3
alin. (1), Institutul urmărește:
a) alcătuirea unui sistem clasificat al tipurilor de crime,
abuzuri și încălcări ale drepturilor omului pe întreaga perioadă a
regimului comunist și stabilirea responsabilităților decizionale și
de execuție pentru fiecare dintre acestea;
b) crearea unei baze de date care să cuprindă numele foștilor
activiști de partid din nomenclatură, numele cadrelor fostei
Securități, numele foștilor ofițeri de armată, milițieni și magistrați
care au participat la acțiuni de poliție politică;
c) identificarea acelor legi, decrete, hotărâri ale Consiliului
de Miniștri, decizii ministeriale, regulamente interne și alte
prevederi, secrete sau nesecrete, care au stat la baza
organizării și funcționării aparatului represiv;
d) publicarea unor rapoarte trimestriale și a unui raport final
anual, care vor sintetiza rezultatele investigațiilor întreprinse;
e) stabilirea de parteneriate publice și private cu organizații
neguvernamentale, universități, institute de cercetare din țară și

8

MONITORUL OFICIAL AL ROMÂNIEI, PARTEA I, Nr. 802/25.XI.2009

din străinătate, autorități publice centrale și locale, în vederea
derulării unor proiecte și programe de cercetare în domeniul său
de activitate, cu aprobarea ordonatorului principal de credite.
Art. 5. — (1) Institutul este condus de un președinte, numit pe
o perioadă de 5 ani prin decizie a primului-ministru.
(2) Președintele este ordonator terțiar de credite și reprezintă
Institutul în raporturile cu terțe persoane fizice și juridice.
(3) În exercitarea atribuțiilor sale președintele emite decizii
și ordine.
(4) Președintele poate delega, în condițiile legii, o parte din
atribuțiile sale unui angajat cu funcție de conducere din cadrul
Institutului.
Art. 6. — (1) Pe lângă Institut se organizează și funcționează
un consiliu, organ consultativ de specialitate, alcătuit din
15 personalități ale societății civile, cu rolul de a stabili
obiectivele generale de activitate ale Institutului și de a aviza
rapoartele acestuia.
(2) Membrii Consiliului sunt numiți de către președintele
Institutului și nu sunt remunerați.
(3) Președintele convoacă și conduce ședințele Consiliului.
Art. 7. — (1) Institutul se finanțează integral de la bugetul de
stat, prin bugetul Secretariatului General al Guvernului.
(2) Numărul maxim de posturi al Institutului este de 42, cu
încadrarea în alocațiile bugetare aprobate.
(3) Structura posturilor pe compartimente, statul de funcții și
structura de personal se aprobă prin ordin al președintelui.
(4) Atribuțiile, sarcinile și răspunderile personalului încadrat
în Institut se stabilesc prin fișa postului.
(5) Personalul care funcționează în cadrul Institutului este
angajat cu contract individual de muncă și este salarizat potrivit
reglementărilor legale aplicabile personalului contractual din
sectorul bugetar.

Art. 8. — Institutul poate folosi pentru desfășurarea activității
sale bunuri materiale primite de la persoane fizice și juridice sub
formă de donații și sponsorizări, cu respectarea dispozițiilor
legale în vigoare.
Art. 9. — Pentru realizarea activităților specifice, Institutul are
în dotare un număr de 7 autoturisme și un microbuz pentru
transport de persoane și marfă, cu un consum mediu normat de
carburanți de 300 litri/lună/autovehicul, cu încadrarea în
alocațiile bugetare aprobate.
Art. 10. — În termen de 15 zile de la data intrării în vigoare a
prezentei hotărâri, creditele bugetare rămase neutilizate la data
intrării în vigoare a Legii nr. 329/2009 privind reorganizarea unor
autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional, publicată
în Monitorul Oficial al României, Partea I, nr. 761 din 9 noiembrie
2009, structurile de personal și patrimoniul aferent Institutului de
Investigare a Crimelor Comunismului în România și Institutului
Național pentru Memoria Exilului Românesc, precum și celelalte
drepturi și obligații ce decurg din acestea vor fi preluate de
Institutul de Investigare a Crimelor Comunismului și Memoria
Exilului Românesc pe bază de protocol de predare-preluare,
potrivit legislației în vigoare.
Art. 11. — Pe data intrării în vigoare a prezentei hotărâri se
abrogă:
a) Hotărârea Guvernului nr. 656/2003 privind înființarea
Institutului Național pentru Memoria Exilului Românesc, cu
modificările ulterioare, publicată în Monitorul Oficial al României,
Partea I, nr. 417 din 13 iunie 2003;
b) Hotărârea Guvernului nr. 1.724/2005 privind înființarea
Institutului de Investigare a Crimelor Comunismului în România,
publicată în Monitorul Oficial al României, Partea I, nr. 1.195 din
30 decembrie 2005, cu modificările și completările ulterioare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.372.
GUVERNUL ROMÂNIEI

HOTĂRÂRE
privind reorganizarea Comisiei Naționale de Prognoză
În temeiul art. 108 din Constituția României, republicată, și al art. 3 lit. e), art. 5 alin. (1) și al pct. 12 din anexa nr. 1 la Legea
nr. 329/2009 privind reorganizarea unor autorități și instituții publice, raționalizarea cheltuielilor publice, susținerea mediului de
afaceri și respectarea acordurilor-cadru cu Comisia Europeană și Fondul Monetar Internațional,
Guvernul României adoptă prezenta hotărâre.
Articol unic. — (1) Numărul maxim de posturi pentru aparatul
propriu al Comisiei Naționale de Prognoză este 111, exclusiv
demnitarul.

(2) Structura organizatorică a Comisiei Naționale de
Prognoză este prevăzută în anexa care face parte integrantă
din prezenta hotărâre.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
Președintele Comisiei Naționale de Prognoză,
Ion Ghizdeanu
București, 18 noiembrie 2009.
Nr. 1.375.

Direcția economică,
administrativă, juridică și
resurse umane

Direcția analize și
prognoze regionale

Direcția analize de
impact și prognoze
sectoriale

Direcția generală de
analize și prognoze
financiare, sectoriale
și regionale

Direcția de modelare
și sinteză

Direcția generală de
analize și prognoze
globale

Secretar general

Direcția analize și
prognoze financiare

Audit

Cabinet Președinte

PREȘEDINTE

Direcția conturi naționale
și forță de muncă

Consiliul de coordonare a activității
de previziune

a Comisiei Naționale de Prognoză

S T R U C T U R A O R G A N I Z AT O R I C Ă

Numărul maxim de posturi = 111, exclusiv demnitarul

ANEXĂ

MONITORUL OFICIAL AL ROMÂNIEI, PARTEA I, Nr. 802/25.XI.2009
9

10

MONITORUL OFICIAL AL ROMÂNIEI, PARTEA I, Nr. 802/25.XI.2009
GUVERNUL ROMÂNIEI

HOTĂRÂRE
privind aprobarea Regulamentului de organizare și funcționare a Inspecției Muncii,
precum și pentru stabilirea unor măsuri cu caracter organizatoric
În temeiul art. 108 din Constituția României, republicată, și al art. 5 alin. (1) din Legea nr. 329/2009 privind reorganizarea
unor autorități și instituții publice, raționalizarea cheltuielilor publice, susținerea mediului de afaceri și respectarea acordurilor-cadru
cu Comisia Europeană și Fondul Monetar Internațional,
Guvernul României adoptă prezenta hotărâre.
Art. 1. — (1) Se aprobă Regulamentul de organizare și
funcționare a Inspecției Muncii, prevăzut în anexa nr. 1.
(2) Unitățile care funcționează în subordinea Inspecției
Muncii sunt prevăzute în anexa nr. 2.
Art. 2. — Anexele nr. 1 și 2 fac parte integrantă din prezenta
hotărâre.
Art. 3. — (1) Pe data intrării în vigoare a prezentei hotărâri,
personalul Inspecției Sociale este preluat sau, după caz,
transferat în interesul serviciului, în condițiile legii, la Inspecția
Muncii.
(2) Încadrarea personalului în numărul de posturi aprobat
potrivit legii se face în termen de 60 de zile de la data intrării în
vigoare a prezentei hotărâri, cu respectarea dispozițiilor art. 6
din Legea nr. 329/2009 privind reorganizarea unor autorități și
instituții publice, raționalizarea cheltuielilor publice, susținerea
mediului de afaceri și respectarea acordurilor-cadru cu Comisia
Europeană și Fondul Monetar Internațional.
(3) Personalul disponibilizat ca urmare a reorganizării
beneficiază de măsurile de protecție socială prevăzute de lege.
Art. 4. — Inspecția Muncii și inspectoratele teritoriale de
muncă pot deține un număr de maximum 366 de autoturisme
pentru realizarea acțiunilor de control, cu un consum lunar de
carburant pe autoturism de 350 litri, 3 șalupe cu un consum
mediu lunar de carburant de 1.500 litri, precum și două
ambarcațiuni cu motor, pentru intervenții urgente la accidente
de muncă și pentru acțiuni complexe de control, cu un consum
lunar mediu de carburant pe ambarcațiune de 350 litri.
Art. 5. — (1) Inspecția Muncii preia, în condițiile legii, pe bază
de protocol de predare-primire, clădirile, terenurile și toate
celelalte bunuri aflate în patrimoniul Inspecției Sociale.

(2) Pentru dezvoltarea activităților proprii, autoritățile
administrației publice centrale sau locale vor atribui Inspecției
Muncii, cu prioritate, în condițiile prevăzute de lege, terenuri,
clădiri și spații.
Art. 6. — (1) Pe data intrării în vigoare a prezentei hotărâri,
în cuprinsul actelor normative în vigoare, denumirea Inspecția
Socială se înlocuiește cu denumirea Inspecția Muncii.
(2) În condițiile legii, Inspecția Muncii va prelua toate
drepturile și va fi ținută de toate obligațiile Inspecției Sociale,
potrivit prevederilor legale sau contractuale.
Art. 7. — (1) În subordinea Inspecției Muncii funcționează
Centrul de Monitorizare a Unităților cu Risc Profesional și
Centrul de Pregătire și Perfecționare Profesională al Inspecției
Muncii, instituții cu personalitate juridică, finanțate din venituri
proprii, prevăzute în anexa nr. 2.
(2) Finanțarea centrelor prevăzute la alin. (1) se asigură din
sumele provenite din tarifele percepute pentru plata serviciilor
prestate de aceste centre în domeniile lor de activitate.
Art. 8. — Pe data intrării în vigoare a prezentei hotărâri se
abrogă:
a) Hotărârea Guvernului nr. 1.059/2007 privind aprobarea
Regulamentului de organizare și funcționare a Inspecției
Sociale, publicată în Monitorul Oficial al României, Partea I,
nr. 656 din 26 septembrie 2007;
b) Hotărârea Guvernului nr. 767/1999 privind aprobarea
Regulamentului de organizare și funcționare a Inspecției Muncii,
publicată în Monitorul Oficial al României, Partea I, nr. 464 din
24 septembrie 1999, cu modificările și completările ulterioare;
c) orice alte dispoziții contrare prezentei hotărâri.

PRIM-MINISTRU

EMIL BOC
Contrasemnează:
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 18 noiembrie 2009.
Nr. 1.377.

MONITORUL OFICIAL AL ROMÂNIEI, PARTEA I, Nr. 802/25.XI.2009

11
ANEXA Nr.1

REGULAMENTUL

de organizare și funcționare a Inspecției Muncii
CAPITOLUL I
Dispoziții generale
Art. 1. — (1) Inspecția Muncii este organul de specialitate al
administrației publice centrale în subordinea Ministerului Muncii,
Familiei și Protecției Sociale, cu sediul în municipiul București,
prin care se exercită atribuții de autoritate de stat în domeniile
relațiilor de muncă, securității și sănătății în muncă, asistenței
sociale și incluziunii sociale.
(2) Inspecția Muncii este instituție publică, cu personalitate
juridică, finanțată integral de la bugetul de stat.
(3) Toate veniturile aferente activităților desfășurate de
Inspecția Muncii se fac venituri la bugetul de stat.
(4) În subordinea Inspecției Muncii se organizează și
funcționează, în fiecare județ și în municipiul București,
inspectorate teritoriale de muncă, unități cu personalitate
juridică.
(5) În urma reorganizării prin reducere de posturi și absorbția
Inspecției Sociale, care se desființează, Inspecția Muncii
funcționează cu un număr de 3.571 de posturi, funcționari publici
și personal contractual.
(6) Repartizarea numărului maxim de posturi, structura
organizatorică și statele de funcții pentru aparatul propriu al
Inspecției Muncii și pentru inspectoratele teritoriale de muncă
se aprobă prin ordin al ministrului muncii, familiei și protecției
sociale.
Art. 2. — (1) Inspecția Muncii exercită controlul aplicării
unitare a dispozițiilor legale în domeniile sale de competență în
unitățile din sectorul public, mixt, privat, la autoritățile administrației
publice centrale și locale, persoane fizice și juridice și organisme
neguvernamentale, precum și la alte categorii de angajatori.
(2) Inspecția Muncii are ca principal scop urmărirea
îndeplinirii obligațiilor legale de către angajatorii prevăzuți la
alin. (1) în domeniile relațiilor de muncă, condițiilor de muncă,
asistenței sociale și incluziunii sociale, apărării vieții, integrității
corporale și sănătății salariaților și a altor participanți la procesul
de muncă, în desfășurarea activității.
CAPITOLUL II
Atribuțiile Inspecției Muncii
Art. 3. — (1) Inspecția Muncii are următoarele atribuții:
A. Atribuții generale:

a) controlează aplicarea corectă și unitară a legilor și a altor
acte normative care reglementează relațiile de muncă,
securitatea și sănătatea în muncă, asistența socială și
incluziunea socială, precum și protecția salariaților care lucrează
în condiții deosebite;
b) coordonează, îndrumă metodologic și controlează
activitatea inspectoratelor teritoriale de muncă și a celorlalte
unități aflate în subordine;
c) reprezintă Ministerul Muncii, Familiei și Protecției Sociale,
ca organ de specialitate, în relațiile de cooperare internațională
cu instituții similare;
d) elaborează programele anuale de acțiuni și de inspecție
pentru implementarea politicii Ministerului Muncii, Familiei și
Protecției Sociale în domeniu;
e) elaborează metode și proceduri unitare de inspecție;
f) controlează respectarea criteriilor de încadrare a locurilor
de muncă cu condiții deosebite, evidența acestora și modul de
realizare de către operatorul economic a măsurilor tehnicoeconomice pentru normalizare;
g) controlează respectarea standardelor de calitate în
acordarea serviciilor sociale;

h) controlează modul de stabilire, acordare și administrare a
prestațiilor sociale și a altor alocări bugetare în domeniul de
competență;
i) face propuneri de proiecte de acte normative în domeniu;
j) organizează și controlează activitatea de pregătire și
perfecționare a pregătirii personalului propriu;
k) cooperează cu ministerele, cu alte inspecții de specialitate,
cu instituții publice sau private și cu reprezentanții partenerilor
sociali;
l) realizează venituri din prestări de servicii, calculate pe bază
de tarife, taxe, comision, și alte venituri obținute conform
prevederilor legale, care se fac venit la bugetul de stat;
m) soluționează, în limita competențelor legale, reclamațiile
și sesizările persoanelor fizice sau juridice;
n) administrează fondurile bugetare pe care le are la
dispoziție, precum și bunurile din domeniul public sau privat al
statului aflate în administrare și/sau în folosință;
o) elaborează proiectul anual de buget, pe care îl supune
aprobării ministrului muncii, familiei și protecției sociale, și
asigură exercițiul financiar-contabil al instituției, în condițiile legii;
p) achiziționează centralizat, prin aparatul propriu,
autoturisme, combustibil, echipamente IT, precum și servicii de
comunicații, pază, curățenie și monitorizare, în conformitate cu
prevederile art. 22 din Ordonanța de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor
de concesiune de servicii, aprobată cu modificări și completări
prin Legea nr. 337/2006, cu modificările și completările
ulterioare;
q) administrează fondurile alocate prin bugetul aprobat și
finanțează sau cofinanțează proiecte, programe și investiții din
domeniul său de activitate, în condițiile legii;
r) organizează sistemul informatic necesar activității proprii și
gestionează registrele electronice din domeniul de competență.
B. Atribuții specifice în domeniul stabilirii și controlului
relațiilor de muncă:

a) controlează aplicarea reglementărilor legale, generale și
speciale, cu privire la încheierea, executarea, modificarea,
suspendarea și încetarea contractelor individuale de muncă;
b) controlează respectarea clauzelor cuprinse în contractele
colective de muncă aplicabile și în contractele individuale de
muncă;
c) controlează stabilirea și acordarea drepturilor cuvenite
salariaților ce decurg din lege, din contractul colectiv de muncă
aplicabil și din contractele individuale de muncă;
d) controlează respectarea principiului egalității de tratament;
e) asigură evidența națională a muncii prestate în temeiul
contractelor individuale de muncă;
f) controlează utilizarea de către angajatori a muncii
nedeclarate autorităților publice;
g) controlează modul de completare a carnetelor de muncă
și condițiile de păstrare a acestora la unitățile din sectorul public,
privat și la alte categorii de angajatori;
h) asigură întocmirea și completarea, în termenul prevăzut
de lege, a carnetelor de muncă pe care le are în păstrare,
precum și evidența acestora;
i) verifică legalitatea clauzelor înscrise în contractele
individuale de muncă, controlează respectarea lor de către
angajatori, asigură și urmărește înregistrarea acestora în
carnetele de muncă;
j) controlează dacă persoanele fizice și juridice respectă
prevederile legale privind înregistrarea contractelor de muncă;

12

MONITORUL OFICIAL AL ROMÂNIEI, PARTEA I, Nr. 802/25.XI.2009

k) certifică și contrasemnează legalitatea înscrierilor
efectuate în carnetele de muncă de către angajatorii cărora li
s-a aprobat păstrarea și completarea acestora la sediu;
l) ține evidența persoanelor fizice și juridice care datorează
comisionul prevăzut de lege pentru păstrarea și completarea
carnetelor de muncă, verificarea și certificarea legalității
acestora;
m) verifică și urmărește modul în care sunt calculate sumele
virate cu titlu de comision pentru păstrarea și completarea
carnetelor de muncă, precum și pentru verificarea și certificarea
legalității înregistrărilor efectuate de către angajatori în condițiile
legii;
n) participă la activitatea de reconstituire a vechimii în
muncă, potrivit prevederilor Decretului nr. 92/1976 privind
carnetul de muncă, cu modificările ulterioare;
o) gestionează baza de date organizată la nivel național cu
registrele generale de evidență a salariaților în format electronic.
C. Atribuții specifice în domeniul securității și al sănătății în
muncă:

a) controlează aplicarea prevederilor legale referitoare la
securitatea și sănătatea în muncă și a altor acte normative din
domeniul de competență;
b) cercetează evenimentele conform competențelor,
avizează cercetarea, stabilește sau confirmă caracterul
accidentelor, colaborează cu instituțiile implicate în ceea ce
privește evidența și raportarea accidentelor de muncă și a bolilor
profesionale;
c) controlează activitatea de instruire și informare a
lucrătorilor și furnizează informații în vederea îmbunătățirii
acesteia;
d) autorizează funcționarea din punct de vedere al securității
și sănătății în muncă a persoanelor juridice și fizice, prin
eliberarea certificatului constatator, în condițiile legii aplicabile;
e) abilitează și retrage abilitarea persoanelor fizice și juridice
pentru a presta servicii de protecție și prevenire în domeniul
securității și sănătății în muncă în calitate de serviciu extern de
prevenire și protecție;
f) avizează documentațiile cu caracter tehnic de informare și
instruire în domeniul securității și sănătății în muncă, elaborate
de persoane fizice sau juridice;
g) controlează conform competențelor stabilite, respectarea
prevederilor legale referitoare la introducerea pe piață a
produselor din domeniul reglementat;
h) restricționează comercializarea produselor neconforme;
i) colaborează cu autoritățile competente în toate problemele
legate de supravegherea pieței, inclusiv în ceea ce privește
notificarea clauzei de salvgardare în cazul produselor
neconforme;
j) colaborează cu organismele de supraveghere din Uniunea
Europeană și cu Comisia Europeană în desfășurarea
programelor comunitare de supraveghere a pieței;
k) prelevează probe și efectuează testări în vederea stabilirii
produselor neconforme;
l) colaborează cu autoritățile responsabile cu controalele la
frontiere în vederea schimbului de informații cu privire la
produsele ce prezintă riscuri grave;
m) verifică modul de organizare și funcționare a comitetelor
de securitate și sănătate în muncă;
n) controlează modul de aplicare a măsurilor medicale
preventive privind asigurarea stării de sănătate a salariaților
expuși la noxe;
o) controlează respectarea legislației privind examenul
medical la angajare, adaptabilitatea în muncă și controlul
medical periodic;
p) controlează respectarea prevederilor legale în domeniul
medicinei muncii;

q) controlează respectarea principiilor de ergonomie a muncii
și impune luarea de măsuri tehnice și organizatorice de
îmbunătățire progresivă a condițiilor de muncă și de reducere a
efortului fizic și psihic;
r) controlează modul în care este pregătit personalul pentru
a acorda primul ajutor în caz de accidentare, precum și
organizarea și dotarea echipelor de salvatori, pentru situațiile
impuse de specificul activității sau prevăzute de lege.
D. Atribuții specifice în domeniul prestațiilor sociale:

a) inspectează modul în care sunt respectate prevederile
legale privind stabilirea, acordarea și promovarea drepturilor
sociale ale cetățenilor de către autoritățile administrației publice
centrale și locale, precum și de către alte persoane juridice de
drept public sau privat și de către unele persoane fizice;
b) inspectează modul în care sunt respectate prevederile
legale referitoare la administrarea fondurilor pentru plata
drepturilor sociale, precum și a celor alocate pentru susținerea
și dezvoltarea serviciilor sociale, a proiectelor, programelor și
politicilor din domeniu;
c) constată săvârșirea faptelor prin care se încalcă
prevederile legale din domeniul asistenței sociale și, după caz,
sesizează organele de urmărire penală competente în situația în
care faptele respective întrunesc elementele constitutive ale
unei infracțiuni;
d) constată contravenții și, după caz, aplică sancțiunile
prevăzute de lege;
e) asigură în instanța de contencios administrativ și în
instanța de judecată apărarea și reprezentarea intereselor
proprii în cazul contestațiilor formulate împotriva măsurilor de
sancționare dispuse sau în cazul intentării unor acțiuni pe cale
judecătorească.
E. Atribuții specifice în domeniul serviciilor sociale:

a) desfășoară activități de investigare socială derivate din
rezultatele controlului și formulează propuneri de îmbunătățire a
activității, organizării și a metodei de acordare a prestațiilor și
serviciilor sociale;
b) inspectează furnizorii de servicii sociale publici și privați
din punct de vedere al eficienței și performanței acestora în
îndeplinirea obiectivelor stabilite în conformitate cu standardele
de calitate și de cost, conform reglementărilor în vigoare;
c) constată contravenții și, după caz, aplică sancțiunile
prevăzute de lege;
d) înregistrează, centralizează și sintetizează informațiile
referitoare la furnizorii de servicii sociale și la serviciile sociale
acordate de către aceștia și gestionează Registrul electronic
unic al serviciilor sociale;
e) controlează, evaluează și monitorizează respectarea
prevederilor legale în ceea ce privește îndeplinirea condițiilor de
acordare a acreditării furnizorilor de servicii sociale și serviciilor
furnizate de acestea.
F. Atribuții specifice în domeniul incluziunii sociale:

a) urmărește aplicarea și respectarea politicilor în domeniul
incluziunii sociale;
b) controlează modul de administrare, gestionare și realizare
a tuturor programelor și proiectelor din domeniul incluziunii
sociale;
c) evaluează impactul politicilor și procedurilor publice
implementate în domeniul incluziunii sociale, în vederea stabilirii
de diagnostice și elaborării de propuneri și recomandări de
îmbunătățire a cadrului legal și instituțional, precum și de
eficientizare a alocărilor bugetare necesare promovării
incluziunii sociale.
(2) Atribuțiile prevăzute la alin. (1) pot fi detaliate prin
regulamentul propriu de organizare al Inspecției Muncii, aprobat
prin ordin al ministrului muncii, familiei și protecției sociale.
Art. 4. — (1) Inspecția Muncii, prin personalul propriu, poate
presta la cererea celor interesați următoarele servicii:
a) eliberarea de certificate/adeverințe în baza documentelor
existente în arhivele inspectoratelor teritoriale de muncă, la

MONITORUL OFICIAL AL ROMÂNIEI, PARTEA I, Nr. 802/25.XI.2009
cererea persoanelor fizice, juridice sau a oricăror entități care
au dreptul legal de a solicita și a obține aceste informații,
conform prevederilor Legii Arhivelor Naționale nr. 16/1996, cu
modificările și completările ulterioare;
b) eliberarea de certificate cu informații extrase din registrele
generale de evidență a salariaților depuse de angajatori;
c) participarea inspectorilor de muncă la efectuarea
determinărilor de noxe, respectiv participarea la activitățile
pentru acordarea unor drepturi prevăzute de legislația în
vigoare, potrivit prevederilor art. 2 din Hotărârea Guvernului
nr. 246/2007 privind metodologia de reînnoire a avizelor de
încadrare a locurilor de muncă în condiții deosebite, cu
modificările și completările ulterioare;
d) analiza documentației și expertizarea unităților în vederea
eliberării autorizației de deținere a materialelor explozive;
e) expertiza și analiza în vederea eliberării autorizației de
depozitare a materiilor explozive;
f) expertiza și analiza documentației în vederea acordării
vizei anuale a autorizației de deținere de materii explozive;
g) analiza documentației și efectuarea expertizării în vederea
acordării vizei anuale a autorizației de funcționare a depozitelor
de materii explozive;
h) examinarea artificierilor și pirotehniștilor în vederea
autorizării acestora și asistență tehnică la pregătirea activităților
pentru autorizarea și reautorizarea artificierilor;
i) eliberarea de certificate/adeverințe în baza documentelor
existente în arhivele inspectoratelor teritoriale de muncă, la
cererea persoanelor fizice, juridice sau a oricăror entități care
au dreptul legal de a solicita și a obține aceste informații;
j) eliberarea de copii în baza documentelor existente în
arhivele inspectoratelor teritoriale de muncă, la cererea
persoanelor fizice, juridice sau a oricăror entități care au dreptul
legal de a solicita și a obține aceste informații;
k) eliberarea de certificate cu informații extrase din baza de
date organizată la nivelul Inspecției Muncii cu registrele generale
de evidență a salariaților depuse de angajatori;
l) furnizarea datelor din Registrul general de evidență a
salariaților pentru refacerea conținutului său la angajator, prin
preluarea informațiilor din baza de date organizată la nivelul
Inspecției Muncii.
(2) Contravaloarea prestațiilor prevăzute la alin. (1) se
suportă de beneficiari și se face venit la bugetul de stat.
(3) Pentru prestările de servicii se percep tarife aprobate prin
ordin al ministrului muncii, familiei și protecției sociale, la
propunerea Inspecției Muncii.
Art. 5. — (1) Inspecția Muncii poate înființa, în condițiile
prevăzute la art. 3 din Legea nr. 108/1999 pentru înființarea și
organizarea Inspecției Muncii, republicată, unități cu
personalitate juridică care efectuează prestații în domeniul său
de competență, pentru:
a) pregătirea și perfecționarea pregătirii profesionale a
personalului propriu al Inspecției Muncii;
b) pregătirea și perfecționarea personalului care își
desfășoară activitatea în domeniile securității și sănătății în
muncă, relațiilor de muncă, asistenței sociale și incluziunii
sociale;
c) alte tipuri de prestații legate de specificul activității.
(2) Contravaloarea prestațiilor prevăzute la alin. (1) se
suportă de beneficiarii serviciilor.
CAPITOLUL III
Organizarea și funcționarea Inspecției Muncii
Art. 6. — (1) Inspecția Muncii este condusă de un inspector
general de stat.
(2) În exercitarea atribuțiilor de conducere, inspectorul
general de stat are în subordine 2 inspectori generali de stat
adjuncți.

13

(3) Funcțiile de inspector general de stat și inspector general
de stat adjunct sunt funcții publice de conducere specifice,
asimilate din punct de vedere al drepturilor salariale cu directorul
general și directorul general adjunct din minister.
(4) Inspectorul general de stat și inspectorii generali de stat
adjuncți sunt numiți prin ordin al ministrului muncii, familiei și
protecției sociale, în condițiile legii.
(5) Inspectorul general de stat este ordonator secundar de
credite.
(6) Directorii coordonatori ai inspectoratelor teritoriale de
muncă sunt ordonatori terțiari de credite.
(7) Atribuțiile inspectorului general de stat și ale inspectorilor
generali de stat adjuncți sunt stabilite prin regulamentul propriu
de organizare al Inspecției Muncii, aprobat prin ordin al
ministrului muncii, familiei și protecției sociale.
(8) Inspectorul general de stat și inspectorii generali de stat
adjuncți pot exercita activități de inspecție pe întreg teritoriul țării.
(9) În vederea cercetării faptelor care constituie obiect al
sesizărilor privind încălcarea prevederilor legale, precum și a
regulamentelor, metodologiilor ori a altor norme interne de lucru
de către inspectorii de muncă și inspectorii sociali, în cadrul
Inspecției Muncii se organizează Corpul de control al calității
inspecției, ale cărui atribuții se stabilesc prin regulamentul de
organizare propriu al Inspecției Muncii, aprobat prin ordin al
ministrului muncii, familiei și protecției sociale.
Art. 7. — Inspectorul general de stat poate delega
competențe și atribuții inspectorilor generali de stat adjuncți.
Art. 8. — (1) În cadrul Inspecției Muncii se organizează și
funcționează Colegiul Inspecției Muncii, organ consultativ în
domeniul de activitate.
(2) Componența și competențele Colegiului Inspecției Muncii
se stabilesc de către inspectorul general de stat.
(3) Colegiul Inspecției Muncii se întrunește periodic sub
conducerea inspectorului general de stat pentru stabilirea
strategiei și dezbaterea problemelor deosebite.
Art. 9. — (1) Atribuțiile compartimentelor funcționale ale
Inspecției Muncii se stabilesc prin regulament propriu de
organizare, aprobat prin ordin al ministrului muncii, familiei și
protecției sociale.
(2) Atribuțiile personalului Inspecției Muncii se stabilesc prin
fișa postului.
Art. 10. — (1) Inspectoratele teritoriale de muncă sunt
conduse de un director coordonator.
(2) În exercitarea atribuțiilor de conducere, directorul
coordonator are în subordine 2 directori coordonatori adjuncți.
(3) Directorul coordonator și directorii coordonatori adjuncți
sunt numiți, în condițiile legii, prin ordin al ministrului muncii,
familiei și protecției sociale și îndeplinesc atribuțiile prevăzute
de prezenta hotărâre și de alte reglementări legale aplicabile în
domeniu.
Art. 11. — (1) Personalul Inspecției Muncii și al
inspectoratelor teritoriale de muncă este alcătuit din inspectori
de muncă, inspectori sociali, funcționari publici și alte categorii
de personal.
(2) Funcțiile de inspector de muncă și inspector social sunt
funcții publice în cadrul categoriei funcțiilor publice specifice, cu
statut special. Inspectorul general de stat și inspectorii generali
de stat adjuncți sunt inspectori de muncă, respectiv inspectori
sociali.
(3) Funcționarii publici prevăzuți la alin. (1) beneficiază de
stabilitate în funcție și independență față de orice schimbare
guvernamentală și influență neprevăzută din afară.
(4) Selectarea, recrutarea, pregătirea și numirea în funcții a
inspectorilor de muncă și a inspectorilor sociali se fac potrivit
legislației din domeniul funcției publice.

14

MONITORUL OFICIAL AL ROMÂNIEI, PARTEA I, Nr. 802/25.XI.2009

(5) Drepturile, îndatoririle și incompatibilitățile specifice ale
personalului Inspecției Muncii se stabilesc prin statut special,
care se aprobă prin lege.
(6) În exercitarea atribuțiilor legale, inspectorii de muncă și
inspectorii sociali sunt învestiți cu exercițiul autorității publice,
beneficiind de protecție în condițiile legii.
(7) Pot fi inspectori de muncă și inspectori sociali persoanele
cu studii universitare de licență absolvite cu diplomă, respectiv
studii superioare de lungă durată absolvite cu diplomă de licență
sau echivalentă în domeniile fundamentale: științe inginerești,
științe agricole și silvice, științe juridice, științe economice sau
în următoarele specializări: sociologie, psihologie, medicină și
administrație publică.
(8) Perioada în care persoanele care ocupă funcția de
inspector de muncă sau inspector social își desfășoară
activitatea în Inspecția Muncii sau inspectoratele teritoriale de
muncă este considerată vechime în specialitatea studiilor
absolvite, cu condiția ca în fișa postului să existe ca atribuții
desfășurarea unor activități din domeniul în care au absolvit.
(9) Personalul Inspecției Muncii și al inspectoratelor teritoriale
de muncă beneficiază de măsuri speciale de protecție împotriva
amenințărilor, violențelor sau a oricăror fapte care îi pun în
pericol pe ei, familiile și/sau bunurile lor, precum și de sprijin
financiar din partea instituției, prin suportarea integrală a
sumelor necesare asigurării asistenței juridice, în cazurile în
care actele și faptele îndeplinite în timpul exercitării atribuțiilor de
serviciu, în limitele și cu respectarea prevederilor legale, fac
obiectul unor proceduri judiciare.
(10) Măsurile speciale de protecție, condițiile și modul de
realizare a acestora, precum și modalitatea de acordare a
sprijinului financiar, prevăzute la alin. (6), se stabilesc prin
regulamentul de organizare propriu al Inspecției Muncii, aprobat
prin ordin al ministrului muncii, familiei și protecției sociale.
Art. 12. — Drepturile salariale ale personalului încadrat la
Inspecția Muncii se acordă după cum urmează:
a) pentru Inspecția Muncii, potrivit prevederilor legale
aplicabile aparatului propriu al Ministerului Muncii, Familiei și
Protecției Sociale;
b) pentru inspectoratele teritoriale de muncă, potrivit
prevederilor legale aplicabile serviciilor publice deconcentrate
ale ministerelor.
Art. 13. — În realizarea funcțiilor și atribuțiilor sale, Inspecția
Muncii cooperează, pe plan național și internațional, pe bază de
protocoale, acorduri și memorandumuri, cu ministere, alte
instituții ale administrației publice centrale și locale, organisme
private, reprezentanți ai partenerilor sociali și, după caz, poate
contracta, în condițiile legii, serviciile unor experți sau ale unor
organisme specializate.
CAPITOLUL IV
Inspectorul de muncă și inspectorul social
Art. 14. — Inspectorii de muncă au, în principal, următoarele
obligații:
a) să nu aibă niciun interes, direct sau indirect, de orice
natură ar fi acesta, în unitățile care se află sub incidența
controlului lor;
b) să nu dețină calitatea de asociat sau de membru în
organele de conducere, administrare sau control la persoanele
fizice sau juridice, publice ori private, supuse controlului;
c) să nu dezvăluie secretele de fabricație sau de comerț și,
în general, procedeele de exploatare de care iau cunoștință în
exercitarea funcțiilor lor, atât pe durata existenței raporturilor de
serviciu, cât și timp de 2 ani după data încetării acestora;
d) să păstreze confidențialitatea asupra identității persoanei
care semnalează nerespectarea prevederilor legale în domeniul
reglementat de prezenta hotărâre și să nu dezvăluie

angajatorului ori prepușilor săi faptul că activitatea de control
este efectuată ca urmare a unei sesizări;
e) să respecte regulile deontologice ale funcției publice.
Art. 15. — (1) Inspectorii de muncă care poartă asupra lor
legitimația care atestă funcția pe care o îndeplinesc în
exercitarea atribuțiilor stabilite prin lege au următoarele drepturi:
a) să aibă acces liber, permanent și fără înștiințare prealabilă,
la orice oră din zi și din noapte, în sediul oricărui angajator,
persoană fizică sau juridică, și în orice loc unde au motive
temeinice să efectueze controlul sau cercetarea de evenimente;
b) să identifice, pe baza actelor care dovedesc identitatea,
persoanele aflate în locurile de muncă sau în alte locuri supuse
controlului sau cercetării evenimentelor;
c) să solicite angajatorului sau reprezentantului legal, precum
și lucrătorilor, singuri sau în prezența martorilor, documentele,
registrele, evidențele și informațiile necesare pentru realizarea
controlului sau pentru efectuarea cercetării evenimentelor;
d) să ridice de la entitatea controlată orice document care
are legătură cu controlul efectuat sau cu cercetarea
evenimentului, eliberând o dovadă în acest sens;
e) să constate existența unui contract individual de muncă
deghizat sub forma unui alt tip de contract;
f) să facă fotografii, să înregistreze audiovideo, să ia
declarații scrise, singuri sau în prezența martorilor, lucrătorilor,
angajatorilor și/sau, după caz, a reprezentanților legali ai
acestora, precum și a altor persoane care pot da informații cu
privire la obiectul controlului efectuat sau al evenimentului
cercetat;
g) să preleveze și să ridice, în vederea efectuării de analize
în laboratoare specializate sau administrării de probe, mostre
de produse, materiale ori substanțe fabricate, utilizate,
depozitate, manipulate și să înștiințeze deținătorul sau
angajatorul despre aceasta;
h) să dispună angajatorului măsuri în vederea remedierii
într-un timp determinat a neconformităților constatate;
i) să dispună sistarea imediată a proceselor de producție
și/sau oprirea echipamentelor de muncă, atunci când constată
că prin nerespectarea cerințelor legale în domeniul securității și
sănătății în muncă sunt puse în pericol viața, sănătatea și
securitatea lucrătorului;
j) să dispună angajatorului efectuarea de studii și expertize
tehnice pentru clarificarea unor evenimente sau situații de
pericol, precum și verificarea, prin organisme abilitate, a
încadrării nivelului noxelor profesionale în limite admisibile la
locurile de muncă;
k) să beneficieze, la solicitare, de sprijinul organelor de poliție
și/sau al jandarmeriei.
(2) Cheltuielile necesare aplicării prevederilor alin. (1) lit. g)
și j) sunt suportate de angajator.
Art. 16. — (1) Constatările rezultate în urma controalelor și a
cercetării evenimentelor, precum și măsurile dispuse de către
inspectorii de muncă și inspectorii sociali sunt consemnate de
către aceștia în procese-verbale al căror model se aprobă prin
decizie a inspectorului general de stat.
(2) Contestațiile formulate împotriva proceselor-verbale
încheiate de inspectorii de muncă și inspectorii sociali sunt
soluționate de instanța competentă, potrivit legii.
Art. 17. — Inspectorii sociali au, în principal, următoarele
obligații:
a) să nu aibă interese directe sau indirecte, de orice natură
ar fi acestea, față de autoritățile administrației publice centrale și
locale ori față de persoanele fizice sau juridice, publice ori
private, supuse controlului;
b) să nu dețină calitatea de asociat sau de membru în
organele de conducere, administrare sau control la persoanele
fizice sau juridice, publice ori private, supuse controlului;

MONITORUL OFICIAL AL ROMÂNIEI, PARTEA I, Nr. 802/25.XI.2009
c) să păstreze, în afara raporturilor de serviciu,
confidențialitatea, discreția profesională și să respecte regulile
deontologice ale funcției publice;
d) să înștiințeze fără întârziere autoritățile și instituțiile
competente dacă, în perioada derulării misiunii de inspecție,
constată delicte ori abateri grave în respectarea legii, care atrag
răspunderea juridică, și să ia măsuri imediate conform
competențelor proprii.
Art. 18. — Inspectorii sociali care poartă asupra lor legitimația
care atestă funcția pe care o îndeplinesc în exercitarea
atribuțiilor stabilite prin lege au următoarele drepturi:
a) să aibă acces liber, permanent și fără înștiințare prealabilă,
la orice oră din zi și din noapte, în sediul autorităților
administrației publice centrale și locale ori al persoanei fizice
sau juridice, publice ori private, cu atribuții în domeniu, și/sau în
orice alt loc în care aceștia își desfășoară activitatea, pentru
exercitarea misiunii de inspecție;
b) să solicite autorităților administrației publice centrale și
locale ori persoanei fizice sau juridice, publice ori private, toate
documentele și informațiile necesare pentru realizarea
controlului;
c) să aibă acces la bazele de date informatice ale
organismelor controlate, în condițiile legii;
d) să ceară informații de la orice persoană și despre orice
problemă care constituie obiectul controlului și să solicite orice
documentație pe care o consideră necesară pentru realizarea
rapoartelor de control, în condițiile legii;
e) să constate contravenții și să aplice măsurile de
sancționare prevăzute de legislația în vigoare;
f) să dispună măsuri în vederea remedierii într-un timp
determinat a neconformităților constatate;
g) să sesizeze organele de urmărire penală cu privire la
cazurile sau la situațiile de încălcare a dispozițiilor legale în
domeniu, care întrunesc elementele constitutive ale infracțiunii;
h) să solicite autorităților competente sau organismelor
abilitate prin lege aplicarea măsurilor constând în încetarea sau
suspendarea activității unităților care acordă servicii sociale ori,
după caz, retragerea acreditării furnizorilor de servicii sociale,
în condițiile legii;
i) să ridice de la entitatea controlată orice document care are
legătură cu controlul efectuat sau cu cercetarea evenimentului,
eliberând o dovadă în acest sens;
j) să dispună suspendarea plății prestațiilor sociale în cazul
constatării acordării de drepturi necuvenite;
k) să facă fotografii, să înregistreze audiovideo, să ia
declarații scrise, singuri sau în prezența martorilor,
reprezentanților entităților controlate, beneficiarilor, precum și a
altor persoane care pot da informații cu privire la obiectul
controalelor efectuate;
l) să dispună ridicarea acreditării furnizorilor de servicii
sociale care nu respectă standardele generale și specifice,
afectând drepturile beneficiarilor, și să solicite suspendarea/
încetarea activității acestora cel puțin până la remedierea
deficiențelor;

15

m) să solicite autorităților competente sau organismelor
abilitate prin lege măsuri de sancționare a persoanelor vinovate,
conform legii, în cazul faptelor grave care pun în pericol viața și
siguranța beneficiarilor de servicii sociale;
n) să beneficieze, la solicitare, de sprijinul organelor de poliție
și/sau al jandarmeriei.
Art. 19. — Constatările rezultate în urma activităților de
inspecție socială, precum și măsurile dispuse de inspectorii
sociali sunt consemnate de aceștia în rapoartele de control sau
în procesele-verbale de contravenție, după caz.
Art. 20. — Persoanele fizice sau juridice, publice ori private,
controlate au obligația de a pune la dispoziția inspectorilor de
muncă și inspectorilor sociali documentele, registrele, evidențele
și informațiile solicitate de aceștia, necesare controlului sau
cercetării evenimentului.
Art. 21. — Inspectorii de muncă și inspectorii sociali din
cadrul unui inspectorat teritorial de muncă își pot desfășura
activitatea de control pe raza teritorială a altor inspectorate,
altele decât cel în care își desfășoară activitatea în mod curent,
în baza deciziei emise de inspectorul general de stat.
CAPITOLUL V
Conducerea pe niveluri ierarhice a Inspecției Muncii
Art. 22. — În exercitarea atribuțiilor sale, inspectorul general
de stat emite decizii, metodologii și instrucțiuni.
Art. 23. — Inspectorul general de stat are, în principal,
următoarele atribuții:
a) conduce activitatea Inspecției Muncii;
b) răspunde de administrarea întregului patrimoniu, cu
respectarea prevederilor legale;
c) exercită atribuțiile delegate de ministrul muncii, familiei și
protecției sociale;
d) urmărește realizarea obiectivelor principale ale Inspecției
Muncii la nivel național și teritorial;
e) analizează periodic și ori de câte ori este nevoie, împreună
cu directorii coordonatori, activitatea inspectoratelor teritoriale
de muncă;
f) stabilește măsurile necesare pentru realizarea obiectivelor
instituției și pentru aplicarea ordinelor ministrului muncii, familiei
și protecției sociale;
g) organizează acțiuni de importanță națională în domeniul
de competență;
h) elaborează anual proiectul de buget de venituri și cheltuieli
al Inspecției Muncii;
i) aprobă bugetele de venituri și cheltuieli pentru
inspectoratele teritoriale de muncă și pentru celelalte unități
subordonate;
j) organizează și coordonează elaborarea metodologiilor de
aplicare unitară a legislației specifice domeniilor de activitate;
k) îndeplinește atribuțiile ce îi revin din actele normative în
vigoare și orice alte atribuții stabilite de Ministerul Muncii,
Familiei și Protecției Sociale.
ANEXA Nr. 2

UNITĂȚILE

care funcționează în subordinea Inspecției Muncii
1. Inspectoratele teritoriale de muncă
2. Centrul de Monitorizare a Unităților cu Risc Profesional — finanțat din
venituri proprii
3. Centrul de Pregătire și Perfecționare Profesională al Inspecției Muncii —
finanțat din venituri proprii

16

MONITORUL OFICIAL AL ROMÂNIEI, PARTEA I, Nr. 802/25.XI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII, CULTELOR ȘI PATRIMONIULUI NAȚIONAL

ORDIN
pentru acreditarea Muzeului Ianca din județul Brăila
În conformitate cu dispozițiile art. 13 alin. (3) și art. 18 alin. (4) din Legea
muzeelor și colecțiilor publice nr. 311/2003, republicată, cu modificările ulterioare,
luând în considerare Hotărârea Comisiei Naționale a Muzeelor și Colecțiilor
nr. 3.691 din 30 septembrie 2009,
în temeiul prevederilor art. 11 alin. (4) din Hotărârea Guvernului nr. 9/2009
privind organizarea și funcționarea Ministerului Culturii, Cultelor și Patrimoniului
Național, cu modificările ulterioare,
ministrul culturii, cultelor și patrimoniului național emite prezentul ordin.
Art. 1. — Se aprobă acreditarea Muzeului Ianca din județul Brăila, instituție
de cultură de drept privat aflată în subordinea Asociației Cultural-Istorice ăMuzeul”.
Art. 2. — Prezentul ordin se publică în Monitorul Oficial al României, Partea I.
Ministrul culturii, cultelor și patrimoniului național,
Theodor Paleologu
București, 3 noiembrie 2009.
Nr. 2.465.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 802/25.XI.2009 conține 16 pagini.

Prețul: 3,20 lei

&JUYDGY|435247]
ISSN 1453—4495

