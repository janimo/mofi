Anul 177 (XXI) — Nr. 155

PARTEA I

LEGI, DECRETE, HOTĂRÂRI ȘI ALTE ACTE

Joi, 12 martie 2009

SUMAR

Nr.

10.

Pagina
HOTĂRÂRI ALE CAMEREI DEPUTAȚILOR
— Hotărâre privind modificarea Hotărârii Camerei
Deputaților nr. 43/2008 pentru aprobarea componenței
nominale a comisiilor permanente ale Camerei
Deputaților ..................................................................

DECIZII ALE CURȚII CONSTITUȚIONALE
Decizia nr. 1.368 din 16 decembrie 2008 referitoare la
excepția de neconstituționalitate a prevederilor art. 47
alin. 1 din Codul familiei ............................................
Decizia nr. 1.370 din 16 decembrie 2008 referitoare la
excepția de neconstituționalitate a prevederilor art. 27
alin. (72) din Regulamentul privind procedura de
constituire, atribuțiile și funcționarea comisiilor pentru
stabilirea dreptului de proprietate privată asupra
terenurilor, a modelului și modului de atribuire a
titlurilor de proprietate, precum și punerea în posesie
a proprietarilor, aprobat prin Hotărârea Guvernului
nr. 890/2005 ..............................................................

18.
210.

218.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență privind creșterea
performanței energetice a blocurilor de locuințe ........
— Hotărâre privind trecerea unui imobil aflat în
domeniul public al statului din administrarea Consiliului
Local al Orașului Buftea, județul Ilfov, în administrarea
Ministerului Justiției și Libertăților Cetățenești............
— Hotărâre privind aprobarea bugetului și a
cheltuielilor necesare pentru pregătirea, organizarea
și desfășurarea alegerilor pentru membrii din România
în Parlamentul European din anul 2009 ....................

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

2–3

4–5

7/433. — Ordin al viceprim-ministrului, ministrul
administrației și internelor, și al ministrului finanțelor
publice privind constituirea Comitetului pentru finanțe
publice locale ..............................................................

13

60/406. — Ordin al ministrului dezvoltării regionale și
locuinței și al ministrului finanțelor publice pentru
modificarea Ordinului ministrului dezvoltării, lucrărilor
publice și locuințelor și al ministrului economiei și
finanțelor nr. 665/2.604/2008 privind aprobarea
categoriilor de cheltuieli eligibile pentru domeniul major
de intervenție 5.3 ăPromovarea potențialului turistic și
crearea infrastructurii necesare, în scopul creșterii
atractivității României ca destinație turistică” al axei
prioritare ăDezvoltarea durabilă și promovarea
turismului” din cadrul Programului operațional regional
2007—2013................................................................

13–14

ACTE ALE AUTORITĂȚII NAȚIONALE DE
SUPRAVEGHERE A PRELUCRĂRII DATELOR
CU CARACTER PERSONAL

5–8
11.
9

10–12

— Decizie privind stabilirea categoriilor de operațiuni
de prelucrare a datelor cu caracter personal,
susceptibile de a prezenta riscuri speciale pentru
drepturile și libertățile persoanelor ............................

14–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 155/12.III.2009

HOTĂRÂRI ALE CAMEREI DEPUTAȚILOR
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 43/2008
pentru aprobarea componenței nominale
a comisiilor permanente ale Camerei Deputaților
În temeiul art. 42 și art. 60 alin. (1) din Regulamentul Camerei Deputaților,
aprobat prin Hotărârea Camerei Deputaților nr. 8/1994, republicat, cu modificările
ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților nr. 43/2008 pentru
aprobarea componenței nominale a comisiilor permanente ale Camerei
Deputaților, publicată în Monitorul Oficial al României, Partea I, nr. 875 din
23 decembrie 2008, cu modificările ulterioare, se modifică după cum urmează:
— încetează calitatea de membru al Comisiei pentru egalitate de șanse
pentru femei și bărbați a domnului deputat Nicolăescu Gheorghe-Eugen,
aparținând Grupului parlamentar PNL.
Această hotărâre a fost adoptată de Camera Deputaților în ședința din
10 martie 2009, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE

București, 10 martie 2009.
Nr. 10.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.368
din 16 decembrie 2008

referitoare la excepția de neconstituționalitate a prevederilor art. 47 alin. 1 din Codul familiei
Pe rol se află soluționarea excepției de neconstituționalitate

Ioan Vida

— președinte

Nicolae Cochinescu

— judecător

a prevederilor art. 47 alin. 1 din Codul familiei, excepție ridicată

Aspazia Cojocaru

— judecător

de Mieta Turcu în Dosarul nr. 6.059/215/R/2008 al Judecătoriei

Acsinte Gaspar

— judecător

Petre Lăzăroiu

— judecător

Ion Predescu

— judecător

Tudorel Toader

— judecător

Puskás Valentin Zoltán

— judecător

Augustin Zegrean

— judecător

Ion Tiucă

— procuror

respingere ca inadmisibilă a excepției de neconstituționalitate,

Maria Bratu

— magistrat-asistent

întrucât criticile vizează o problemă de omisiune legislativă.

Craiova — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de

MONITORUL OFICIAL AL ROMÂNIEI, PARTEA I, Nr. 155/12.III.2009
C U R T E A,

având în vedere actele și lucrările dosarului, constată
următoarele:
Prin Încheierea din 21 aprilie 2008, pronunțată în Dosarul
nr. 6.059/215/2008, Judecătoria Craiova — Secția civilă a
sesizat Curtea Constituțională cu excepția de
neconstituționalitate a prevederilor art. 47 alin. 1 din Codul
familiei, excepție ridicată de Mieta Turcu.
În motivarea excepției de neconstituționalitate, autoarea
acesteia susține, în esență, că art. 47 alin. 1 din Codul familiei
contravine art. 26 alin. (1) din Constituție și art. 8 din Convenția
pentru apărarea drepturilor omului și a libertăților fundamentale,
întrucât nu prevede și ădreptul mamei biologice de a pretinde și,
implicit, de a i se recunoaște maternitatea izvorâtă, în cazuri
excepționale, nu din faptul nașterii unui copil, ci din legătura de
sânge (zestrea genetică), din realitatea biologică a conceperii
acestuia”.
Judecătoria Craiova — Secția civilă nu și-a exprimat
opinia cu privire la excepția ridicată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege sunt
constituționale. În acest sens arată că textul de lege
reglementează o situație rezultată dintr-o realitate biologică
naturală. Maternitatea decurgând din fertilizarea artificială
reprezintă o situație specială care nu este reglementată de lege,
or, sub acest aspect, Curtea nu este competentă a se pronunța.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

3

concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției îl reprezintă prevederile art. 47 alin. 1 din
Codul familiei, cu următorul conținut: ăFiliația față de mamă
rezultă din faptul nașterii.”
Textul constituțional invocat este cel al art. 26 alin. (1)
referitor la viața intimă, familială și privată. Este invocată și
încălcarea art. 8 din Convenția pentru apărarea drepturilor
omului și a libertăților fundamentale, privind dreptul la
respectarea vieții private și de familie.
Examinând excepția de neconstituționalitate ridicată, Curtea
reține că, în realitate, critica formulată privește redactarea
actuală a prevederilor art. 47 alin. 1 din Codul familiei. Astfel, se
apreciază de către autorul excepției că textele de lege criticate
sunt neconstituționale, deoarece nu prevăd ădreptul mamei
biologice de a pretinde și, implicit, de a i se recunoaște
maternitatea”.
Așadar, pretinsa neconstituționalitate a textului de lege
criticat este determinată exclusiv de o omisiune legislativă. Or,
în temeiul art. 61 din Constituție, ăParlamentul este [... ] unica
autoritate legiuitoare a țării”, astfel încât modificarea sau
completarea normelor juridice constituie atribuții exclusive ale
acestuia.
Ca atare, în temeiul art. 2 alin. (3) din Legea nr. 47/1992
privind organizarea și funcționarea Curții Constituționale, potrivit
căruia aceasta ăse pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”, excepția de
neconstituționalitate, astfel cum a fost formulată, urmează a fi
respinsă ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 47 alin. 1 din Codul familiei, excepție
ridicată de Mieta Turcu în Dosarul nr. 6.059/215/R/2008 al Judecătoriei Craiova — Secția civilă.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 155/12.III.2009
CURTEA CONSTITUȚIONALĂ

D E C I Z I A N r . 1.370
din 16 decembrie 2008

referitoare la excepția de neconstituționalitate a prevederilor art. 27 alin. (72)
din Regulamentul privind procedura de constituire, atribuțiile și funcționarea comisiilor
pentru stabilirea dreptului de proprietate privată asupra terenurilor, a modelului și modului
de atribuire a titlurilor de proprietate, precum și punerea în posesie a proprietarilor,
aprobat prin Hotărârea Guvernului nr. 890/2005
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Ion Tiucă
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 27 alin. (72) din Regulamentul privind
procedura de constituire, atribuțiile și funcționarea comisiilor
pentru stabilirea dreptului de proprietate privată asupra
terenurilor, a modelului și modului de atribuire a titlurilor de
proprietate, precum și punerea în posesie a proprietarilor,
aprobat prin Hotărârea Guvernului nr. 890/2005 și modificat prin
Hotărârea Guvernului nr. 1.832/2005, coroborat cu art. 26 din
Legea nr. 1/2000, excepție ridicată de Asociația de pășunat
Concordia Timișoara în Dosarul nr. 4.060/325/2007 al
Judecătoriei Timișoara.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2008, pronunțată în Dosarul
nr. 4.060/325/2007, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. 27 alin. (72) din Regulamentul privind
procedura de constituire, atribuțiile și funcționarea
comisiilor pentru stabilirea dreptului de proprietate privată
asupra terenurilor, a modelului și modului de atribuire a
titlurilor de proprietate, precum și punerea în posesie a
proprietarilor, aprobat prin Hotărârea Guvernului nr. 890/2005
și modificat prin Hotărârea Guvernului nr. 1.832/2005,
coroborat cu art. 26 din Legea nr. 1/2000, cu modificările și
completările ulterioare, excepție ridicată de Asociația de
pășunat Concordia Timișoara.
În motivarea excepției de neconstituționalitate, autorul
acesteia susține, în esență, că textul criticat este
neconstituțional, întrucât exclude de la beneficiul Legii nr. 1/2000
formele asociative prevăzute de art. 26 din această lege.
Judecătoria Timișoara nu și-a exprimat opinia cu privire la
excepția de neconstituționalitate.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie art. 27
alin. (72) din Regulamentul privind procedura de constituire,
atribuțiile și funcționarea comisiilor pentru stabilirea dreptului de
proprietate privată asupra terenurilor, a modelului și modului de
atribuire a titlurilor de proprietate, precum și punerea în posesie
a proprietarilor, aprobat prin Hotărârea Guvernului nr. 890/2005,
publicat în Monitorul Oficial al României, Partea I, nr. 732 din
11 august 2005.
Textele constituționale invocate ca fiind încălcate sunt cele
ale art. 16 privind egalitatea în drepturi și ale art. 21 privind
accesul liber la justiție.
Examinând excepția de neconstituționalitate, se constată că
aceasta este inadmisibilă în raport cu dispozițiile art. 29 alin. (1)
și (6) din Legea nr. 47/1992, potrivit cărora: ă(1) Curtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [ ].
(6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale.[ ]”
Așa fiind, se impunea ca însăși Judecătoria Timișoara să
aplice aceste dispoziții și, fără a mai sesiza Curtea
Constituțională, să respingă, printr-o încheiere motivată,
excepția de neconstituționalitate, întrucât potrivit art. 146 lit. d)
din Constituție Curtea Constituțională ăhotărăște asupra
excepțiilor de neconstituționalitate privind legile și ordonanțele,
ridicate în fața instanțelor judecătorești sau de arbitraj comercial,
[...].”
Întrucât instanța nu s-a conformat dispozițiilor art. 29 alin. (6)
din Legea nr. 47/1992, sesizând totuși Curtea Constituțională,
excepția urmează a fi respinsă ca inadmisibilă.

MONITORUL OFICIAL AL ROMÂNIEI, PARTEA I, Nr. 155/12.III.2009

5

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 27 alin. (72) din Regulamentul privind
procedura de constituire, atribuțiile și funcționarea comisiilor pentru stabilirea dreptului de proprietate privată asupra terenurilor, a
modelului și modului de atribuire a titlurilor de proprietate, precum și punerea în posesie a proprietarilor, aprobat prin Hotărârea
Guvernului nr. 890/2005, excepție ridicată de Asociația de pășunat Concordia Timișoara în Dosarul nr. 4.060/325/2007 al
Judecătoriei Timișoara.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind creșterea performanței energetice a blocurilor de locuințe
Situația extraordinară prevăzută de art. 115 alin. (4) din Constituția României, republicată, constă în necesitatea reducerii
consumului de energie pentru încălzirea blocurilor de locuințe, în condițiile asigurării și menținerii climatului termic interior în
apartamente, prin promovarea de programe integrate Planului național de eficiență energetică.
Directiva 2006/32/CE a Parlamentului European și a Consiliului din 5 aprilie 2006 privind eficiența energetică la utilizatorii
finali și serviciile energetice și de abrogare a Directivei 93/76/CEE a Consiliului prevede, printre altele, ca statele membre să ia
toate măsurile pentru îmbunătățirea eficienței energetice la utilizatorii finali și stabilirea unei ținte naționale de minimum 9% privind
economiile de energie pentru al 9-lea an de aplicare a directivei.
Reducerea consumului de energie pentru încălzirea blocurilor de locuințe are ca efecte reducerea costurilor de întreținere
cu încălzirea, diminuarea efectelor schimbărilor climatice, prin reducerea emisiilor de gaze cu efect de seră, creșterea independenței
energetice, prin reducerea consumului de combustibil utilizat la prepararea agentului termic pentru încălzire, precum și ameliorarea
aspectului urbanistic al localităților.
Totodată, prin adoptarea de urgență a prezentului act normativ se vor realiza susținerea creșterii economice și
contracararea efectelor negative pe care criza financiară internațională actuală le poate avea asupra sectorului energetic și al
construcțiilor, inclusiv prin utilizarea resurselor energetice naționale.
Prin aplicarea prevederilor prezentului act normativ, pe termen scurt și mediu, se degrevează bugetul statului de cheltuielile
cu combustibilul utilizat, se reduc cheltuielile cu întreținerea blocurilor de locuințe prin reducerea facturilor cu încălzirea, se asigură
susținerea operatorilor economici din domeniul construcțiilor și se creează noi locuri de muncă.
Neadoptarea de urgență a prezentului act normativ conduce la neîndeplinirea obligațiilor asumate de România privind
transpunerea Directivei 2006/32/CE a Parlamentului European și a Consiliului din 5 aprilie 2006 privind eficiența energetică la
utilizatorii finali și serviciile energetice și de abrogare a Directivei 93/76/CEE a Consiliului, precum și a Directivei 2002/91/CE a
Parlamentului European și a Consiliului privind performanța energetică a clădirilor.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență stabilește
lucrările de intervenție pentru izolarea termică a blocurilor de
locuințe construite după proiecte elaborate în perioada 1950—1990,
etapele necesare realizării lucrărilor, modul de finanțare a
acestora, precum și obligațiile și răspunderile autorităților
administrației publice și ale asociațiilor de proprietari.
(2) Realizarea lucrărilor de intervenție stabilite prin prezenta
ordonanță de urgență are drept scop creșterea performanței
energetice a blocurilor de locuințe, respectiv reducerea
consumurilor energetice pentru încălzirea apartamentelor, în

condițiile asigurării și menținerii climatului termic interior, precum
și ameliorarea aspectului urbanistic al localităților.
Art. 2. — În sensul prezentei ordonanțe de urgență,
expresiile de mai jos au următoarele semnificații:
a) bloc de locuințe — clădire — imobilul format din proprietăți
individuale definite ca apartamente și proprietatea comună
indiviză. Expresia vizează atât clădirea în ansamblul său, cât și
părți ale acesteia — tronsoane de bloc — separate prin rost;
b) program local multianual privind creșterea performanței
energetice la blocurile de locuințe — documentul fundamentat și
elaborat de autoritățile administrației publice locale ale
municipiilor, orașelor, comunelor, respectiv ale sectoarelor
municipiului București, pe baza contractelor de mandat

6

MONITORUL OFICIAL AL ROMÂNIEI, PARTEA I, Nr. 155/12.III.2009

încheiate cu asociațiile de proprietari, aprobat prin hotărâre a
consiliului local, întocmit în vederea fundamentării alocațiilor de
la bugetul local și de la bugetul de stat, denumit în continuare
program local;
c) program național multianual privind creșterea performanței
energetice la blocurile de locuințe — documentul elaborat de
Ministerul Dezvoltării Regionale și Locuinței și aprobat prin ordin
al ministrului, în baza programelor locale transmise de
coordonatorii locali și a fondurilor alocate din bugetul de stat în
bugetul Ministerului Dezvoltării Regionale și Locuinței, denumit
în continuare program național; programul național prevede
alocațiile stabilite în aplicarea prevederilor art. 13 lit. a) pentru
bugetele locale ale municipiilor, orașelor și comunelor, precum
și ale sectoarelor municipiului București;
d) coordonatori locali — primarii municipiilor, orașelor și
comunelor, precum și ai sectoarelor municipiului București în a
căror responsabilitate revine coordonarea programelor locale,
în calitate de autorități contractante.
Art. 3. — Pentru fundamentarea programelor locale,
coordonatorii locali realizează identificarea și inventarierea
blocurilor de locuințe prevăzute la art. 1 alin. (1).
CAPITOLUL II
Lucrări de intervenție
Art. 4. — Lucrările de intervenție la anvelopa blocului de
locuințe, stabilite prin prezenta ordonanță de urgență, sunt:
a) izolarea termică a pereților exteriori;
b) înlocuirea ferestrelor și a ușilor exterioare existente,
inclusiv tâmplăria aferentă accesului în blocul de locuințe, cu
tâmplărie performantă energetic;
c) termo-hidroizolarea terasei/termoizolarea planșeului peste
ultimul nivel în cazul existentei șarpantei;
d) izolarea termică a planșeului peste subsol, în cazul în care
prin proiectarea blocului sunt prevăzute apartamente la parter;
e) lucrări de demontare a instalațiilor și a echipamentelor
montate aparent pe fațadele/terasa blocului de locuințe, precum
și remontarea acestora după efectuarea lucrărilor de izolare
termică;
f) lucrări de refacere a finisajelor anvelopei.
Art. 5. — Realizarea lucrărilor de intervenție prevăzute la art. 4
lit. a)—d) are ca scop creșterea performanței energetice a
blocurilor de locuințe, astfel încât consumul anual specific de
energie calculat pentru încălzire să scadă sub 100 kWh/m2 arie
utilă, în condiții de eficiență economică.
Art. 6. — Odată cu efectuarea lucrărilor de intervenție
prevăzute la art. 4 se pot executa și următoarele lucrări de
intervenție, justificate din punct de vedere tehnic în expertiza
tehnică și/sau în auditul energetic:
a) lucrări de reparații la elementele de construcție care
prezintă potențial pericol de desprindere și/sau afectează
funcționalitatea blocului de locuințe, inclusiv de refacere în
zonele de intervenție;
b) lucrări de intervenție la instalația de distribuție a agentului
termic pentru încălzire aferentă părților comune ale blocului de
locuințe.
CAPITOLUL III
Etapele necesare implementării programelor locale
Art. 7. — Etapele necesare implementării programelor locale
sunt următoarele:
a) identificarea și inventarierea blocurilor de locuințe
prevăzute la art. 1 alin. (1);
b) înștiințarea asociațiilor de proprietari de către coordonatorii
locali privind înscrierea în programul local;
c) hotărârea adunării generale a proprietarilor de înscriere în
programul local și semnarea contractului de mandat;
d) proiectarea lucrărilor de intervenție;
e) executarea lucrărilor de intervenție;

f) recepția la terminarea lucrărilor și eliberarea certificatului
de performanță energetică, cu evidențierea consumului anual
specific de energie calculat pentru încălzire;
g) recepția finală, după expirarea perioadei de garanție de
bună execuție de 3 ani.
Art. 8. — Asociațiile de proprietari din blocurile de locuințe
identificate și inventariate sunt înștiințate de către coordonatorii
locali asupra posibilității de înscriere în programul local.
Art. 9. — (1) Odată cu înștiințarea prevăzută la art. 8
coordonatorul local transmite și proiectul de contract de mandat
semnat de acesta, în două exemplare originale, în vederea
semnării de către asociația de proprietari.
(2) Contractul de mandat are drept scop mandatarea
coordonatorului local de către asociația de proprietari în vederea
stabilirii măsurilor și acțiunilor ce se impun, în condițiile și cu
respectarea prezentei ordonanțe de urgență, pentru creșterea
performanței energetice a blocului de locuințe.
(3) Prin contractul de mandat se prevăd obligațiile părților,
precum și alte clauze asupra cărora părțile convin.
Art. 10. — (1) Asociațiile de proprietari înștiințate se pot
înscrie în programul local prin solicitare scrisă înregistrată la
coordonatorul local în a cărui arie de competență este amplasat
blocul de locuințe.
(2) Solicitarea asociației de proprietari prevăzută la alin. (1)
este însoțită de:
a) contractul de mandat semnat;
b) hotărârea privind înscrierea în programul local, adoptată în
adunarea generală cu acordul majorității proprietarilor;
c) lista proprietarilor din imobil.
Art. 11. — (1) În etapa privind proiectarea lucrărilor de
intervenții, prevăzută la art. 7 lit. d), se realizează:
a) expertiza tehnică, auditul energetic și elaborarea
documentației de avizare a lucrărilor de intervenție;
b) elaborarea documentației tehnice pentru autorizarea
executării lucrărilor de intervenție și obținerea autorizației de
construire;
c) elaborarea proiectului tehnic și a detaliilor de execuție,
precum și a documentației de achiziție pentru contractarea
executării lucrărilor de intervenție.
(2) Expertiza tehnică prevăzută la alin (1) lit. a) se realizează
pentru analiza structurii de rezistență a blocului de locuințe din
punctul de vedere al asigurării cerinței esențiale ărezistență
mecanică și stabilitate”, urmărind metoda calitativă prevăzută
de reglementările tehnice în vigoare. În cazul în care expertiza
tehnică prevede necesitatea efectuării unor lucrări de
consolidare/reparații care condiționează executarea lucrărilor de
intervenție, contractorul proiectării lucrărilor de intervenție
informează în scris coordonatorul local în vederea dispunerii de
către acesta a măsurilor ce se impun.
(3) Elaborarea documentațiilor prevăzute la alin. (1) lit. b) și
c) se realizează după aprobarea indicatorilor tehnico-economici
prin hotărârea consiliului local, notificarea asociației de
proprietari de către coordonatorul local privind hotărârea
consiliului local și încheierea actului adițional la contractul de
mandat privind stabilirea și individualizarea obligațiilor de plată
pentru executarea lucrărilor de intervenție.
CAPITOLUL IV
Finanțarea
Art. 12. — Finanțarea proiectării lucrărilor de intervenție
prevăzute la art. 4 și 6 se asigură din bugetele locale ale
unităților administrativ-teritoriale, respectiv ale sectoarelor
municipiului București, în condițiile legii.
Art. 13. — Finanțarea executării lucrărilor de intervenție
prevăzute la art. 4 și 6 se asigură astfel:
a) 50% din alocații de la bugetul de stat, în limita fondurilor
aprobate anual cu această destinație în bugetul Ministerului
Dezvoltării Regionale și Locuinței;
b) 30% din fonduri aprobate anual cu această destinație în
bugetele locale și/sau din alte surse legal constituite;

MONITORUL OFICIAL AL ROMÂNIEI, PARTEA I, Nr. 155/12.III.2009
c) 20% din fondul de reparații al asociației de proprietari
și/sau din alte surse legal constituite.
Art. 14. — (1) Prin excepție de la prevederile art. 13,
autoritățile administrației publice locale pot asigura, în limita
fondurilor aprobate anual cu această destinație, pe lângă cota
de 30%:
a) preluarea parțială sau integrală a cheltuielilor aferente
lucrărilor de intervenție corespunzătoare cotei de 20% ce revine
asociației de proprietari. Autoritățile administrației publice locale
pot hotărî cu privire la măsurile aplicabile în vederea recuperării
sumelor avansate pentru acoperirea cotei de 20%, pe baza
mecanismelor proprii stabilite de acestea;
b) preluarea parțială sau integrală a cheltuielilor aferente
lucrărilor de intervenție corespunzătoare cotei proprietarului/
proprietarilor din blocul de locuințe aflat/aflați în imposibilitate de
a asigura sumele ce îi/le revin.
(2) Condițiile de preluare și criteriile de selecție pentru
aplicarea prevederilor alin. (1) se stabilesc și se aprobă prin
hotărâre a consiliului local.
Art. 15. — La termenele prevăzute în Legea nr. 500/2002
privind finanțele publice, cu modificările ulterioare:
a) autoritățile administrației publice locale stabilesc, în cadrul
programelor locale, necesarul de alocații de la bugetul de stat
pentru finanțarea cotei-părți prevăzute la art. 13 lit. a), aferentă
blocurilor de locuințe care vor beneficia de lucrări de intervenție
în anul bugetar următor, și transmit programele locale
Ministerului Dezvoltării Regionale și Locuinței;
b) Ministerul Dezvoltării Regionale și Locuinței centralizează
propunerile primite, în baza cărora include în proiectul bugetului
de stat sumele necesare pentru finanțarea cotei-părți prevăzute
la art. 13 lit. a).
Art. 16. — În limita resurselor bugetare alocate în acest scop
prin legea bugetului de stat, Ministerul Dezvoltării Regionale și
Locuinței:
a) aprobă, prin ordin al ministrului, programul național, prin
care alocă bugetelor locale fondurile aferente cotei-părți
prevăzute la art. 13 lit. a);
b) repartizează și comunică autorităților administrației publice
locale fondurile alocate.
Art. 17. — Ministerul Dezvoltării Regionale și Locuinței
efectuează lunar plata către coordonatorii locali a sumelor
aferente cotei-părți prevăzute la art. 13 lit. a), aferentă lucrărilor
de intervenție executate, pe baza deconturilor justificative,
verificate și aprobate conform legii.
Art. 18. — Autoritățile administrației publice locale pot hotărî
și preluarea cheltuielilor aferente lucrărilor de intervenție,
corespunzătoare cotei de 50% ce revine Ministerului Dezvoltării
Regionale și Locuinței, în limita fondurilor aprobate anual cu
această destinație în bugetele locale, pentru blocurile de
locuințe neincluse în programul național, prevăzute la art. 29.
CAPITOLUL V
Obligații și răspunderi
Art. 19. — Consiliul local aprobă, la propunerea
coordonatorilor locali:
a) indicatorii tehnico-economici aferenți obiectivelor de
investiții privind creșterea performanței energetice a blocurilor
de locuințe;
b) programele locale multianuale privind creșterea
performanței energetice a blocurilor de locuințe.
Art. 20. — Coordonatorul local:
a) realizează identificarea și inventarierea blocurilor de
locuințe prevăzute la art. 1 alin. (1);
b) înștiințează asociațiile de proprietari asupra prevederilor
legale privind creșterea performanței energetice a blocurilor de
locuințe, precizând condițiile și modalitatea de înscriere în
programul local;
c) încheie contractul de mandat cu fiecare asociație de
proprietari înștiințată, pentru implementarea, pe etape, a
programului local;
d) contractează proiectarea lucrărilor de intervenție;

7

e) notifică asociației de proprietari hotărârea consiliului local
privind aprobarea indicatorilor tehnico-economici corespunzători
lucrărilor de intervenție ce urmează a fi executate;
f) transmite Ministerului Dezvoltării Regionale și Locuinței
propunerile cuprinse în programele locale în scopul includerii
blocurilor de locuințe în programul național;
g) încheie act adițional la contractul de mandat, cuprinzând
datele și informațiile prevăzute în notificarea de la lit. e);
h) contractează executarea lucrărilor de intervenție;
i) organizează recepția la terminarea lucrărilor și pune la
dispoziția asociației de proprietari certificatul de performanță
energetică, cu evidențierea consumului anual specific de
energie calculat pentru încălzire;
j) organizează recepția finală după expirarea perioadei de
garanție de bună execuție de 3 ani și transmite asociației de
proprietari documentele care completează cartea tehnică a
construcției;
k) constituie, gestionează și actualizează baze de date
specifice, pe care le pune la dispoziția Ministerului Dezvoltării
Regionale și Locuinței în vederea fundamentării politicilor
publice naționale în domeniu și cuantificării economiilor de
energie obținute prin realizarea lucrărilor de intervenție;
l) asigură controlul utilizării eficiente a fondurilor alocate și al
aplicării prevederilor contractuale;
m) informează asociațiile de proprietari privind programul
local în toate etapele de implementare a acestuia.
Art. 21. — Asociația de proprietari:
a) aprobă în adunarea generală a proprietarilor înscrierea în
programul local;
b) semnează contractul de mandat cu coordonatorul local,
prin care îl mandatează pe acesta să stabilească măsurile și
acțiunile ce se impun, în condițiile și cu respectarea prezentei
ordonanțe de urgență, pentru creșterea performanței energetice
a blocului de locuințe;
c) constituie fondul de reparații pentru asigurarea finanțării
cotei-părți care îi revine în vederea executării lucrărilor de
intervenție;
d) participă la recepția la terminarea lucrărilor, precum și la
recepția finală.
Art. 22. — Ministerul Dezvoltării Regionale și Locuinței:
a) centralizează și prioritizează propunerile cuprinse în
programele locale în scopul includerii blocurilor de locuințe în
programul național, în limita fondurilor alocate;
b) aprobă programul național;
c) asigură finanțarea lucrărilor, în cota prevăzută la art. 13
lit. a), în limita fondurilor alocate anual cu această destinație în
bugetul propriu;
d) cuantifică economia de energie rezultată în urma realizării
lucrărilor de intervenție, prin centralizarea și prelucrarea datelor
și informațiilor specifice furnizate de coordonatorii locali;
e) aprobă anual, prin ordin al ministrului, care se publică în
Monitorul Oficial al României, Partea I, lista auditorilor energetici
atestați pentru clădiri
Art. 23. — Pentru finanțarea executării lucrărilor de
intervenție, coordonatorii locali deschid un cont separat cu
această destinație, în numele unităților administrativ-teritoriale,
la unitățile teritoriale ale Trezoreriei Statului, în care vor fi virate
sumele aferente alocate de la bugetul local, bugetul de stat,
precum și sumele aferente cotei-părți de participare ce revine
fiecărei asociații de proprietari.
Art. 24. — Coordonatorii locali care beneficiază de sume
alocate de la bugetul de stat pentru finanțarea executării
lucrărilor de intervenție la blocurile de locuințe incluse în
programul național sunt obligați să pună la dispoziția Ministerului
Dezvoltării Regionale și Locuinței, la solicitarea acestuia, toate
documentele justificative, răspunzând pentru necesitatea și
oportunitatea sumelor solicitate, precum și pentru realitatea,
exactitatea și legalitatea sumelor cheltuite în scopul pentru care
au fost alocate.

8

MONITORUL OFICIAL AL ROMÂNIEI, PARTEA I, Nr. 155/12.III.2009

CAPITOLUL VI
Monitorizare și control
Art. 25. — (1) Ministerul Dezvoltării Regionale și Locuinței
organizează controlul propriu, prin sondaj, al documentelor
elaborate în etapa de proiectare a lucrărilor de intervenție,
precum și al stadiului fizic de execuție a lucrărilor de intervenție.
(2) În realizarea atribuției de control propriu prevăzute la
alin. (1), Ministerul Dezvoltării Regionale și Locuinței poate
contracta servicii specializate și/sau poate coopta specialiști
persoane fizice din învățământul universitar, institute naționale
de cercetare-dezvoltare, precum și din administrația publică.
(3) Cheltuielile ocazionate de activitatea proprie de control,
respectiv plata serviciilor specializate, transportul, diurna și
cazarea, se suportă din veniturile proprii ale Ministerului
Dezvoltării Regionale și Locuinței, constituite în baza art. 40 din
Legea nr. 10/1995 privind calitatea în construcții, cu modificările
ulterioare.
Art. 26. — (1) Ministerul Dezvoltării Regionale și Locuinței,
prin Institutul Național de Cercetare-Dezvoltare în Construcții și
Economia Construcțiilor — INCERC București, monitorizează
performanța energetică a blocurilor de locuințe și constituie
bănci de date specifice.
(2) Cheltuielile pentru realizarea, utilizarea și actualizarea
bazelor de date prevăzute la alin. (1) se suportă din veniturile
proprii ale Ministerului Dezvoltării Regionale și Locuinței,
constituite în baza art. 40 din Legea nr. 10/1995, cu modificările
ulterioare.
CAPITOLUL VII
Dispoziții tranzitorii și finale
Art. 27. — Contractele pentru audit energetic, proiectarea
și/sau executarea lucrărilor de reabilitare termică, perfectate
și/sau aflate în curs de realizare la data intrării în vigoare a
prezentei ordonanțe de urgență, se finalizează potrivit
prevederilor legale în vigoare la data semnării acestora.
Art. 28. — În cazul blocurilor de locuințe ale căror proiecte
tehnice și detalii de execuție au fost finalizate până la intrarea în
vigoare a prezentei ordonanțe de urgență, contractarea
executării lucrărilor de intervenție se face în condițiile de
finanțare prevăzute de prezenta ordonanță de urgență.
Art. 29. — Blocurile de locuințe neincluse în programul
național în anul în curs rămân în baza de date a coordonatorilor
locali pentru fundamentarea programelor locale și naționale în
anii următori.
Art. 30. — În termen de 60 de zile de la data intrării în vigoare
a prezentei ordonanțe de urgență, coordonatorii locali
finalizează identificarea și inventarierea blocurilor de locuințe
realizate după proiecte elaborate în perioada 1950—1990.
Art. 31. — Pentru adoptarea unor soluții tehnice unitare și
scurtarea perioadelor de proiectare a lucrărilor de intervenție,
precum și de execuție a lucrărilor de intervenție, contractarea
acestora se poate organiza și realiza pe tipuri de blocuri de

locuințe, în funcție de: perioada de proiectare/construire, sistem
similar de realizare constructivă a anvelopei blocurilor de
locuințe, regim de înălțime.
Art. 32. — (1) Certificatul de urbanism și autorizația de
construire pentru executarea lucrărilor de intervenție se
eliberează, în regim de urgență, cu scutire de taxă, prin
exceptare de la prevederile legale în vigoare.
(2) Prin derogare de la prevederile art. 1 și art. 7 alin. (1) lit. b)
din Legea nr. 50/1991 privind autorizarea executării lucrărilor de
construcții, republicată, cu modificările și completările ulterioare,
pentru executarea lucrărilor de intervenție la părțile comune,
autorizația de construire se emite fără prezentarea titlului asupra
imobilului, teren și/sau construcție, a extrasului de plan cadastral
și a extrasului de carte funciară de informare.
Art. 33. — Pentru lucrările de intervenție prevăzute în
prezenta ordonanță de urgență, prin excepție de la prevederile
legale în vigoare, autorizația de construire se emite fără virarea
cotelor de 0,7% și 0,1% către Inspectoratul de Stat în
Construcții, precum și a cotei de 0,5% către Casa Socială a
Constructorului din cheltuielile pentru executarea lucrărilor.
Art. 34. — Contractul de mandat constituie titlu executoriu
pentru sumele avansate de autoritățile administrației publice
locale în condițiile prevederilor art. 14 alin. (1) lit. a) și
nerecuperate de la asociațiile de proprietari până la recepția
finală a lucrărilor de intervenție executate.
Art. 35. — În termen de 10 zile de la data intrării în vigoare a
prezentei ordonanțe de urgență, prin ordin comun al ministrului
dezvoltării regionale și locuinței, al ministrului administrației și
internelor și al ministrului finanțelor publice se aprobă norme
metodologice de aplicare a acesteia.
Art. 36. — La data intrării în vigoare a prezentei ordonanțe de
urgență se abrogă:
a) Ordonanța de urgență a Guvernului nr. 174/2002 privind
instituirea măsurilor speciale pentru reabilitarea termică a unor
blocuri de locuințe — condominii, publicată în Monitorul Oficial
al României, Partea I, nr. 890 din 9 decembrie 2002, aprobată
cu modificări și completări prin Legea nr. 211/2003, cu
modificările și completările ulterioare;
b) Hotărârea Guvernului nr. 1.070/2003 pentru aprobarea
Normelor metodologice de aplicare a Ordonanței de urgență a
Guvernului nr. 174/2002 privind instituirea măsurilor speciale
pentru reabilitarea termică a unor clădiri de locuit multietajate,
publicată în Monitorul Oficial al României, Partea I, nr. 661 din
18 septembrie 2003, cu modificările ulterioare.

PRIM-MINISTRU

EMIL BOC
Contrasemnează:
Ministrul dezvoltării regionale și locuinței,
Vasile Blaga
Șeful Cancelariei Primului-Ministru,
Cătălin Ovidiu Baba
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea
București, 4 martie 2009.
Nr. 18.

MONITORUL OFICIAL AL ROMÂNIEI, PARTEA I, Nr. 155/12.III.2009

9

GUVERNUL ROMÂNIEI

HOTĂRÂRE
privind trecerea unui imobil aflat în domeniul public al statului
din administrarea Consiliului Local al Orașului Buftea, județul Ilfov,
în administrarea Ministerului Justiției și Libertăților Cetățenești
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, trecut în
domeniul public al statului prin Hotărârea nr. 42/2008 a
Consiliului Local al Orașului Buftea, județul Ilfov, având datele de
identificare prevăzute în anexa care face parte integrantă din
prezenta hotărâre, din administrarea Consiliului Local al
Orașului Buftea în administrarea Ministerului Justiției și

Libertăților Cetățenești, în vederea edificării sediului Tribunalului
Ilfov și al Judecătoriei Buftea.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

PRIM-MINISTRU

EMIL BOC

Contrasemnează:
p. Ministrul justiției și libertăților cetățenești,
Alina Mihaela Bica,
secretar de stat
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea

București, 4 martie 2009.
Nr. 210.

ANEXĂ

D AT E L E D E I D E N T I F I C A R E

a imobilului aflat în domeniul public al statului, care se transmite din administrarea Consiliului Local
al Orașului Buftea, județul Ilfov, în administrarea Ministerului Justiției și Libertăților Cetățenești

Locul
unde este situat
imobilul

Persoana juridică
de la care
se transmite imobilul

Persoana juridică
la care
se transmite imobilul

Orașul Buftea,
str. Știrbei Vodă nr. 53A,
județul Ilfov

Consiliul Local
al Orașului Buftea,
județul Ilfov

Ministerul Justiției
și Libertăților Cetățenești

Caracteristicile tehnice
ale imobilului
care se transmite

S = 10.010 m2, Cv 28, P2149/1,
nr. cadastral 5.101/1.
Vecinătăți: N — drum acces;
S — teren intravilan; E — teren intravilan;
V — teren intravilan.

10

MONITORUL OFICIAL AL ROMÂNIEI, PARTEA I, Nr. 155/12.III.2009
GUVERNUL ROMÂNIEI

HOTĂRÂRE
privind aprobarea bugetului și a cheltuielilor necesare pentru pregătirea, organizarea
și desfășurarea alegerilor pentru membrii din România în Parlamentul European din anul 2009
În temeiul art. 108 din Constituția României, republicată, al art. 231 alin. (1) din Legea nr. 33/2007 privind organizarea și
desfășurarea alegerilor pentru Parlamentul European, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul necesar pentru pregătirea,
organizarea și desfășurarea alegerilor pentru membrii din
România în Parlamentul European din anul 2009, în cuantumul
prevăzut în anexa care face parte integrantă din prezenta
hotărâre.
(2) Pentru efectuarea cheltuielilor necesare în vederea
pregătirii, organizării și desfășurării în bune condiții a alegerilor
pentru membrii din România în Parlamentul European din anul
2009, se suplimentează bugetul Ministerului Administrației și
Internelor, al Autorității Electorale Permanente, al Serviciului de
Telecomunicații Speciale, al Ministerului Afacerilor Externe,
precum și al Secretariatului General al Guvernului pentru
Institutul Național de Statistică, din Fondul de rezervă bugetară
la dispoziția Guvernului, prevăzut în bugetul de stat pe anul
2009, cu sumele din bugetul prevăzut la alin. (1).
(3) Ministerul Administrației și Internelor repartizează
instituțiilor prefectului sumele necesare pentru activitățile
acestora legate de pregătirea, organizarea și desfășurarea
alegerilor pentru membrii din România în Parlamentul European
din anul 2009.
Art. 2. — (1) Sumele necesare pentru acoperirea cheltuielilor
pentru dotarea și funcționarea Biroului Electoral Central se
suportă din bugetul Ministerului Administrației și Internelor.
(2) Sumele necesare pentru asigurarea serviciilor și
echipamentelor de comunicații suplimentare față de cele deja
existente la Serviciul de Telecomunicații Speciale, în vederea
asigurării serviciilor de comunicații necesare Biroului Electoral
Central și birourilor electorale județene, precum și birourilor
electorale ale sectoarelor municipiului București se suportă din
bugetul Serviciului de Telecomunicații Speciale.
(3) Sumele necesare pentru acoperirea cheltuielilor privind
instruirea și informarea membrilor birourilor electorale și a
celorlalți participanți la procesul electoral, precum și pentru alte
activități specifice perioadei electorale, îndeplinite de Autoritatea
Electorală Permanentă și filialele sale, se asigură din bugetul
Autorității Electorale Permanente.
(4) Sumele necesare pentru acoperirea cheltuielilor generate
de activitățile specifice Ministerului Administrației și Internelor
pentru buna organizare și desfășurare a alegerilor pentru
membrii din România în Parlamentul European din anul 2009
se asigură din bugetul Ministerului Administrației și Internelor.
(5) Sumele necesare pentru acoperirea cheltuielilor pentru
organizarea și dotarea secțiilor de votare din străinătate, precum
și pentru alte materiale necesare procesului electoral la aceste
secții de votare se suportă din bugetul Ministerului Afacerilor
Externe.
(6) Sumele necesare pentru acoperirea cheltuielilor pentru
dotarea și funcționarea biroului electoral pentru secțiile de votare
din străinătate se suportă din bugetul Ministerului Afacerilor
Externe.
Art. 3. — (1) Ministerul Administrației și Internelor, prin
Administrația Națională a Rezervelor de Stat, asigură
achiziționarea hârtiei necesare pentru tipărirea buletinelor de vot
la alegerile pentru membrii din România în Parlamentul
European din anul 2009.
(2) Cantitatea de hârtie aflată în ambalaje originale intacte,
rămasă neutilizată, se restituie Administrației Naționale a
Rezervelor de Stat de unde a fost ridicată, în termen de cel mult

10 zile de la publicarea rezultatelor alegerilor, pe bază de
proces-verbal de predare-primire.
(3) Plata hârtiei efectiv consumate, după restituirea
prevăzută la alin. (2), facturată la prețul de înregistrare în
contabilitate, se face de către Ministerul Administrației și
Internelor în termen de 30 de zile de la publicarea rezultatelor
alegerilor.
(4) Ministerul Administrației și Internelor asigură imprimarea
buletinelor de vot în vederea garantării securității acestor
documente.
Art. 4. — Sumele necesare pentru acoperirea cheltuielilor
privind editarea și tipărirea proceselor-verbale pentru
constatarea rezultatelor alegerilor și pentru dotarea cu
echipamente, tehnică de calcul, consumabile și servicii
necesare pentru organizarea și funcționarea stațiilor de
prelucrare, precum și cele pentru instruirea personalului implicat
în efectuarea operațiunilor tehnice privind stabilirea rezultatelor
alegerilor, în stațiile de prelucrare organizate la nivelul Biroului
Electoral Central, al birourilor electorale județene, ale
sectoarelor municipiului București, al biroului electoral pentru
secțiile de votare din străinătate se suportă din bugetul
Secretariatului General al Guvernului, pentru Institutul Național
de Statistică.
Art. 5. — Sumele necesare pentru acoperirea cheltuielilor
pentru achiziționarea pachetului de aplicații și servicii informatice
utilizate pentru centralizarea și stabilirea rezultatului alegerilor
se suportă din bugetul Autorității Electorale Permanente.
Art. 6. — Sumele necesare pentru închirierea de la operatorii
publici a circuitelor telefonice și conexiunilor locale de
comunicații de date, în vederea asigurării serviciilor de telefonie
specială și de comunicații de date necesare Biroului Electoral
Central, birourilor electorale județene și ale sectoarelor
municipiului București se asigură din bugetul Serviciului de
Telecomunicații Speciale, buget ce va cuprinde și:
a) cheltuielile privind asigurarea serviciilor de telefonie și
comunicații între birourile electorale ale secțiilor de votare și
birourile electorale județene sau ale sectoarelor municipiului
București pe raza cărora își desfășoară activitatea, în zonele în
care autoritățile locale nu pot asigura mijloace de comunicații
din surse proprii;
b) sumele necesare organizării unui sistem informatic care să
furnizeze în ziua alegerilor date privind prezența populației la
vot, pe baza datelor transmise de birourile electorale ale secțiilor
de votare cuprinse într-un eșantion reprezentativ la nivel
județean și național.
Art. 7. — (1) Instituțiile prefectului asigură confecționarea
ștampilelor birourilor electorale județene, ale sectoarelor
municipiului București și a ștampilelor de control ale secțiilor de
votare organizate în țară. Confecționarea ștampilei biroului
electoral pentru secțiile de votare din străinătate, precum și a
ștampilelor de control ale secțiilor de votare din străinătate se
asigură de Instituția Prefectului Municipiului București.
(2) Instituțiile prefectului asigură achiziționarea tușului,
tușierelor și a celorlalte materiale necesare votării.
Art. 8. — (1) În cadrul bugetului aprobat, efectuarea
cheltuielilor pentru organizarea și desfășurarea alegerilor pentru
membrii din România în Parlamentul European din anul 2009

MONITORUL OFICIAL AL ROMÂNIEI, PARTEA I, Nr. 155/12.III.2009
se va realiza de către ordonatorii de credite, cu informarea
periodică a Comisiei pentru transparență.
(2) Comisia prevăzută la alin. (1) se compune din câte un
reprezentant al partidelor politice parlamentare, din
2 reprezentanți ai organizațiilor neguvernamentale și
2 reprezentanți ai Clubului Român de Presă.
(3) Componența nominală a comisiei prevăzute la alin. (1)
se stabilește de către președintele Comisiei tehnice centrale, pe
baza propunerilor formulate de partidele politice parlamentare,
organizațiile neguvernamentale și de Clubul Român de Presă.
(4) Comisia prevăzută la alin. (1) își desemnează
președintele dintre membrii nominalizați potrivit alin. (3).
Art. 9. — Pentru reducerea cheltuielilor necesare în vederea
desfășurării procesului electoral, primarii vor utiliza bunurile
materiale recuperate de la alegerile anterioare și aflate în stare
bună. Acolo unde bunurile materiale necesare dotării materiale
corespunzătoare a secțiilor de votare nu se pot recupera, se vor
achiziționa unele noi de către instituțiile prefectului, în baza
centralizării necesarului și în limita fondurilor alocate.
Art. 10. — (1) Pe toată perioada exercitării atribuțiilor privind
organizarea și desfășurarea alegerilor pentru membrii din
România în Parlamentul European din anul 2009, instituțiile la
care sunt angajați membrii birourilor electorale, statisticienii,
informaticienii și personalul tehnic auxiliar le asigură acestora
drepturile salariale cuvenite, potrivit legii.
(2) Pentru membrii Biroului Electoral Central, începând cu
data încheierii procesului–verbal de învestire, se acordă o
indemnizație de 66 lei pe zi de activitate, care se suportă din
bugetul Ministerului Administrației și Internelor.
(3) Statisticienii, informaticienii și personalul tehnic auxiliar
care participă la executarea operațiunilor generate de activitatea
de la Biroul Electoral Central vor primi o indemnizație de 50 lei
pe zi de activitate, care se suportă din bugetul Ministerului
Administrației și Internelor.
(4) Membrii birourilor electorale județene, ai birourilor
electorale ale sectoarelor municipiului București, precum și cei
ai biroului electoral pentru secțiile de votare din străinătate
beneficiază de o indemnizație de 66 lei pe zi de activitate.
Statisticienii, informaticienii și personalul tehnic auxiliar care
participă la efectuarea operațiunilor generate de activitatea
acestor birouri electorale primesc o indemnizație de 50 lei pe zi
de activitate
(5) Președinții birourilor electorale ale secțiilor de votare și
locțiitorii acestora beneficiază de o indemnizație de 66 lei pe zi
de activitate, dar nu mai mult de 5 zile. Ceilalți membri ai
birourilor electorale ale secțiilor de votare beneficiază de o
indemnizație de 66 lei pe zi de activitate, dar nu mai mult de
3 zile.
(6) Membrilor Biroului Electoral Central, statisticienilor,
informaticienilor și personalului tehnic auxiliar al acestuia, care
participă la realizarea operațiunilor legate de desfășurarea
alegerilor pentru membrii din România în Parlamentul European
din anul 2009, precum și personalului Ministerului Administrației
și Internelor, care este în misiune de pază la acest birou, li se
asigură în fiecare zi de activitate 8 lei de persoană pentru băuturi
răcoritoare, cafea și gustări. Aceste cheltuieli se suportă din
bugetul Ministerului Administrației și Internelor.
(7) Membrilor birourilor electorale județene, ai birourilor
electorale ale sectoarelor municipiului București și ai biroului
electoral pentru secțiile de votare din străinătate, precum și
statisticienilor, informaticienilor și personalului tehnic auxiliar al
acestora, care participă la realizarea operațiunilor legate de
desfășurarea alegerilor pentru membrii din România în
Parlamentul European din anul 2009, precum și personalului
Ministerului Administrației și Internelor, care este în misiune de
pază la aceste birouri, li se asigură în fiecare zi de activitate 8 lei
de persoană pentru băuturi răcoritoare, cafea și gustări.
(8) Membrilor birourilor electorale ale secțiilor de votare și
personalului Ministerului Administrației și Internelor, care este în

11

misiune de pază la aceste birouri li se asigură în ziua votării 8 lei
de persoană pentru băuturi răcoritoare, cafea și gustări.
(9) Plata indemnizațiilor prevăzute la alin. (4) și (5) se face pe
baza listelor de prezență avizate de președinții birourilor
electorale.
(10) Veniturile din indemnizațiile prevăzute la alin. (2)—(5)
se impozitează conform prevederilor legale în vigoare.
(11) Prin zi de activitate se înțelege munca desfășurată pe
parcursul unei zile calendaristice, indiferent de numărul de ore
prestate, dar nu mai puțin de 6 ore pe zi.
(12) Pe lângă drepturile prevăzute la alin. (4) și (5), membrii
birourilor electorale care domiciliază în alte localități beneficiază
de indemnizația de delegare, precum și de decontarea
cheltuielilor de transport și cazare, potrivit reglementărilor în
vigoare care stabilesc aceste drepturi pentru personalul din
instituțiile publice.
(13) Plata indemnizațiilor prevăzute la alin. (4), (5) și (12) și
a cheltuielilor de protocol prevăzute la alin. (7) și (8) se asigură
din bugetele instituțiilor prefectului, iar pentru biroul electoral
pentru secțiile de votare din străinătate și pentru secțiile de
votare din străinătate plata indemnizațiilor și a cheltuielilor de
protocol se asigură din bugetul Ministerului Afacerilor Externe.
Art. 11. — Cheltuielile pentru materialele necesare tipăririi
listelor electorale permanente, a copiilor de pe acestea, a listelor
electorale speciale și suplimentare, precum și a celorlalte
tipizate se asigură de instituțiile prefectului, iar cheltuielile pentru
selectarea și prelucrarea datelor privind cetățenii cu drept de
vot, precum și cheltuielile pentru dotarea cu echipamentele și
tehnica de calcul necesare desfășurării acestor activități se
asigură de Ministerul Administrației și Internelor.
Art. 12. — (1) Cheltuielile necesare în vederea transportului
și distribuirii materialelor, documentelor și tipizatelor prevăzute
de lege pentru desfășurarea procesului electoral se asigură de
instituțiile prefectului, iar cele pentru transportul și distribuirea
materialelor, documentelor și tipizatelor repartizate secțiilor de
votare din străinătate se asigură din bugetul Ministerului
Afacerilor Externe.
(2) Pentru organizarea și desfășurarea procesului electoral,
consumul de carburanți și cheltuielile cu telefoanele, efectuate
de autoritățile administrației publice implicate în organizarea
alegerilor, se suplimentează cu 50% față de normativele în
vigoare, în perioada martie—iunie 2009.
Art. 13. — (1) Confecționarea ștampilelor cu mențiunea
ăVotat” și a timbrelor autocolante ce se aplică pe cărțile de
identitate ale cetățenilor este asigurată de Ministerul
Administrației și Internelor.
(2) Ministerul Administrației și Internelor va repartiza
ștampilele cu mențiunea ăVotat” , buletinele de vot și timbrele
autocolante către instituțiile prefectului, respectiv Ministerului
Afacerilor Externe, care, împreună cu primarii, respectiv cu
reprezentanțele diplomatice ale României în străinătate, le vor
distribui birourilor electorale ale secțiilor de votare.
Art. 14. — (1) Sumele puse la dispoziția Ministerului
Administrației și Internelor, Autorității Electorale Permanente,
Serviciului de Telecomunicații Speciale, Secretariatului General
al Guvernului, pentru Institutul Național de Statistică, și
Ministerului Afacerilor Externe și rămase neutilizate se vor
restitui în vederea reîntregirii Fondului de rezervă bugetară la
dispoziția Guvernului, în termen de 60 de zile de la data
publicării rezultatului alegerilor în Monitorul Oficial al României,
Partea I.
(2) Ordonatorii de credite răspund de utilizarea
corespunzătoare a sumelor puse la dispoziție pentru procesul
electoral.
Art. 15. — (1) Sumele alocate Ministerului Administrației și
Internelor, pentru instituțiile prefectului, din Fondul de rezervă
bugetară la dispoziția Guvernului, pentru desfășurarea
procesului electoral se vor vira cu această destinație în bugetul
fiecărei instituții a prefectului, iar decontarea cheltuielilor
respective va fi efectuată cu respectarea prevederilor legale.

12

MONITORUL OFICIAL AL ROMÂNIEI, PARTEA I, Nr. 155/12.III.2009

(2) În termen de cel mult 10 zile de la expirarea
termenului prevăzut la art. 14 alin. (1), autoritățile
administrației publice centrale și instituțiile prefectului, cărora
le-au fost alocate fonduri potrivit anexei, comunică Autorității
Electorale Permanente situația sumelor alocate și
cheltuielilor efectuate, separat pe cheltuieli de personal,
materiale și de capital.

Art. 16. — Ministerul Finanțelor Publice va introduce
modificările ce decurg din aplicarea prevederilor prezentei
hotărâri în structura bugetului de stat pe anul 2009 și în
volumul și structura bugetului Ministerului Administrației și
Internelor, al Autorității Electorale Permanente, al Serviciului
de Telecomunicații Speciale, al Secretariatului General al
Guvernului, pentru Institutul Național de Statistică, și al
Ministerului Afacerilor Externe.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
p. Președintele Autorității Electorale Permanente,
Marian Muhuleț
p. Ministrul afacerilor externe,
Bogdan Lucian Aurescu,
secretar de stat
Secretarul general al Guvernului,
Daniela Nicoleta Andreescu
Ministrul finanțelor publice,
Gheorghe Pogea
București, 4 martie 2009.
Nr. 218.
ANEXĂ

BUGETUL

de cheltuieli aferente alegerilor membrilor din România în Parlamentul European din anul 2009
— mii lei —
Cheltuieli
Instituția

1. Ministerul Administrației și Internelor
1. Aparatul propriu și instituțiile prefectului
2. Biroul Electoral Central

Capitol

Bunuri și
servicii

Personal

Active
nefinanciare

TOTAL

51,01
51,01

51.046
47.520
570

30.015
18.000
890

1.596
480
60

82.657
66.000
1.520

TOTAL CAP. 51.01:

51,01

48.090

18.890

540

67.520

1. Inspectoratul General al Poliției Române
2. Inspectoratul General al Jandarmeriei Române

61,01
61,01

2.800
80

7.403
2.050

0
0

10.203
2.130

3. Centrul Național de Administrare a Bazelor de Date
pentru Evidența Persoanelor
4. Inspectoratul General al Poliției de Frontieră
5. Baza Centrală pentru Asigurarea Tehnică a Misiunilor
6. Inspectoratul General pentru Situații de Urgență

61,01
61,01
61,01
61,01

0
30
0
46

24
310
750
588

1.056
0
0
0

1.080
340
750
634

61,01

2.956

11.125

1.056

15.137

2. Secretariatul General al Guvernului
— Institutul Național de Statistică

51,01
51,01

8
8

2.450
2.450

1.542
1.542

4.000
4.000

3. Autoritatea Electorală Permanentă
4. Serviciul de Telecomunicații Speciale
5. Ministerul Afacerilor Externe

51,01
61,01
51,01

18
0
500
51.572

443
1.800
3.150
37.858

4.986
1.160
50
9.334

5.447
2.960
3.700
98.764

TOTAL CAP. 61.01:

TOTAL GENERAL:

MONITORUL OFICIAL AL ROMÂNIEI, PARTEA I, Nr. 155/12.III.2009

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
Nr. 7 din 4 martie 2009

MINISTERUL FINANȚELOR PUBLICE
Nr. 433 din 6 martie 2009

ORDIN
privind constituirea Comitetului pentru finanțe publice locale
Având în vedere prevederile art. 3 și 4 din Hotărârea Guvernului nr. 595/2007 privind funcționarea și atribuțiile Comitetului
pentru finanțe publice locale,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Internelor și Reformei Administrative, aprobată cu modificări prin Legea nr. 15/2008, cu modificările ulterioare, precum și al art. 10
alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
viceprim-ministrul, ministrul administrației și internelor, și ministrul finanțelor publice emit următorul ordin:
Art. 1. — (1) Membrii Comitetului pentru finanțe publice
locale sunt:
a) Gheorghe Gherghina — secretar de stat, reprezentant al
Ministerului Finanțelor Publice;
b) Mihai Viorel Fifor — secretar de stat, reprezentant al
Ministerului Administrației și Internelor;
c) Emil Drăghici — primarul comunei Vulcana-Băi,
președintele Asociației Comunelor din România;
d) Gheorghe Boțîrcă — primarul orașului Topoloveni,
reprezentant al Asociației Orașelor din România;
e) Gheorghe Falcă — primarul municipiului Arad,
președintele Asociației Municipiilor din România;
f) Liviu Nicolae Dragnea — președintele Consiliului Județean
Teleorman, președintele Uniunii Naționale a Consiliilor Județene
din România.
(2) Membrii supleanți ai Comitetului pentru finanțe publice
locale sunt:
a) Daniel Iustin Marinescu — director al Direcției pentru
politici fiscale și bugetare locale — reprezentant al Ministerului
Administrației și Internelor;

b) Marin Cojoc — director general adjunct la Direcția
generală de sinteză a politicilor bugetare — reprezentant al
Ministerului Finanțelor Publice;
c) Nicolae Pandea — primarul comunei Ștefan cel Mare —
reprezentant al Asociației Comunelor din România;
d) Alexandru Toader — primar al orașului Găești —
reprezentant al Asociației Orașelor din România;
e) Tudor Pendiuc — primarul municipiului Pitești —
prim-vicepreședinte al Asociației Municipiilor din România;
f) Sirma Caraman — director economic la Consiliul Județean
Tulcea — reprezentant al Uniunii Naționale a Consiliilor
Județene din România.
Art. 2. — Prezentul ordin intră în vigoare la data publicării în
Monitorul Oficial al României, Partea I.
Art. 3. — Pe data intrării în vigoare a prezentului ordin se
abrogă Ordinul ministrului internelor și reformei administrative
și al ministrului economiei și finanțelor nr. 285/1.169/2007 privind
constituirea Comitetului pentru finanțe publice locale, publicat în
Monitorul Oficial al României, Partea I, nr. 648 din 24 septembrie
2007.

Viceprim-ministru, ministrul administrației și internelor,
Dan Nica

Ministrul finanțelor publice,
Gheorghe Pogea

MINISTERUL DEZVOLTĂRII REGIONALE ȘI LOCUINȚEI
Nr. 60 din 4 februarie 2009

MINISTERUL FINANȚELOR PUBLICE
Nr. 406 din 2 martie 2009

ORDIN
pentru modificarea Ordinului ministrului dezvoltării, lucrărilor publice și locuințelor și al ministrului
economiei și finanțelor nr. 665/2.604/2008 privind aprobarea categoriilor de cheltuieli eligibile
pentru domeniul major de intervenție 5.3 ăPromovarea potențialului turistic și crearea
infrastructurii necesare, în scopul creșterii atractivității României ca destinație turistică”
al axei prioritare ăDezvoltarea durabilă și promovarea turismului” din cadrul Programului
operațional regional 2007—2013
Având în vedere prevederile Hotărârii Guvernului nr. 759/2007 privind regulile de eligibilitate a cheltuielilor efectuate în
cadrul operațiunilor finanțate prin programele operaționale, cu modificările și completările ulterioare, și ale Hotărârii Guvernului

14

MONITORUL OFICIAL AL ROMÂNIEI, PARTEA I, Nr. 155/12.III.2009

nr. 28/2008 privind aprobarea conținutului-cadru al documentației tehnico-economice aferente investițiilor publice, precum și a
structurii și metodologiei de elaborare a devizului general pentru obiective de investiții și lucrări de intervenții,
în temeiul art. 13 din Hotărârea Guvernului nr. 759/2007, cu modificările și completările ulterioare, al art. 12 alin. (5) din
Hotărârea Guvernului nr. 33/2009 privind organizarea și funcționarea Ministerului Dezvoltării Regionale și Locuinței, precum și al
art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
ministrul dezvoltării regionale și locuinței și ministrul finanțelor publice emit următorul ordin:
Art. I. — Ordinul ministrului dezvoltării, lucrărilor publice și
locuințelor și al ministrului economiei și finanțelor
nr. 665/2.604/2008 privind aprobarea categoriilor de cheltuieli
eligibile pentru domeniul major de intervenție 5.3 ăPromovarea
potențialului turistic și crearea infrastructurii necesare, în scopul
creșterii atractivității României ca destinație turistică” al axei
prioritare ăDezvoltarea durabilă și promovarea turismului” din
cadrul Programului operațional regional 2007—2013, publicat
în Monitorul Oficial al României, Partea I, nr. 663 din
23 septembrie 2008, se modifică după cum urmează:
1. La articolul 5 alineatul (2), litera b) va avea următorul
cuprins:
ăb) cheltuielile cu deplasarea, de tipul cheltuielilor de
transport, cazare și masă. Cheltuielile cu deplasarea, de tipul
cheltuielilor de cazare și transport, sunt eligibile dacă sunt în
conformitate cu legislația națională în vigoare și în limitele
stabilite de Hotărârea Guvernului nr. 1.860/2006 privind
drepturile și obligațiile personalului autorităților și instituțiilor
publice pe perioada delegării și detașării în altă localitate,
precum și în cazul deplasării, în cadrul localității, în interesul
serviciului, cu modificările și completările ulterioare. Cheltuielile
cu deplasarea, de tipul cheltuielilor de masă, sunt eligibile dacă

sunt în conformitate cu legislația națională în vigoare și în
limitele stabilite de Ordonanța Guvernului nr. 80/2001 privind
stabilirea unor normative de cheltuieli pentru autoritățile
administrației publice și instituțiile publice, aprobată cu modificări
prin Legea nr. 247/2002, cu modificările și completările
ulterioare.”
2. La articolul 7 alineatul (2), litera a) va avea următorul
cuprins:
ăa) cheltuielile cu deplasarea, de tipul cheltuielilor de
transport, cazare și masă, care sunt eligibile pentru participanții
la evenimente dacă au rol în atingerea obiectivului proiectului și
dacă sunt în conformitate cu legislația națională în vigoare și în
limitele stabilite de Hotărârea Guvernului nr. 1.860/2006, cu
modificările și completările ulterioare;”.
3. La articolul 8, alineatul (2) va avea următorul cuprins:
ă(2) Aceste cheltuieli sunt eligibile dacă sunt în conformitate
cu legislația națională în vigoare și în limitele stabilite de
Hotărârea Guvernului nr. 1.860/2006, cu modificările și
completările ulterioare.”
Art. II. — Prezentul ordin se publică în Monitorul Oficial al
României, Partea I.

Ministrul dezvoltării regionale și locuinței,
Vasile Blaga

Ministrul finanțelor publice,
Gheorghe Pogea

A C T E A L E A U T O R I T Ă Ț I I N A Ț I O N A L E D E S U P R AV E G H E R E
A P R E L U C R Ă R I I D AT E L O R C U C A R A C T E R P E R S O N A L
AUTORITATEA NAȚIONALĂ DE SUPRAVEGHERE A PRELUCRĂRII DATELOR CU CARACTER PERSONAL

DECIZIE
privind stabilirea categoriilor de operațiuni de prelucrare a datelor cu caracter personal,
susceptibile de a prezenta riscuri speciale pentru drepturile și libertățile persoanelor
Văzând Referatul de aprobare nr. 376 din 10 februarie 2009 al Serviciului investigații din cadrul Autorității Naționale de
Supraveghere a Prelucrării Datelor cu Caracter Personal, pentru emiterea deciziei de stabilire a categoriilor de operațiuni de
prelucrare a datelor cu caracter personal, susceptibile de a prezenta riscuri speciale pentru drepturile și libertățile persoanelor,
în temeiul prevederilor art. 3 alin. (5) și (6) din Legea nr. 102/2005 privind înființarea, organizarea și funcționarea Autorității
Naționale de Supraveghere a Prelucrării Datelor cu Caracter Personal, cu modificările și completările ulterioare, și ale art. 6 alin. (2)
lit. b) din Regulamentul de organizare și funcționare a Autorității Naționale de Supraveghere a Prelucrării Datelor cu Caracter
Personal, aprobat prin Hotărârea Biroului permanent al Senatului nr. 16/2005,

MONITORUL OFICIAL AL ROMÂNIEI, PARTEA I, Nr. 155/12.III.2009

15

în aplicarea prevederilor art. 23 alin. (1) din Legea nr. 677/2001 pentru protecția persoanelor cu privire la prelucrarea
datelor cu caracter personal și libera circulație a acestor date, cu modificările și completările ulterioare, potrivit cărora autoritatea
de supraveghere stabilește categoriile de operațiuni de prelucrare care sunt susceptibile de a prezenta riscuri speciale pentru
drepturile și libertățile persoanelor,
luând în considerare necesitatea asigurării unei protecții eficiente a drepturilor persoanelor ale căror date cu caracter
personal sunt supuse prelucrării, în special în cazul anumitor operațiuni de prelucrare a datelor cu caracter personal care prezintă
riscuri pentru drepturile și libertățile persoanelor, datorită naturii datelor prelucrate, scopului prelucrării, caracterului specific al
categoriilor de persoane vizate sau mecanismelor utilizate pentru prelucrarea datelor,
având în vedere considerentele la preambulul Directivei 95/46/CE a Parlamentului European și a Consiliului privind
protecția persoanelor fizice în ceea ce privește prelucrarea datelor cu caracter personal și libera circulație a acestor date, potrivit
cărora anumite prelucrări pot să prezinte riscuri specifice pentru drepturile și libertățile persoanelor vizate, prin natura lor, sfera de
aplicare sau scopurile lor, însă numărul acestor operațiuni trebuie să fie foarte restrâns în ceea ce privește totalul prelucrărilor
efectuate în societate,
luând în considerare modificarea formularului de notificare pe baza căruia sunt analizate operațiunile de prelucrare care
prezintă riscuri specifice, în temeiul Deciziei președintelui Autorității Naționale de Supraveghere a Prelucrării Datelor cu Caracter
Personal nr. 95/2008 privind stabilirea formularului tipizat al notificărilor prevăzute de Legea nr. 677/2001 pentru protecția
persoanelor cu privire la prelucrarea datelor cu caracter personal și libera circulație a acestor date,
președintele Autorității Naționale de Supraveghere a Prelucrării Datelor cu Caracter Personal emite prezenta decizie.
Art. 1. — (1) Categoriile de operațiuni de prelucrare a datelor
cu caracter personal care prezintă riscuri speciale pentru
drepturile și libertățile persoanelor sunt următoarele:
a) operațiunile de prelucrare a datelor cu caracter personal
legate de originea rasială sau etnică, de convingerile politice,
religioase, filozofice ori de natură similară, de apartenența
sindicală, de apartenența la un partid politic sau o organizație
religioasă, a datelor cu caracter personal privind starea de
sănătate sau viața sexuală, precum și a datelor genetice,
biometrice și a datelor care permit localizarea geografică a
persoanelor, inclusiv în scop de cercetare științifică;
b) operațiunile de prelucrare a datelor cu caracter personal
referitoare la săvârșirea de infracțiuni de către persoana vizată
ori la condamnări penale, măsuri de siguranță sau sancțiuni
administrative ori contravenționale, aplicate persoanei vizate,
organizate în cadrul unor sisteme de evidență automate de către
entități de drept privat;
c) operațiunile de prelucrare a datelor cu caracter personal
prin mijloace electronice, având ca scop evaluarea unor aspecte
de personalitate, precum competența profesională,
credibilitatea, comportamentul sau alte asemenea aspecte;
d) operațiunile de prelucrare a datelor cu caracter personal
prin mijloace electronice în cadrul unor sisteme de evidență
având ca scop adoptarea unor decizii automate individuale în
legătură cu analizarea solvabilității, a situației economicofinanciare, a faptelor susceptibile de a atrage răspunderea

disciplinară, contravențională sau penală a persoanelor fizice,
de către entități de drept privat;
e) operațiunile de prelucrare a datelor cu caracter personal
ale minorilor în cadrul activităților de marketing direct;
f) operațiunile de prelucrare a datelor cu caracter personal
menționate la lit. a), precum și a datelor cu caracter personal
ale minorilor, colectate prin intermediul internetului sau
mesageriei electronice.
(2) Prelucrările menționate la alin. (1) impun efectuarea
controlului prealabil, în condițiile prevăzute de art. 23 din Legea
nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare.
Art. 2. — Operatorii sunt obligați să notifice Autorității
Naționale de Supraveghere a Prelucrării Datelor cu Caracter
Personal prelucrările datelor cu caracter personal din categoria
operațiunilor enumerate la art. 1, cu cel puțin 30 de zile
calendaristice înainte de începerea prelucrării.
Art. 3. — (1) Prezenta decizie intră în vigoare la data
publicării în Monitorul Oficial al României, Partea I.
(2) La data intrării în vigoare a prezentei decizii se abrogă
Decizia președintelui Autorității Naționale de Supraveghere a
Prelucrării Datelor cu Caracter Personal nr. 89/2006 privind
stabilirea categoriilor de operațiuni de prelucrare a datelor cu
caracter personal, susceptibile de a prezenta riscuri speciale
pentru drepturile și libertățile persoanelor, precum și orice
dispoziții contrare.

Președintele Autorității Naționale de Supraveghere a Prelucrării Datelor cu Caracter Personal,
Georgeta Basarabescu
București, 5 martie 2009.
Nr. 11.

16

MONITORUL OFICIAL AL ROMÂNIEI, PARTEA I, Nr. 155/12.III.2009

RECTIFICĂRI
La Ordinul ministrului agriculturii, pădurilor și dezvoltării rurale nr. 25/2009 pentru aprobarea Metodologiei de
stabilire a echivalenței valorice a terenurilor și de calcul al obligațiilor bănești pentru scoaterea definitivă sau ocuparea
temporară a terenurilor din fondul forestier național, publicat în Monitorul Oficial al României, Partea I, nr. 100 din
19 februarie 2009, se face următoarea rectificare (care aparține Redacției ăMonitorul Oficial, Partea I”):
— în anexă, la art. 26 lit. b), în loc de: ă clasa de producție II pentru stațiuni de bonitate mijlocie ” se va citi:
ă clasa de producție III pentru stațiuni de bonitate mijlocie ”.

La Ordinul președintelui Agenției Naționale de Administrare Fiscală nr. 193/2009 pentru aprobarea modelului
și conținutului formularelor ăAdeverință de venit” și ăCerere de eliberare a unei adeverințe de venit” pentru persoane
fizice, publicat în Monitorul Oficial al României, Partea I, nr. 109 din 24 februarie 2009, se fac următoarele rectificări
(care aparțin Redacției ăMonitorul Oficial, Partea I”):
— în anexa nr. 1, la formularul ăAdeverință de venit”, cod.14.13.21.13, în partea din stânga sus se va insera
sigla ANAF;
— în anexa nr. 1, la formularul ăCerere de eliberare a unei adeverințe de venit”, cod 14.13.25.13, în loc de:
ăreprezentat/reprezentantă prin dl/dna ” se va citi: ăreprezentat/reprezentată prin dl/dna ”.

În sumarul Monitorului Oficial al României, Partea I, nr. 145 din 9 martie 2009, se face următoarea rectificare
(care aparține Regiei Autonome ăMonitorul Oficial”):
— la numărul decretului privind promulgarea Legii pentru aprobarea Ordonanței de urgență a Guvernului
nr. 103/2008 privind înființarea organizațiilor interprofesionale pentru produsele agroalimentare, în loc de: ă339” se va
citi: ă399”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 155/12.III.2009 conține 16 pagini.

Prețul: 3,20 lei

&JUYDGY|428775]
ISSN 1453—4495

