PARTEA I

Anul 177 (XXI) — Nr. 818

Vineri, 27 noiembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

1.710. — Decret privind conferirea unor ordine ....................

1–2

DECIZII ALE CURȚII CONSTITUȚIONALE
Decizia nr. 1.371 din 27 octombrie 2009 referitoare la excepția
de neconstituționalitate a dispozițiilor art. 7 alin. (4) din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................

2–3

Decizia nr. 1.462 din 10 noiembrie 2009 referitoare la excepția
de neconstituționalitate a dispozițiilor art. 327 alin. 3
din Codul de procedură penală ..................................

4–5

Decizia nr. 1.465 din 10 noiembrie 2009 referitoare la excepția
de neconstituționalitate a dispozițiilor art. 42 alin. 4 din
Codul de procedură penală ........................................

5–6

Decizia nr. 1.485 din 10 noiembrie 2009 referitoare la excepția
de neconstituționalitate a dispozițiilor art. 90 alin. 2 și
art. 214 alin. 5 din Codul de procedură penală ..........

6–7

DECRETE
PREȘEDINTELE ROMÂNIEI

DECRET
privind conferirea unor ordine
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale art. 6 lit. A,
ale art. 8 lit. A și ale art. 11 din Legea nr. 29/2000 privind sistemul național de decorații al României, cu modificările și completările
ulterioare,
având în vedere propunerea directorului Serviciului de Informații Externe,
în semn de apreciere deosebită a serviciilor aduse României, pentru înaltul profesionalism dovedit de-a lungul carierei în
îndeplinirea cu succes a misiunilor de mare complexitate și răspundere încredințate,
Președintele României d e c r e t e a z ă:
Art. 1. — Se conferă Ordinul Național Steaua României în
grad de Cavaler, cu însemn pentru militari, persoanelor
prevăzute în anexa nr. 1*).

Art. 2. — Se conferă Ordinul Național Serviciul Credincios în
grad de Cavaler, cu însemn pentru militari, persoanelor
prevăzute în anexa nr. 2*).

2

MONITORUL OFICIAL AL ROMÂNIEI, PARTEA I, Nr. 818/27.XI.2009

Art. 3. — Se conferă Ordinul Național Pentru Merit în grad
de Ofițer, cu însemn pentru militari, persoanei prevăzute în
anexa nr. 3*).
Art. 4. — Se conferă Ordinul Național Pentru Merit în grad
de Cavaler, cu însemn pentru militari, persoanelor prevăzute în
anexa nr. 4*).

Art. 5. — Se conferă Ordinul Național Bărbăție și Credință în
grad de Cavaler, cu însemn pentru militari, persoanelor
prevăzute în anexa nr. 5*).
Art. 6. — Anexele nr. 1—5 fac parte integrantă din prezentul
decret și se comunică instituțiilor interesate.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 17 noiembrie 2009.
Nr. 1.710.
*) Anexele nr. 1—5 se comunică instituțiilor interesate.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.371
din 27 octombrie 2009

referitoare la excepția de neconstituționalitate a dispozițiilor art. 7 alin. (4)
din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
dispozițiilor art. 7 alin. (4) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăDual” — S.R.L. din
Târgoviște în Dosarul nr. 107/315/2009 al Judecătoriei
Târgoviște.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența constantă a Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 16 martie 2009, pronunțată în Dosarul
nr. 107/315/2009, Judecătoria Târgoviște a sesizat Curtea

Constituțională pentru soluționarea excepției de
neconstituționalitate a dispozițiilor art. 7 alin. (1) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale, excepție ridicată
de Societatea Comercială ăDual” — S.R.L. din Târgoviște.
În motivarea excepției de neconstituționalitate autorul
susține, în esență, că dispozițiile legale contravin art. 24 din
Constituție, precum și art. 6 din Convenția pentru apărarea
drepturilor omului și a libertăților fundamentale, deoarece permit
instanței de judecată să soluționeze o cauză fără a-și exercita
obligația de aflare a adevărului, doar pe baza susținerilor
subiective ale creditorului, fără ca debitoarea să poată
administra probe în apărare. Apărarea exercitată pe calea cererii
de anulare nu poate fi la fel de eficientă ca aceea de care partea
ar putea beneficia într-o cale de atac de drept comun.
Tribunalul Iași apreciază excepția ca fiind neîntemeiată,
arătând că, prin reglementarea servituții de vedere, legiuitorul a
impus o limitare rezonabilă în valorificarea atributelor dreptului
de proprietate privată, limitare justificată de necesitatea
prevenirii exercitării abuzive a dreptului de proprietate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate

MONITORUL OFICIAL AL ROMÂNIEI, PARTEA I, Nr. 818/27.XI.2009
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (4) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, publicată în Monitorul Oficial al României, Partea I,
nr. 738 din 31 octombrie 2007, texte de lege care au următorul
conținut: ăÎn citație se va preciza ca până cel mai târziu în ziua
fixată pentru înfățișare, debitorul este obligat să depună
întâmpinare, sub sancțiunea decăderii din dreptul de a mai
propune probe și de a invoca excepții, în afara celor de ordine
publică. În cazul nedepunerii întâmpinării, instanța poate
considera aceasta ca o recunoaștere a pretențiilor creditorului.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 24 alin. (1) din Constituția României și art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că dispozițiile referitoare la obligativitatea depunerii
întâmpinării de către pârât au mai fost supuse controlului de
constituționalitate sub aspectul încălcării principiilor

3

constituționale referitoare la dreptul la apărare și dreptul la un
proces echitabil. Astfel, prin Decizia nr. 128/2002, publicată în
Monitorul Oficial al României, Partea I, nr. 370 din 31 mai 2002,
prin Decizia nr. 17/2003, publicată în Monitorul Oficial al
României, Partea I, nr. 129 din 27 februarie 2003, sau prin
Decizia nr. 131/2004, publicată în Monitorul Oficial al României,
Partea I, nr. 352 din 22 aprilie 2004, Curtea s-a pronunțat asupra
constituționalității dispozițiilor legale criticate, respingând criticile
formulate.
Cu aceste prilejuri s-a reținut că textul de lege dedus
controlului relevă o evidentă utilitate în cadrul procesului civil.
Astfel, prin instituirea obligativității întâmpinării, se asigură de
plano echilibrul procesual al părților în litigiu, reclamantul având
posibilitatea de a cunoaște apărările pârâtului, precum și probele
utilizate în susținerea lor, posibilitate de care pârâtul beneficiază
prin luarea la cunoștință a acțiunii introductive a reclamantului.
Pe de altă parte, textul criticat contribuie la urgentarea
soluționării cauzei și la prevenirea exercitării abuzive sau cu
întârziere a drepturilor procesuale, instanța fiind în măsură de a
cunoaște, încă de la început, cadrul procesual, iar reclamantul
își poate pregăti apărările în cunoștință de cauză, în raport de
susținerile pârâtului, cuprinse în întâmpinare.
Instituirea obligativității depunerii întâmpinării, cu consecința
decăderii pârâtului, în caz de nerespectare, din dreptul de a mai
propune probe și de a invoca excepții, în afara celor de ordine
publică, se circumscrie domeniului de reglementare a
competenței instanțelor și a procedurii de judecată, rezervat,
potrivit art. 126 alin. (2) din Constituție, legiuitorului ordinar, care
a acționat, deci, în limitele prerogativelor sale constituționale.
Soluția adoptată în deciziile anterioare, ca și considerentele
pe care aceasta se întemeiază își mențin valabilitatea și în
cauza de față, întrucât nu au apărut elemente noi, care să
determine schimbarea jurisprudenței Curții Constituționale în
această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (4) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate din contracte comerciale, excepție ridicată
de Societatea Comercială ăDual” — S.R.L. din Târgoviște în Dosarul nr. 107/315/2009 al Judecătoriei Târgoviște.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

4

MONITORUL OFICIAL AL ROMÂNIEI, PARTEA I, Nr. 818/27.XI.2009
CURTEA CONSTITUȚIONALĂ

D E C I Z I A Nr. 1.462
din 10 noiembrie 2009

referitoare la excepția de neconstituționalitate a dispozițiilor art. 327 alin. 3
din Codul de procedură penală
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 327 alin. 3 din Codul de procedură penală,
excepție ridicată de Cristian Rus în Dosarul nr. 623/35/2008 al
Curții de Apel Oradea — Secția penală și pentru cauze cu
minori, de Adam Csurcui în Dosarul nr. 433/323/2006 al
Judecătoriei Târnăveni, de Tudor Bogdan Tătar în Dosarul
nr. 8.312/100/2006 al Curții de Apel Cluj — Secția penală și de
minori și de Florin Moldovan în Dosarul nr. 7.385/182/2007 al
Curții de Apel Cluj — Secția penală și de minori.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 1.571D/2009, nr. 3.523D/2009,
nr. 3.916D/2009 și nr. 3.917D/2009 au obiect identic, pune în
discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 3.523D/2009,
nr. 3.916D/2009 și nr. 3.917D/2009 la Dosarul nr. 1.571D/2009,
care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarelor, constată
următoarele:
Prin încheierile din 8 aprilie 2009, 6 mai 2009, 25 mai 2009
și 18 mai 2009, pronunțate în dosarele nr. 623/35/2008,
nr. 433/323/2006, nr. 8.312/100/2006 și nr. 7.385/182/2007,
Curtea de Apel Oradea — Secția penală și pentru cauze cu
minori, Judecătoria Târnăveni și Curtea de Apel Cluj —
Secția penală și de minori au sesizat Curtea Constituțională
cu excepția de neconstituționalitate a prevederilor art. 327
alin. 3 din Codul de procedură penală.
Excepția a fost ridicată, în dosarele de mai sus, de Cristian
Rus, Adam Csurcui, Tudor Bogdan Tătar și Florin Moldovan.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 24 referitoare la Dreptul la
apărare, precum și dispozițiile art. 6 din Convenția pentru

apărarea drepturilor omului și a libertăților fundamentale
referitoare la Dreptul la un proces echitabil, deoarece instanțele
de judecată pot valorifica probe obținute cu încălcarea dreptului
la apărare și la un proces echitabil, negând totodată rolul
cercetării judecătorești nemijlocite, care constituie garanția unui
proces echitabil.
Curtea de Apel Oradea — Secția penală și pentru cauze
cu minori opinează că excepția de neconstituționalitate este
neîntemeiată.
Judecătoria Târnăveni opinează că excepția de
neconstituționalitate este neîntemeiată.
Curtea de Apel Cluj — Secția penală și de minori
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată, sens în care face
trimitere la jurisprudența în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 327 alin. 3 din Codul de procedură penală cu
denumirea marginală Ascultarea martorului, expertului sau
interpretului, care au următorul conținut: ăDacă ascultarea
vreunuia dintre martori nu mai este posibilă, instanța dispune
citirea depoziției date de acesta în cursul urmăririi penale și va
ține seama de ea la judecarea cauzei.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său prin raportare la critici similare. Astfel, cu prilejul
pronunțării Deciziei nr. 704 din 11 septembrie 2007, publicată în
Monitorul Oficial al României, Partea I, nr. 712 din 22 octombrie
2007, Curtea Constituțională a respins ca neîntemeiată excepția
de neconstituționalitate a dispozițiilor art. 327 alin. 3 din Codul
de procedură penală.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 818/27.XI.2009

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 327 alin. 3 din Codul de procedură penală, excepție ridicată de
Cristian Rus în Dosarul nr. 623/35/2008 al Curții de Apel Oradea — Secția penală și pentru cauze cu minori, de Adam Csurcui în
Dosarul nr. 433/323/2006 al Judecătoriei Târnăveni, de Tudor Bogdan Tătar în Dosarul nr. 8.312/100/2006 al Curții de Apel Cluj —
Secția penală și de minori și de Florin Moldovan în Dosarul nr. 7.385/182/2007 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.465
din 10 noiembrie 2009

referitoare la excepția de neconstituționalitate a dispozițiilor art. 42 alin. 4
din Codul de procedură penală
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 42 alin. 4 din Codul de procedură penală,
excepție ridicată de Pompiliu Bota în Dosarul nr. 186/221/2009
și de Petre Isac în Dosarul nr. 185/221/2009 ale Tribunalului
Hunedoara — Secția penală.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 1.777D/2009 și nr. 2.339D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 2.339D/2009
la Dosarul nr. 1.777D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarelor, constată
următoarele:
Prin încheierile din 7 aprilie 2009 și 21 aprilie 2009,
pronunțate în dosarele nr. 186/221/2009 și nr. 185/221/2009,

Tribunalul Hunedoara — Secția penală a sesizat Curtea
Constituțională cu excepția de neconstituționalitate a
prevederilor art. 42 alin. 4 din Codul de procedură penală.
Excepția a fost ridicată, în dosarele de mai sus, de Pompiliu
Bota și Petre Isac.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 21 referitoare la Accesul liber
la justiție, art. 6 din Convenția pentru apărarea drepturilor omului
și a libertăților fundamentale, referitoare la Dreptul la un proces
echitabil și art. 2 paragraful 1 din Protocolul nr. 7 adițional la
Convenție referitoare la Dreptul la două grade de jurisdicție în
materie penală, deoarece hotărârea de declinare a competenței
nu este supusă niciunei căi de atac nici măcar odată cu fondul.
Tribunalul Hunedoara — Secția penală opinează că
excepția de neconstituționalitate este neîntemeiată, sens în care
mai arată că, potrivit art. 3851 alin. 2 din Codul de procedură
penală, încheierile pot fi atacate cu recurs odată cu sentința
atacată iar, potrivit art. 43 alin. 1 din același cod, când două
instanțe își declină competența, conflictul negativ de competență
se soluționează de instanța ierarhic superioară comună, așa
încât nu se poate susține că este afectat dreptul la un proces
echitabil.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată, sens în care face
trimitere la jurisprudența în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 818/27.XI.2009
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 42 alin. 4 cu denumirea marginală Declinarea de
competență din Codul de procedură penală, care au următorul

conținut: ăHotărârea de declinare a competenței nu este supusă
apelului și nici recursului.”
Examinând excepția de neconstituționalitate, Curtea
constată că autorii excepției și-au fundamentat critica nu pe
conținutul dispozițiilor art. 42 alin. 4 din Codul de procedură
penală, ci pe o omisiune legislativă ce constă în imposibilitatea
de a contesta hotărârea de declinare a competenței. Or, potrivit
art. 2 alin. (3) din Legea nr. 47/1992 privind organizarea și
funcționarea Curții Constituționale, aceasta ăse pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.”
Așa fiind, Curtea constată că prezenta excepție este
inadmisibilă și urmează a fi respinsă ca atare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 42 alin. 4 din Codul de procedură penală,
excepție ridicată de Pompiliu Bota în Dosarul nr. 186/221/2009 și de Petre Isac în Dosarul nr. 185/221/2009 ale Tribunalului
Hunedoara — Secția penală.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.485
din 10 noiembrie 2009

referitoare la excepția de neconstituționalitate a dispozițiilor art. 90 alin. 2 și art. 214 alin. 5
din Codul de procedură penală
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 90 alin. 2 și art. 214 alin. 5 din Codul de
procedură penală, excepție ridicată de Viorel Sivriu în Dosarul
nr. 186/35/P/2006 și de Gheorghe Banhazi în Dosarul
nr. 6.136/111/2004 ale Curții de Apel Oradea — Secția penală și
pentru cauze cu minori.
La apelul nominal răspunde, pentru partea Teodora Otilia
Malinescu din Dosarul nr. 3.914D/2009, doamna avocat
Veronica Alecsandru din cadrul Baroului Iași, cu delegație la
dosar, și se constată lipsa celorlalte părți, față de care procedura
de citare a fost legal îndeplinită.
În Dosarul nr. 3.914D/2009, partea Agenția Națională de
Administrare Fiscală a depus la dosar concluzii scrise.

De asemenea, în Dosarul nr. 5.368D/2009, autorul excepției
a depus o cerere prin care solicită acordarea unui nou termen de
judecată, motivat de împrejurarea că apărătorul său ales este
în imposibilitate de a se prezenta în fața Curții.
Reprezentantul Ministerului Public se opune cererii
formulate, deoarece nu este însoțită de dovezi în sprijinul celor
afirmate.
Curtea, deliberând asupra cererii formulate, în temeiul art. 14
din Legea nr. 47/1992, și al art. 156 din Codul de procedură
civilă, respinge cererea de acordare a unui nou termen de
judecată.
Curtea, având în vedere că excepțiile de neconstituționalitate
ridicate în dosarele nr. 3.914D/2009 și nr. 5.368D/2009 au obiect
identic, pune în discuție, din oficiu, problema conexării cauzelor.
Reprezentantul părții Teodora Otilia Malinescu este de acord
cu conexarea celor două dosare.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 5.368D/2009
la Dosarul nr. 3.914D/2009, care este primul înregistrat.

MONITORUL OFICIAL AL ROMÂNIEI, PARTEA I, Nr. 818/27.XI.2009
Cauza fiind în stare de judecată, președintele acordă
cuvântul reprezentantului părții Teodora Otilia Malinescu, care
arată că dorește urgentarea soluționării cauzei și depune la
dosar un set de documente.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 5 mai 2009 și 3 iulie 2009, pronunțate în
dosarele nr. 186/35/P/2006 și nr. 6.136/111/2004, Curtea de
Apel Oradea — Secția penală și pentru cauze cu minori a
sesizat Curtea Constituțională cu excepția de
neconstituționalitate a prevederilor art. 90 alin. 2 și art. 214
alin. 5 din Codul de procedură penală.
Excepția a fost ridicată, în dosarele de mai sus, de Viorel
Sivriu și Gheorghe Banhazi.
În motivarea excepției de neconstituționalitate, autorii
acesteia susțin că prevederile legale menționate încalcă
dispozițiile constituționale ale art. 21 alin. (3), art. 11, art. 20,
art. 124 alin. (2) și (3), precum și dispozițiile art. 6 din Convenția
pentru apărarea drepturilor omului și a libertăților fundamentale,
deoarece probele ce stau la baza soluționării conflictului penal
pot fi obținute și de alte organe judiciare penale, autorizându-se
un amestec inadmisibil al procedurilor administrative în
procedurile penale. Prin urmare, înscrisurile menționate în
textele legale criticate pot avea doar valoare de informații pentru
organele de urmărire penală și nu valoare de mijloc de probă.
Curtea de Apel Oradea — Secția penală și pentru cauze cu
minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază în Dosarul nr. 3.914D/2009
că excepția de neconstituționalitate este neîntemeiată.
Președinții celor două Camere ale Parlamentului și

7

Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părților, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 90 alin. 2 cu denumirea marginală Procesulverbal ca mijloc de probă și art. 214 alin. 5 cu denumirea
marginală Actele încheiate de unele organe de constatare,
ambele din Codul de procedură penală, care au următorul
conținut:
— Art. 90 alin. 2: ăDe asemenea, sunt mijloace de probă
procesele-verbale și actele de constatare, încheiate de alte
organe, dacă legea prevede aceasta.”;
— Art. 214 alin. 5: ăProcesele-verbale încheiate de aceste
organe constituie mijloace de probă.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său prin raportare la critici similare. Astfel, cu prilejul
pronunțării Deciziei nr. 524 din 27 iunie 2006, publicată în
Monitorul Oficial al României, Partea I, nr. 764 din 7 septembrie
2006, și Deciziei nr. 331 din 28 iunie 2005, publicată în Monitorul
Oficial al României, Partea I, nr. 675 din 28 iulie 2005, Curtea
Constituțională a respins ca neîntemeiată excepția de
neconstituționalitate a dispozițiilor art. 90 alin. 2 și art. 214 alin. 5
din Codul de procedură penală.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 90 alin. 2 și art. 214 alin. 5 din Codul de procedură penală,
excepție ridicată de Viorel Sivriu în Dosarul nr. 186/35/P/2006 și de Gheorghe Banhazi în Dosarul nr. 6.136/111/2004 ale Curții de
Apel Oradea — Secția penală și pentru cauze cu minori.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Număr
de apariții
anuale

Denumirea publicației

1.

Monitorul Oficial, Partea I

2.

Monitorul Oficial, Partea I, limba maghiară

3.

Zile de
apariție/
săptămână

Valoare
(TVA 9% inclus) — lei

Greutate
medie/apariție
(grame)

12 luni

3 luni

1 lună

330

120

900

5

50

1.200

90

1

50

1.500

140

Monitorul Oficial, Partea a II-a

215

5

60

2.250

200

4.

Monitorul Oficial, Partea a III-a

600

5

15

430

40

5.

Monitorul Oficial, Partea a IV-a

7.200

5

50

1.720

160

6.

Monitorul Oficial, Partea a VI-a

400

5

25

1.600

150

7.

Monitorul Oficial, Partea a VII-a

60

1

30

540

50

8.

Colecția Legislația României

4

—

2.500

450

9.

Colecția Hotărâri ale Guvernului României

12

—

3.500

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 818/27.XI.2009 conține 8 pagini.

Prețul: 1,60 lei

&JUYDGY|435407]
ISSN 1453—4495

