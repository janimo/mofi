Anul 177 (XXI) — Nr. 712

PARTEA I

LEGI, DECRETE, HOTĂRÂRI ȘI ALTE ACTE

Joi, 22 octombrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.076 din 8 septembrie 2009 referitoare la excepția
de neconstituționalitate a prevederilor art. 5 alin. (1)
din Ordonanța de urgență a Guvernului nr. 214/1999
privind acordarea calității de luptător în rezistența
anticomunistă persoanelor condamnate pentru
infracțiuni săvârșite din motive politice, persoanelor
împotriva cărora au fost dispuse, din motive politice,
măsuri administrative abuzive, precum și persoanelor
care au participat la acțiuni de împotrivire cu arme și
de răsturnare prin forță a regimului comunist instaurat
în România ................................................................
Decizia nr. 1.124 din 10 septembrie 2009 referitoare la
excepția de neconstituționalitate a dispozițiilor art. 16
alin. 1 lit. b) și alin. 2 din Decretul nr. 167/1958 privitor
la prescripția extinctivă ..............................................
Decizia nr. 1.125 din 10 septembrie 2009 referitoare la
excepția de neconstituționalitate a dispozițiilor art. 29
alin. (6) teza a doua din Legea nr. 47/1992 privind
organizarea și funcționarea Curții Constituționale......
Decizia nr. 1.136 din 15 septembrie 2009 referitoare la
excepția de neconstituționalitate a prevederilor art. 13
din Legea fondului funciar nr. 18/1991 ......................
Decizia nr. 1.146 din 15 septembrie 2009 referitoare la
excepția de neconstituționalitate a dispozițiilor art. 7 și
art. 16 din Decretul nr. 167/1958 privitor la prescripția
extinctivă, precum și ale art. 1073 din Codul civil ......

Pagina
Decizia nr. 1.147 din 15 septembrie 2009 referitoare la
excepția de neconstituționalitate a prevederilor art. 52
alin. (1) și art. 54 alin. (1) din Legea nr. 304/2004
privind organizarea judiciară ......................................
Decizia nr. 1.175 din 17 septembrie 2009 referitoare la
excepția de neconstituționalitate a prevederilor art. 257
alin. (3) din Legea nr. 95/2006 privind reforma în
domeniul sănătății ......................................................

2–3

4–5

5–6

6–7

8–9

9–10

10–11

Decizia nr. 1.177 din 17 septembrie 2009 referitoare la
excepția de neconstituționalitate a dispozițiilor secțiunii
a 3-a a cap. III din Legea nr. 78/2000 pentru
prevenirea, descoperirea și sancționarea faptelor de
corupție ......................................................................

12–13

Decizia nr. 1.190 din 17 septembrie 2009 privind excepția de
neconstituționalitate a dispozițiilor art. 2 și 3 din
Ordonanța de urgență a Guvernului nr. 1/2009 privind
unele măsuri în domeniul salarizării personalului din
sectorul bugetar..........................................................

13–15

Decizia nr. 1.196 din 24 septembrie 2009 referitoare la
excepția de neconstituționalitate a dispozițiilor art. 2
alin. (3) din Legea nr. 508/2004 privind înființarea,
organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism ..........................

15–16

2

MONITORUL OFICIAL AL ROMÂNIEI, PARTEA I, Nr. 712/22.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.076
din 8 septembrie 2009

referitoare la excepția de neconstituționalitate a prevederilor art. 5 alin. (1)
din Ordonanța de urgență a Guvernului nr. 214/1999 privind acordarea calității de luptător
în rezistența anticomunistă persoanelor condamnate pentru infracțiuni săvârșite
din motive politice, persoanelor împotriva cărora au fost dispuse, din motive politice,
măsuri administrative abuzive, precum și persoanelor care au participat la acțiuni de împotrivire
cu arme și de răsturnare prin forță a regimului comunist instaurat în România
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 5 din Ordonanța de urgență a Guvernului
nr. 214/1999 privind acordarea calității de luptător în rezistența
anticomunistă persoanelor condamnate pentru infracțiuni
săvârșite din motive politice, persoanelor împotriva cărora au
fost dispuse, din motive politice, măsuri administrative abuzive,
precum și persoanelor care au participat la acțiuni de împotrivire
cu arme și de răsturnare prin forță a regimului comunist instaurat
în România, excepție ridicată de Vladimir V. Vavilin în Dosarul
nr. 14.512/3/2006 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
apreciind că restrângerea sferei persoanelor care, după decesul
persoanei condamnate sau supuse unei măsuri administrative
abuzive, pot solicita acordarea, pentru aceasta, a calității de
luptător în rezistența anticomunistă nu este neconstituțională.
C U R T E A,

având în vedere actele și lucrările dosarului, constată
următoarele:
Prin Încheierea din 17 septembrie 2008, pronunțată în
Dosarul nr. 14.512/3/2006, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 5 din Ordonanța de urgență a Guvernului
nr. 214/1999 privind acordarea calității de luptător în
rezistența anticomunistă persoanelor condamnate pentru
infracțiuni săvârșite din motive politice, persoanelor
împotriva cărora au fost dispuse, din motive politice,
măsuri administrative abuzive, precum și persoanelor care
au participat la acțiuni de împotrivire cu arme și de

răsturnare prin forță a regimului comunist instaurat în
România. Excepția de neconstituționalitate a fost ridicată de
Vladimir V. Vavilin într-o cauză de contencios administrativ
având ca obiect anularea unei decizii a Comisiei pentru
acordarea calității de luptător în rezistența anticomunistă.
În motivarea excepției de neconstituționalitate autorul
acesteia arată că Ordonanța de urgență a Guvernului
nr. 214/1999 ătrebuia să aibă ca efect scoaterea la lumină a
abuzurilor și crimelor regimului comunist, iar acolo unde mai
este posibil să se facă și reparația morală sau materială a
victimelor regimului”. Or, prevederile art. 5 din ordonanță
ălimitează în mod abuziv subiecții care pot solicita aceste
reparații”. Susține că, de vreme ce dosarele securității se publică
pe internet, și ăcrimele și abuzurile tăinuite între coperțile lor
trebuie să fie publice”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este întemeiată, întrucât dispozițiile criticate
restrâng în mod nejustificat sfera subiecților care, după decesul
persoanei condamnate sau supuse unor măsuri abuzive, pot
solicita pentru aceasta acordarea onorantei calități de luptător în
rezistența anticomunistă. În acest sens, precizează că, după
decesul persoanei, acordarea acestei calități are un caracter de
reparație morală, astfel că nu există nicio rațiune pentru a nu
recunoaște posibilitatea de a formula această cerere, pentru
persoana decedată, tuturor celor care justifică un interes, mai
ales dacă au avut o relație deosebită, de natură morală, cu
persona decedată. Conchide că art. 5 alin. (1) din ordonanță
încalcă prevederile art. 16 alin. (1) din Constituție dacă nu se
recunoaște acest drept și altor persoane care au avut o
puternică legătură afectivă, chiar dacă nu au avut calitatea de
soț sau rudă până la gradul al patrulea inclusiv. Apreciază că
textul de lege criticat nu aduce atingere art. 31 din Legea
fundamentală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale, întrucât nu instituie discriminări pe
considerente arbitrare. Consideră că textul de lege criticat nu
contravine principiului constituțional al egalității în drepturi, ci
reprezintă o problemă de opțiune a legiuitorului cu privire la

MONITORUL OFICIAL AL ROMÂNIEI, PARTEA I, Nr. 712/22.X.2009
categoriile de persoane care pot formula cererea. Precizează
că, potrivit art. 2 alin. (3) din Legea nr. 47/1992, Curtea
Constituțională nu poate modifica sau completa prevederile
legale supuse controlului, astfel că nu poate impune legiuitorului
introducerea în textul legii a unei alte dispoziții decât cele
existente în cuprinsul acesteia.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 5 din Ordonanța de
urgență a Guvernului nr. 214/1999 privind acordarea calității de
luptător în rezistența anticomunistă persoanelor condamnate
pentru infracțiuni săvârșite din motive politice, persoanelor
împotriva cărora au fost dispuse, din motive politice, măsuri
administrative abuzive, precum și persoanelor care au participat
la acțiuni de împotrivire cu arme și de răsturnare prin forță a
regimului comunist instaurat în România, publicată în Monitorul
Oficial al României, Partea I, nr. 650 din 30 decembrie 1999,
aprobată cu modificări și completări prin Legea nr. 568/2001,
publicată în Monitorul Oficial al României, Partea I, nr. 688 din
30 octombrie 2001. Din motivarea scrisă a excepției, precum și
din cuprinsul încheierii de sesizare rezultă însă că este vizat
numai alin. (1) al art. 5, care are următorul conținut:
— Art. 5: ă(1) Cererea poate fi introdusă de persoana
condamnată sau supusă unei măsuri administrative abuzive ori,

3

după decesul acesteia, de soțul sau rudele până la gradul al
patrulea inclusiv, până cel târziu la data de 31 decembrie 2003.”
În opinia autorului excepției sunt încălcate prevederile din
Legea fundamentală cuprinse la art. 21 — ăAccesul liber la
justiție”, art. 31 — ăDreptul la informație” și art. 53 —
ăRestrângerea exercițiului unor drepturi sau al unor libertăți”.
Examinând excepția de neconstituționalitate, Curtea reține
că în cuprinsul textului de lege criticat sunt enumerate în mod
limitativ categoriile de persoane care, după decesul persoanei
condamnate pentru infracțiuni săvârșite din motive politice sau
supuse din motive politice unor măsuri administrative abuzive
în perioada 6 martie 1945 — 14 decembrie 1989, au dreptul de
a solicita constatarea calității acesteia de luptător în rezistența
anticomunistă. Procedând astfel, legiuitorul a acționat în limitele
competențelor sale constituționale, reglementarea aspectelor
legate de recunoașterea meritelor și sacrificiilor persoanelor
care au înfruntat regimul comunist fiind opțiunea sa exclusivă,
atâta vreme cât nu nesocotește dispozițiile constituționale. Or,
prevederile de lege ce formează obiect al excepției nu sunt de
natură să încalce dreptul de acces liber la justiție, dovadă în
acest sens fiind însăși promovarea acțiunii de față.
Totodată, Curtea constată că dispozițiile art. 5 alin. (1) din
Ordonanța de urgență a Guvernului nr. 214/1999 nu contravin
nici principiului egalității cetățenilor în fața legii și a autorităților
publice, nefiind altceva decât o expresie a prevederilor art. 15
alin. (1) din Constituție, potrivit cărora cetățenii beneficiază de
drepturile și de libertățile consacrate prin Constituție și prin alte
legi și au obligațiile prevăzute de acestea. De altfel, Curtea
observă că autorul excepției tinde la o completare a textului de
lege criticat în sensul introducerii, alături de persoanele deja
menționate, și a altor categorii, care, ca urmare a relațiilor
afective deosebite, justifică un interes în acest sens. Or, art. 2
alin. (3) din Legea nr. 47/1992 stabilește că instanța de
contencios constituțional nu poate modifica sau completa
prevederile de lege ce sunt supuse controlului său.
În ceea ce privește critica prin raportare la dispozițiile art. 31
și 53 din Constituție, Curtea constată că acestea nu au incidență
în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 alin. (1) din Ordonanța de urgență a Guvernului nr. 214/1999
privind acordarea calității de luptător în rezistența anticomunistă persoanelor condamnate pentru infracțiuni săvârșite din motive
politice, persoanelor împotriva cărora au fost dispuse, din motive politice, măsuri administrative abuzive, precum și persoanelor
care au participat la acțiuni de împotrivire cu arme și de răsturnare prin forță a regimului comunist instaurat în România, excepție
ridicată de Vladimir V. Vavilin în Dosarul nr. 14.512/3/2006 al Curții de Apel București — Secția a VIII-a contencios administrativ și
fiscal.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

4

MONITORUL OFICIAL AL ROMÂNIEI, PARTEA I, Nr. 712/22.X.2009
CURTEA CONSTITUȚIONALĂ

D E C I Z I A Nr. 1.124
din 10 septembrie 2009

referitoare la excepția de neconstituționalitate a dispozițiilor art. 16 alin. 1 lit. b) și alin. 2
din Decretul nr. 167/1958 privitor la prescripția extinctivă
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 16 alin. 1 lit. b) și alin. 2 din Decretul
nr. 167/1958 privitor la prescripția extinctivă, excepție ridicată
de Societatea Comercială ăSomet Ro Grup” — S.R.L. din
Timișoara în Dosarul nr. 698/30/2008 al Curții de Apel
Timișoara — Secția comercială.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 26 martie 2009, pronunțată în Dosarul
nr. 698/30/2008, Curtea de Apel Timișoara — Secția
comercială a sesizat Curtea Constituțională pentru
soluționarea excepției de neconstituționalitate a art. 16
alin. 1 lit. b) și alin. 2 din Decretul nr. 167/1958 privitor la
prescripția extinctivă, excepție ridicată de Societatea
Comercială ăSomet Ro Grup” — S.R.L. din Timișoara.
În motivarea excepției de neconstituționalitate autorul
apreciază că dispozițiile art. 16 alin. 2 din Decretul nr. 167/1958
sunt neconstituționale, întrucât aduc atingere prevederilor art. 21
și 24 din Constituție. Condiționarea întreruperii cursului
prescripției dreptului material la acțiune al titularului dreptului
subiectiv de admiterea cererii de chemare în judecată prin
hotărâre judecătorească definitivă sau irevocabilă apare ca fiind
excesivă în cazul creditorului care, de-a lungul timpului, a
încercat valorificarea dreptului său sub diverse alte forme
permise de lege, precum somații, notificări sau alte demersuri
care nu au dus la niciun rezultat. Astfel, este de neconceput, în
lumina prevederilor constituționale, ca persoana care a dovedit
bună-credință și clemență față de debitorul său să ajungă în
imposibilitatea de a-și valorifica dreptul pe calea unei acțiuni
judecătorești.
Curtea de Apel Timișoara — Secția comercială apreciază
că excepția este neîntemeiată, instituția prescripției extinctive
având o dublă valență: de sancționare a stării de pasivitate a
creditorului și de asigurare a stabilității raporturilor juridice.
Împrejurarea că o cerere ce tinde la realizarea unei creanțe este
respinsă și astfel își pierde efectul întreruptiv al prescripției
extinctive nu poate conduce la concluzia că sunt încălcate
drepturile constituționale ale creditorului de acces liber la justiție
și dreptul la apărare, întrucât creditorul nu a fost niciodată
împiedicat să promoveze acțiune în justiție și să administreze
toate probele pe care le consideră necesare.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 16 alin. 1 lit. b) și alin. 2 din Decretul nr. 167/1958
privitor la prescripția extinctivă, publicat în Buletinul Oficial, nr. 19
din 21 aprilie 1958, texte de lege care au următorul conținut:
ăPrescripția se întrerupe: [...]
b) prin introducerea unei cereri de chemare în judecată ori de
arbitrare, chiar dacă cererea a fost introdusă la o instanță
judecătorească, ori la un organ de arbitraj, necompetent.
Prescripția nu este întreruptă, dacă s-a pronunțat încetarea
procesului, dacă cererea de chemare în judecată sau executare
a fost respinsă, anulată sau dacă s-a perimat, ori dacă cel care
a făcut-o a renunțat la ea.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 și 24.
Examinând excepția de neconstituționalitate, Curtea reține
că instanța constituțională s-a pronunțat în numeroase cauze
asupra constituționalității textului de lege criticat, acesta fiind
raportat la aceleași prevederi din Constituție ca și cele invocate
în cauza de față. Astfel, prin Decizia nr. 747 din 26 octombrie
2006, publicată în Monitorul Oficial al României, Partea I,
nr. 1.009 din 19 decembrie 2006, Curtea a statuat că
ăîntreruperea prescripției extinctive, ce are ca efect înlăturarea
prescripției scurse înainte de apariția unei cauze interuptive și
începerea cursului unui nou termen de prescripție, operează,
potrivit art. 16 alin. 1 din Decretul nr. 167/1958, în cele trei cazuri
limitativ prevăzute: recunoașterea dreptului a cărui acțiune se
prescrie, introducerea unei cereri de chemare în judecată ori de
arbitrare, respectiv efectuarea unui act începător de executare.
Textul de lege criticat, art. 16 alin. 2 din decret, reglementează
condițiile pe care trebuie să le respecte ultimele două cauze de
întrerupere a prescripției dreptului la acțiune pentru a-și produce
efectul: instanța să nu fi pronunțat încetarea procesului, cererea
de chemare în judecată sau de executare să nu fi fost respinsă,

MONITORUL OFICIAL AL ROMÂNIEI, PARTEA I, Nr. 712/22.X.2009
anulată sau perimată, iar autorul acesteia să nu fi renunțat la
ea.
În acest context, soluția exceptării de la efectul întreruptiv al
prescripției a cazului în care cererea de chemare în judecată
sau executare a fost respinsă, anulată, s-a perimat ori a
intervenit renunțarea la acțiune este firească, dat fiind faptul că,
în această situație, se prezumă în continuare că starea de fapt

5

este conformă cu starea de drept, atâta vreme cât cel în folosul
căruia curge prescripția nu recunoaște dreptul subiectiv
prescriptibil”.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. 1 lit. b) și alin. 2 din Decretul nr. 167/1958 privitor la
prescripția extinctivă, excepție ridicată de Societatea Comercială ăSomet Ro Grup” — S.R.L. din Timișoara în Dosarul
nr. 698/30/2008 al Curții de Apel Timișoara — Secția comercială.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.125
din 10 septembrie 2009

referitoare la excepția de neconstituționalitate a dispozițiilor art. 29 alin. (6) teza a doua
din Legea nr. 47/1992 privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 29 alin. (6) teza a doua din Legea nr. 47/1992
privind organizarea și funcționarea Curții Constituționale,
excepție ridicată de Șerban Simedrea în Dosarul
nr. 4.489/2/2007 al Înaltei Curți de Casație și Justiție — Secția
de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2009, pronunțată în Dosarul
nr. 4.489/2/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională pentru soluționarea excepției de
neconstituționalitate a dispozițiilor art. 29 alin. (6) teza a

doua din Legea nr. 47/1992 privind organizarea și
funcționarea Curții Constituționale, excepție ridicată de
Șerban Simedrea.
În motivarea excepției de neconstituționalitate autorul
susține că dispoziția legală criticată încalcă prevederile
constituționale ale art. 16, 21, 50 și 124, termenul de 48 de ore
pentru declararea recursului împotriva încheierii prin care
instanța respinge cererea de sesizare a Curții Constituționale
fiind insuficient pentru exercitarea căii de atac. Astfel, în cazul
persoanelor cu handicap, care nu își pot exercita drepturile în
justiție decât prin corespondență, intervalul de 48 de ore de la
pronunțarea încheierii nu permite redactarea recursului și
trimiterea lui la instanța competentă să-l judece.
Înalta Curte de Casație și Justiție — Secția de contencios
administrativ și fiscal nu își exprimă opinia asupra excepției
de neconstituționalitate, mărginindu-se doar la a analiza
admisibilitatea acesteia.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

6

MONITORUL OFICIAL AL ROMÂNIEI, PARTEA I, Nr. 712/22.X.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 alin. (6) teza a doua din Legea nr. 47/1992,
republicată în Monitorul Oficial al României, Partea I, nr. 643 din
16 iulie 2004, texte de lege care au următorul conținut: ăDacă
excepția este inadmisibilă, fiind contrară prevederilor alin. (1),
(2) sau (3), instanța respinge printr-o încheiere motivată cererea
de sesizare a Curții Constituționale. Încheierea poate fi atacată
numai cu recurs la instanța imediat superioară, în termen de 48
de ore de la pronunțare. Recursul se judecă în termen de 3 zile.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21, 50 și 124.
Examinând excepția de neconstituționalitate, Curtea
constată că asupra constituționalității prevederilor legale criticate
s-a pronunțat prin numeroase decizii, dintre care menționăm
Decizia nr. 607 din 15 noiembrie 2005, publicată în Monitorul
Oficial al României, Partea I, nr. 70 din 25 ianuarie 2006, și
Decizia nr. 494 din 8 iunie 2006, publicată în Monitorul Oficial al
României, Partea I, nr. 536 din 21 iunie 2006.

Cu acele prilejuri, Curtea a statuat că prevederile art. 29
alin. (6) din Legea nr. 47/1992 sunt norme de procedură, pe care
instanța care a fost sesizată cu excepția de neconstituționalitate
este obligată să le aplice în vederea selectării doar a acelor
excepții de neconstituționalitate care, potrivit legii, pot face
obiectul controlului de constituționalitate exercitat de Curtea
Constituțională, unica autoritate de jurisdicție constituțională.
Această procedură nu face însă posibilă respingerea sau
admiterea excepției de neconstituționalitate de către instanța
judecătorească, ci doar pronunțarea în situațiile date asupra
oportunității sesizării Curții Constituționale.
Totodată, Curtea a reținut că natura imperativă a termenului
de 48 de ore în cadrul căruia partea interesată poate declara
recurs împotriva încheierii prin care instanța de judecată a
respins ca inadmisibilă cererea de sesizare a Curții
Constituționale
cu
soluționarea
unei
excepții
de
neconstituționalitate are menirea de a da expresie principiului
celerității și al soluționării cauzelor într-un termen rezonabil, în
considerarea faptului că excepția de neconstituționalitate
reprezintă un incident procedural în cadrul unui litigiu. Din
aceleași rațiuni legiuitorul a instituit și regulile speciale de
procedură referitoare atât la exercitarea recursului ca singură
cale de atac împotriva încheierii instanței de judecată, cât și la
soluționarea recursului în termen de 3 zile, fără ca prin aceasta
să se poată susține încălcarea dreptului de acces la instanță
sau la folosirea căilor de atac.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 alin. (6) teza a doua din Legea nr. 47/1992 privind
organizarea și funcționarea Curții Constituționale, excepție ridicată de Șerban Simedrea în Dosarul nr. 4.489/2/2007 al Înaltei Curți
de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.136
din 15 septembrie 2009

referitoare la excepția de neconstituționalitate a prevederilor art. 13
din Legea fondului funciar nr. 18/1991
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 13 din Legea fondului funciar nr. 18/1991,
excepție ridicată de Gheorghe Vâlcu în Dosarul
nr. 4.086/94/2008 al Tribunalului București — Secția a III-a civilă.
La apelul nominal se prezintă personal partea Floarea Vâlcu,
lipsind autorul excepției și celelalte părți, față de care procedura
de citare a fost legal îndeplinită.
Cauza se află în stare de judecată.
Partea prezentă solicită respingerea excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 712/22.X.2009
Reprezentantul Ministerului Public pune concluzii de
respingere a excepției de neconstituționalitate, arătând că
aspectele criticate vizează aplicarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 22 ianuarie 2009, pronunțată în Dosarul
nr. 4.086/94/2008, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a prevederilor art. 13 din Legea
fondului funciar nr. 18/1991, excepție ridicată de Gheorghe
Vâlcu.
În motivarea excepției de neconstituționalitate autorul
acesteia susține, în esență, că textele de lege criticate sunt
neconstituționale, întrucât moștenitorii care au renunțat la
moștenire înainte de adoptarea Legii nr. 18/1991 nu mai pot fi
repuși în drepturi după adoptarea acestei legi.
Tribunalul București — Secția a III-a civilă consideră că
excepția este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale. Invocă jurisprudența în materie a Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie prevederile art. 13 din Legea
fondului funciar nr. 18/1991, republicată în Monitorul Oficial al
României, Partea I, nr. 1 din 5 ianuarie 1998, cu modificările și
completările ulterioare, care prevăd următoarele:
ă(1) Calitatea de moștenitor se stabilește pe baza
certificatului de moștenitor sau a hotărârii judecătorești definitive
ori, în lipsa acestora, prin orice probe din care rezultă
acceptarea moștenirii.
(2) Moștenitorii care nu-și pot dovedi această calitate,
întrucât terenurile nu s-au găsit în circuitul civil, sunt socotiți

7

repuși de drept în termenul de acceptare cu privire la cota ce li
se cuvine din terenurile ce au aparținut autorului lor. Ei sunt
considerați că au acceptat moștenirea prin cererea pe care o
fac comisiei.
(3) Titlul de proprietate se emite cu privire la suprafața de
teren determinată pe numele tuturor moștenitorilor, urmând ca
ei să procedeze potrivit dreptului comun.”
Textele constituționale invocate ca fiind încălcate sunt cele
ale art. 1 alin. (4) referitor la principiul separației puterilor în stat,
ale art. 16 alin. (1) și (2) referitor la egalitatea în drepturi, ale
art. 21 alin. (3) privind dreptul la un proces echitabil și la
soluționarea cauzelor într-un termen rezonabil și ale art. 44
alin. (2) privind garantarea și ocrotirea proprietății private. Este
invocată și încălcarea art. 6 și 14 din Convenția pentru apărarea
drepturilor omului și a libertăților fundamentale, precum și a
art. 1 din Primul Protocol adițional la Convenție.
Examinând excepția, Curtea constată că asupra aspectelor
criticate în cauza de față s-a pronunțat prin Decizia nr. 1.221 din
20 decembrie 2007, publicată în Monitorul Oficial al României,
Partea I, nr. 125 din 18 februarie 2008.
În această decizie, Curtea a reținut că prevederile Legii
nr. 18/1991 au ca scop reconstituirea dreptului de proprietate
sau constituirea acestuia în favoarea foștilor cooperatori, a
moștenitorilor acestora și a altor persoane care, la data intrării
în vigoare a legii, nu aveau calitatea de proprietari asupra
terenurilor ce constituie fondul funciar al României. Așadar,
având în vedere obiectul de reglementare al legii — fondul
funciar al României — și scopul declarat al acesteia —
reconstituirea dreptului de proprietate asupra terenurilor preluate
de cooperativele agricole de producție sau de către stat, către
foștii proprietari sau moștenitorii acestora, reglementarea
condițiilor în care operează aceasta, inclusiv sub aspectul
persoanelor îndreptățite, constituie opțiunea legiuitorului, în
acord cu politica economică a statului și cu finalitatea reparatorie
a legii.
De aceea, dreptul moștenitorilor la reconstituirea dreptului
de proprietate este în concordanță cu caracterul reparator al
legii, respectându-se astfel dreptul de proprietate din patrimoniul
succesoral ce urmează a fi dobândit de moștenitori. În acest
sens, cererea depusă la comisia locală de fond funciar
reprezintă, potrivit legii, o repunere de drept în termenul de
acceptare a moștenirii, termen ce a fost prelungit prin art. III din
titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente.
Curtea a mai reținut, făcând referire la jurisprudența sa, că
problema garantării și ocrotirii proprietății nu poate fi invocată
decât după reconstituirea sau constituirea dreptului de
proprietate în persoana fostului titular.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 13 din Legea fondului funciar nr. 18/1991, excepție ridicată
de Gheorghe Vâlcu în Dosarul nr. 4.086/94/2008 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

8

MONITORUL OFICIAL AL ROMÂNIEI, PARTEA I, Nr. 712/22.X.2009
CURTEA CONSTITUȚIONALĂ

D E C I Z I A Nr. 1.146
din 15 septembrie 2009

referitoare la excepția de neconstituționalitate a dispozițiilor art. 7 și art. 16
din Decretul nr. 167/1958 privitor la prescripția extinctivă, precum și ale art. 1073 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 7 și art. 16 din Decretul nr. 167/1958 privitor la
prescripția extinctivă, precum și ale art. 1073 din Codul civil,
excepție ridicată de Societatea Comercială ăAlcom” — S.A. din
Galați în Dosarul nr. 5.211/121/2007 al Înaltei Curți de Casație
și Justiție — Secția comercială.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 18 februarie 2009, pronunțată în Dosarul
nr. 5.211/121/2007, Înalta Curte de Casație și Justiție —
Secția comercială a sesizat Curtea Constituțională cu
excepția de neconstituționalitate a dispozițiilor art. 7 și
art. 16 din Decretul nr. 167/1958 privitor la prescripția
extinctivă, precum și ale art. 1073 din Codul civil, excepție
ridicată de Societatea Comercială ăAlcom” —S.A. din Galați.
În motivarea excepției de neconstituționalitate se susține,
în esență, că textele criticate încalcă dreptul la un proces
echitabil și la un recurs efectiv. În acest sens se arată că pentru
soluționarea cauzelor este necesară administrarea de dovezi
care trebuie analizate cu stăruință de instanțele de judecată,
precum și faptul că accesul efectiv la o instanță de judecată
presupune dreptul de a avea un proces echitabil în care părțile
au poziții egale în ceea ce privește administrarea probelor aflate
la dosarul cauzei, asigurându-se astfel principiul
contradictorialității.
Înalta Curte de Casație și Justiție — Secția comercială
apreciază că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale, invocând și jurisprudența Curții Constituționale
în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7 și art. 16 din Decretul nr. 167/1958 privitor la
prescripția extinctivă, precum și ale art. 1073 din Codul civil,
având următorul cuprins:
— Art. 7 din Decretul nr. 167/1958: ă(1) Prescripția începe să
curgă de la data când se naște dreptul de acțiune sau dreptul de
a cere executarea silită.
(2) În obligațiile care urmează să se execute la cererea
creditorului precum și în acelea al căror termen de executare nu
este stabilit, prescripția începe să curgă de la data nașterii
raportului de drept.
(3) Dacă dreptul este sub condiție suspensivă sau cu termen
suspensiv, prescripția începe să curgă de la data când s-a
împlinit condiția sau a expirat termenul.”;
— Art. 16 din Decretul nr. 167/1958: ăPrescripția se întrerupe:
a) prin recunoașterea dreptului a cărui acțiune se prescrie,
făcută de cel în folosul căruia curge prescripția;
b) prin introducerea unei cereri de chemare în judecată ori de
arbitrare, chiar dacă cererea a fost introdusă la o instanță
judecătorească, ori la un organ de arbitraj, necompetent;
c) printr-un act începător de executare.
Prescripția nu este întreruptă, dacă s-a pronunțat încetarea
procesului, dacă cererea de chemare în judecată sau executare
a fost respinsă, anulată sau dacă s-a perimat, ori dacă cel care
a făcut-o a renunțat la ea.”;
— Art. 1073 din Codul civil: ăCreditorul are dreptul de a
dobândi îndeplinirea exactă a obligației, și în caz contrar are
dreptul la dezdăunare.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 — Egalitatea în drepturi, art. 21 —
Accesul liber la justiție, art. 44 — Dreptul de proprietate privată,
art. 53 — Restrângerea exercițiului unor drepturi sau al unor
libertăți, art. 129 — Folosirea căilor de atac și ale art. 148 —
Integrarea în Uniunea Europeană.
Examinând excepția de neconstituționalitate astfel cum a fost
formulată, Curtea constată că, deși autorul acesteia invocă
încălcarea unor texte din Legea fundamentală, criticile sale au
un caracter general, constituind expuneri teoretice cu privire la
imperativele dreptului la un proces echitabil, dar fără a preciza
în ce fel sunt încălcate acestea prin dispozițiile legale ce fac
obiectul excepției. Or, Curtea nu se poate substitui autorului
excepției pentru a complini cerința prevăzută, imperativ, de
dispozițiile art. 10 alin. (2) din Legea nr. 47/1992, potrivit cărora
sesizările adresate Curții trebuie motivate.
În ceea ce privește criticile referitoare la modul de aplicare a
legii de către instanțele de judecată, care, potrivit susținerilor
autorului excepției, manifestă tendința de a analiza acțiunile
ănumai în raport de dispozițiile art. 137 din Codul de procedură

MONITORUL OFICIAL AL ROMÂNIEI, PARTEA I, Nr. 712/22.X.2009
civilă, fără a uni excepțiile cu fondul”, deși pentru soluționarea
acestora este necesară ăadministrarea de dovezi care trebuie
să fie analizate cu stăruință de instanțele de judecată”, acestea

9

nu intră în competența Curții Constituționale, care, potrivit art. 2
alin. (3) din Legea nr. 47/1992, se pronunță numai asupra
constituționalității actelor cu care a fost sesizată.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 7 și art. 16 din Decretul nr. 167/1958
privitor la prescripția extinctivă, precum și ale art. 1073 din Codul civil, excepție ridicată de Societatea Comercială ăAlcom” — S.A.
din Galați în Dosarul nr. 5.211/121/2007 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.147
din 15 septembrie 2009

referitoare la excepția de neconstituționalitate a prevederilor art. 52 alin. (1) și art. 54 alin. (1)
din Legea nr. 304/2004 privind organizarea judiciară
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 52 alin. (1) și art. 54 alin. (1) din Legea
nr. 304/2004 privind organizarea judiciară, excepție ridicată de
Vasile-Crinel Nistor în Dosarul nr. 8.349/320/2008 al
Judecătoriei Târgu Mureș.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2009, pronunțată în Dosarul
nr. 8.349/320/2008, Judecătoria Târgu Mureș a sesizat
Curtea Constituțională cu excepția de neconstituționalitate
a prevederilor art. 52 alin. (1) și art. 54 alin. (1) din Legea
nr. 304/2004 privind organizarea judiciară, excepție ridicată
de Vasile-Crinel Nistor.

În motivarea excepției de neconstituționalitate autorul
acesteia susține, în esență, că textele de lege criticate sunt
neconstituționale, deoarece instituie compunerea unor complete
de judecată în primă instanță cu un singur judecător, iar pe de
altă parte, aceste complete nu sunt stabilite în mod aleatoriu, ci
de către colegiul de conducere al instanței.
Judecătoria Târgu Mureș consideră că excepția este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 52 alin. (1) și art. 54 alin. (1) din Legea
nr. 304/2004 privind organizarea judiciară, republicată în

10

MONITORUL OFICIAL AL ROMÂNIEI, PARTEA I, Nr. 712/22.X.2009

Monitorul Oficial al României, Partea I, nr. 827 din 13 septembrie
2005, prevederi care au următorul conținut:
— Art. 52 alin. (1): ăColegiile de conducere stabilesc
compunerea completelor de judecată la începutul anului,
urmărind asigurarea continuității completului. Schimbarea
membrilor completelor se face în mod excepțional, pe baza
criteriilor obiective stabilite de Regulamentul de ordine interioară
a instanțelor judecătorești.”;
— Art. 54 alin. (1): ăCauzele date, potrivit legii, în competența
de primă instanță a judecătoriei, tribunalului și curții de apel se
judecă în complet format dintr-un judecător, cu excepția cauzelor
privind conflictele de muncă și de asigurări sociale.”
Dispozițiile constituționale invocate în susținerea excepției
sunt cele ale art. 124 privind înfăptuirea justiției, art. 125 referitor
la statutul judecătorilor și art. 126 privind instanțele judecătorești.
Examinând excepția, Curtea reține că prevederile de lege
criticate în cauza de față au mai făcut obiectul controlului de
constituționalitate pentru critici similare.
Astfel, prin Decizia nr. 741 din 13 septembrie 2007, publicată
în Monitorul Oficial al României, Partea I, nr. 705 din

18 octombrie 2007, Curtea a reținut că, potrivit dispozițiilor
constituționale, stabilirea competenței și a procedurii de judecată
este atributul exclusiv al legiuitorului și că judecătorii sunt
independenți și se supun numai legii. În aplicarea acestor
prevederi constituționale, legiuitorul stabilește componența
completului de judecată și conduita pe care trebuie să o aibă
acesta la soluționarea cauzelor ce îi sunt repartizate. Atât
Constituția, cât și Legea privind organizarea judecătorească
stabilesc, sub aspectul imparțialității, dreptul și obligația
judecătorilor de a se supune numai legii, activitatea de judecată
desfășurându-se, potrivit legii, strict în limitele cadrului legal. În
ipoteza în care există dubii cu privire la imparțialitatea
judecătorului în primă instanță, există mijloace de apărare
prevăzute de lege care asigură suficiente garanții pentru o
judecată echitabilă și imparțială.
Întrucât nu au intervenit elemente noi care să justifice
reconsiderarea jurisprudenței Curții, atât considerentele, cât și
soluția deciziei menționate sunt valabile și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 52 alin. (1) și art. 54 alin. (1) din Legea nr. 304/2004 privind
organizarea judiciară, excepție ridicată de Vasile-Crinel Nistor în Dosarul nr. 8.349/320/2008 al Judecătoriei Târgu Mureș.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.175
din 17 septembrie 2009

referitoare la excepția de neconstituționalitate a prevederilor art. 257 alin. (3) din Legea nr. 95/2006
privind reforma în domeniul sănătății
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 257 alin. (3) din Legea nr. 95/2006 privind
reforma în domeniul sănătății, excepție ridicată de Dan Ioan în
Dosarul nr. 5.699/97/2008 al Tribunalului Hunedoara — Secția
comercială și contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
Arată în acest sens că dispozițiile art. 257 alin. (3) din Legea
nr. 95/2006 privind reforma în domeniul sănătății nu încalcă
accesul liber la justiție, dreptul la ocrotirea sănătății și nici
principiul așezării juste a sarcinilor fiscale, acestea stabilind
modalitatea de calcul al contribuției lunare bănești a asiguraților
la fondul de asigurări de sănătate, fără a avea legătură cu
normele constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 17 februarie 2009, pronunțată în Dosarul
nr. 5.699/97/2008, Tribunalul Hunedoara — Secția
comercială și contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor ăart. 257 alin. (3) din Legea nr. 95/2006 privind

MONITORUL OFICIAL AL ROMÂNIEI, PARTEA I, Nr. 712/22.X.2009
reforma în domeniul sănătății, raportat la dispozițiile art. 34
alin. (1) și (3) și art. 56 alin. (2) din Constituția României”.
Excepția a fost ridicată de Dan Ioan într-o cauză având ca
obiect soluționarea unei acțiuni în anulare a unui act
administrativ.
În motivarea excepției de neconstituționalitate se susține
că prevederile art. 257 alin. (3) din Legea nr. 95/2006 încalcă
dispozițiile art. 34 alin. (1) și (3) și ale art. 56 alin. (2) din
Constituție, deoarece obligă persoana care realizează venituri
atât din contract de muncă, cât și ca persoană fizică autorizată
să plătească lunar contribuția la fondul de asigurări sociale de
sănătate și pentru veniturile realizate în această ultimă calitate,
ceea ce echivalează cu o dublă taxare. Atât timp cât aceeași
persoană plătește contribuția respectivă în calitate de salariat,
textul legal criticat este neconstituțional, având în vedere că ăea
nu va primi de la statul român îngrijiri medicale duble”. Totodată,
norma juridică atacată cuprinde o serie de neconcordanțe și
contradicții, care înfrâng principiile clarității și previzibilității legii,
contrar principiului accesului liber la justiție, consacrat de art. 21
din Constituție.
Tribunalul Hunedoara — Secția comercială și contencios
administrativ și fiscal apreciază că excepția de
neconstituționalitate este neîntemeiată, deoarece autorul acesteia
propune, de fapt, o altă interpretare a textului de lege criticat.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este neîntemeiată în raport cu prevederile
art. 21 din Constituție, deoarece dispozițiile legale criticate sunt
suficient de clare și precise încât destinatarul lor să își poată
adapta comportamentul la condițiile cerute de lege și să înțeleagă
consecințele nerespectării ei. În raport cu art. 34 alin. (1) și (3) și
art. 56 alin. (2) din Constituție, Guvernul consideră că excepția
este inadmisibilă, astfel cum, prin Decizia nr. 469/2006, Curtea
Constituțională a respins o excepție similară.
Avocatul Poporului, în punctul său de vedere, apreciază
că dispozițiile art. 257 alin. (3) din Legea nr. 95/2006, modificată
și completată, sunt constituționale, indicând în acest sens
considerentele reținute de Curtea Constituțională prin Decizia
nr. 539/2006.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

11

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 257 alin. (3) din Legea nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 372 din 28 aprilie 2006, astfel cum au
fost modificate prin art. I pct. 54 din Ordonanța de urgență a
Guvernului nr. 93/2008 pentru modificarea și completarea Legii
nr. 95/2006 privind reforma în domeniul sănătății, publicată în
Monitorul Oficial al României, Partea I, nr. 484 din 30 iunie 2008.
Textul de lege criticat are următoarea redactare: ă(3) În cazul
persoanelor care realizează în același timp venituri de natura
celor prevăzute la alin. (2) lit. a)—e), alin. (21) și la art. 213
alin. (2) lit. h), contribuția se calculează asupra tuturor acestor
venituri.”
Autorul excepției de neconstituționalitate invocă prevederile
constituționale ale art. 21 — Accesul liber la justiție, art. 34
alin. (1) și (3) referitoare la dreptul la ocrotirea sănătății și ale
art. 56 alin. (2) conform cărora ăSistemul legal de impuneri
trebuie să asigure așezarea justă a sarcinilor fiscale”.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată, deoarece critici de neconstituționalitate
asemănătoare celor formulate în prezenta cauză au mai fost
analizate de Curtea Constituțională, prin prisma acelorași texte
fundamentale invocate și în prezenta cauză. Cu privire la
modalitatea de calcul al contribuției lunare la fondul de asigurări
sociale de sănătate, considerată ca fiind injustă prin raportare la
veniturile obținute, Curtea a reținut, prin Decizia nr. 539 din
27 iunie 2006, publicată în Monitorul Oficial al României,
Partea I, nr. 661 din 1 august 2006, că ăeste firesc ca valoarea
contribuției să difere de la persoană la persoană, în funcție de
cuantumul veniturilor realizate. Această diferență este
rezonabilă și justificată de situația obiectiv deosebită în care se
află persoanele care realizează venituri mai mari față de cele
ale căror venituri sunt mai reduse, precum și de principiul
solidarității și subsidiarității în colectarea și utilizarea fondurilor,
aplicabil în materia asigurărilor sociale de sănătate”. De
asemenea, Curtea a reținut, cu același prilej, că ăprincipiul
constituțional al așezării juste a sarcinilor fiscale pentru
suportarea cheltuielilor publice impune diferențierea contribuției
persoanelor care realizează venituri mai mari. De altfel, cota de
contribuție, exprimată procentual, este unică, neavând caracter
progresiv, astfel că diferența valorică a contribuției este
determinată de nivelul diferit al venitului”.
Având în vedere că, față de natura criticilor de
neconstituționalitate examinate prin decizia menționată, nu au
intervenit elemente noi care să determine reconsiderarea
soluției de respingere a excepției de neconstituționalitate,
pronunțată în baza argumentelor mai sus arătate, Curtea
constată că aceeași soluție se impune și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 257 alin. (3) din Legea nr. 95/2006 privind
reforma în domeniul sănătății, excepție ridicată de Dan Ioan în Dosarul nr. 5.699/97/2008 al Tribunalului Hunedoara — Secția
comercială și contencios administrativ și fiscal.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

12

MONITORUL OFICIAL AL ROMÂNIEI, PARTEA I, Nr. 712/22.X.2009
CURTEA CONSTITUȚIONALĂ

D E C I Z I A Nr. 1.177
din 17 septembrie 2009

referitoare la excepția de neconstituționalitate a dispozițiilor secțiunii a 3-a a cap. III
din Legea nr. 78/2000 pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 lit. a) și a celorlalte prevederi cuprinse în
secțiunea a 3-a a cap. III din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Gavril Burlui în Dosarul nr. 15.692/99/2006
al Curții de Apel Iași — Secția penală.
La apelul nominal se prezintă, pentru autorul excepției și
pentru părțile Ionel Grădinaru și Valeriu Gavrilovici, apărătorul
ales Laurențiu Trifan, cu împuternicire avocațială la dosar.
Lipsesc celelalte părți, față de care procedura de citare este
legal îndeplinită.
Cauza fiind în stare de judecată, președintele acordă
cuvântul apărătorului ales, care solicită admiterea excepției de
neconstituționalitate, pentru motivele susținute în fața Curții de
Apel Iași — Secția penală.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 20 ianuarie 2009, pronunțată în Dosarul
nr. 15.692/99/2006, Curtea de Apel Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 10 lit. a) și a
celorlalte prevederi cuprinse în secțiunea a 3-a a cap. III din
Legea nr. 78/2000 pentru prevenirea, descoperirea și
sancționarea faptelor de corupție. Excepția a fost ridicată de
Gavril Burlui cu ocazia soluționării recursului formulat împotriva
unei decizii penale pronunțate de Tribunalul Iași, având ca
obiect infracțiuni de corupție.
În motivarea excepției de neconstituționalitate autorul
acesteia susține, în esență, că prevederile de lege criticate
încalcă dispozițiile constituționale privind raportul dintre dreptul
internațional și dreptul intern, cu trimitere la prevederile
Convenției civile asupra corupției, adoptată la Strasbourg la
4 noiembrie 1999 și ratificată de Parlamentul României prin
Legea nr. 147/2002. Astfel, consideră că, potrivit dispozițiilor
art. 2 referitoare la definirea corupției din convenția menționată,
ăfaptele de corupție nu pot fi decât acelea în care «comisionul
ilicit» ori «avantajul necuvenit» sunt adresate exclusiv
patrimoniului funcționarului care comite sau este vizat de actul
de corupție, și anume doar în modalitățile enumerate limitativ de
Convenție”. Or, în cazul art. 10 lit. a) din Legea nr. 78/2000, aria
destinației banilor, bunurilor sau a altor foloase necuvenite este
mai largă, incluzând și patrimoniul altuia, prin expresia ădacă
sunt săvârșite în scopul obținerii pentru sine sau pentru altul de

bani [...]”. Totodată, arată că, prin prevederile din cuprinsul
secțiunii a 3-a a cap. III din Legea nr. 78/2000, referitoare la
infracțiuni asimilate infracțiunilor de corupție, legiuitorul a extins
aria noțiunii de corupție, incluzând o serie de varietăți ale
infracțiunilor de gestiune frauduloasă, abuz ori neglijență în
serviciu sau chiar furt (de informații), pentru a le putea incrimina,
astfel, cu pedepse majorate. Existența unor incriminări paralele
în Codul penal și în Legea nr. 78/2000, pentru fapte care sunt,
în esență, aceleași, nu face decât să lase loc atât la confuzii,
cât, mai ales, la abuzuri din partea procurorilor, fiind la
latitudinea acestora căror texte de lege să le facă aplicarea
într-un caz sau în altul.
Curtea de Apel Iași — Secția penală apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile secțiunii a 3-a (ăInfracțiuni asimilate infracțiunilor de
corupție”) a cap. III (ăInfracțiuni”) din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000.
Dispozițiile art. 10 lit. a) din cadrul secțiunii a 3-a a cap. III din
Legea nr. 78/2000, modificate prin Ordonanța de urgență a
Guvernului nr. 124/2005 privind modificarea și completarea Legii
nr. 78/2000 pentru prevenirea, descoperirea și sancționarea
faptelor de corupție, publicată în Monitorul Oficial al României,
Partea I, nr. 842 din 19 septembrie 2005, sunt criticate distinct
de autorul excepției și au următorul cuprins: ăSunt pedepsite cu
închisoare de la 5 la 15 ani și interzicerea unor drepturi
următoarele fapte, dacă sunt săvârșite în scopul obținerii pentru
sine sau pentru altul de bani, bunuri sau alte foloase necuvenite:
a) stabilirea, cu intenție, a unei valori diminuate, față de
valoarea comercială reală, a bunurilor aparținând operatorilor
economici la care statul sau o autoritate a administrației publice
locale este acționar, comisă în cadrul acțiunii de privatizare ori
de executare silită, de reorganizare sau lichidare judiciară ori cu
ocazia unei operațiuni comerciale, ori a bunurilor aparținând

MONITORUL OFICIAL AL ROMÂNIEI, PARTEA I, Nr. 712/22.X.2009
autorității publice sau instituțiilor publice, în cadrul unei acțiuni de
vânzare a acestora sau de executare silită, săvârșită de cei care
au atribuții de conducere, de administrare, de gestionare, de
executare silită, de reorganizare ori lichidare judiciară.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 11 alin. (2) privind raportul dintre dreptul internațional și
dreptul intern cu trimitere la prevederile Convenției civile asupra
corupției, adoptată la Strasbourg la 4 noiembrie 1999 și ratificată
de Parlamentul României prin Legea nr. 147/2002.
Examinând excepția de neconstituționalitate, Curtea
constată că prevederile Convenției civile asupra corupției, care

13

vizează contribuția dreptului civil la lupta împotriva corupției, mai
ales prin facilitarea unei despăgubiri echitabile a persoanelor
care au suferit o pagubă, nu sunt aplicabile în cauza de față.
Autorul excepției critică, în realitate, modul de aplicare a
dispozițiilor de lege atacate. Eventualele abuzuri ale organelor
de urmărire penală, la care face referire în motivarea excepției
și care constituie cauza nemulțumirii autorului excepției, nu pot
constitui, însă, motive de neconstituționalitate a prevederilor de
lege criticate și, prin urmare, nu pot fi cenzurate de instanța de
contencios constituțional, fiind de competența instanței de
judecată învestite cu soluționarea litigiului, respectiv a celor
ierarhic superioare în cadrul căilor de atac prevăzute de lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor secțiunii a 3-a a cap. III din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Gavril Burlui în Dosarul nr. 15.692/99/2006 al Curții de Apel
Iași — Secția penală.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.190
din 17 septembrie 2009

privind excepția de neconstituționalitate a dispozițiilor art. 2 și 3 din Ordonanța de urgență
a Guvernului nr. 1/2009 privind unele măsuri în domeniul salarizării personalului din sectorul bugetar
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Simona Ricu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, excepție ridicată de Alianța
sindicală ăGheorghe Asachi” din Iași în Dosarul
nr. 9.634/99/2008 al Tribunalului Iași — Secția civilă, litigii de
muncă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere ca devenită inadmisibilă a
excepției de neconstituționalitate, deoarece, printr-o decizie
anterioară,
Curtea
Constituțională
a
constatat
neconstituționalitatea dispozițiilor vizate de aceasta.

C U R T E A,

având în vedere actele și lucrările dosarului, reține următoarele:
Prin Încheierea din 8 aprilie 2009, pronunțată în Dosarul
nr. 9.634/99/2008, Tribunalul Iași — Secția civilă, litigii de
muncă a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, excepție ridicată
de Alianța sindicală ăGheorghe Asachi” din Iași într-o cauză
având ca obiect pretenții bănești.
În motivarea excepției de neconstituționalitate se
apreciază că, prin adoptarea Ordonanței de urgență a
Guvernului nr. 1/2009, această autoritate executivă a refuzat să
aplice o lege adoptată de Parlament, încălcând prevederile
constituționale ale art. 1 alin. (4) și (5), precum și ale art. 61
alin. (1). Se susține că Guvernul a adoptat ordonanța de urgență
cu încălcarea exigențelor stabilite de art. 115 alin. (4) și (6) din
Constituție, întrucât nu a arătat situația extraordinară care a stat
la baza emiterii acesteia și nici nu a motivat corespunzător
urgența reglementării; ordonanța de urgență afectează
drepturile constituționale ale personalului didactic, și anume
dreptul la un nivel de trai decent și protecția socială a muncii,
prevăzute de art. 41 alin. (2) și (5) și art. 47 din Legea
fundamentală. De asemenea, se consideră că au fost încălcate
și prevederile art. 102 alin. (1) și (2), precum și cele ale art. 141

14

MONITORUL OFICIAL AL ROMÂNIEI, PARTEA I, Nr. 712/22.X.2009

din Constituție, întrucât Guvernul a adoptat ordonanța de
urgență fără să fi consultat Consiliul Economic și Social; nu au
fost consultate nici ăfederațiile sindicale semnatare ale
contractului colectiv de muncă”; sunt încălcate și prevederile
art. 20 alin. (1) și ale art. 111 alin. (1) din Constituție.
Tribunalul Iași — Secția civilă, litigii de muncă și-a
exprimat opinia potrivit căreia excepția de neconstituționalitate
este fondată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
În punctul său de vedere Guvernul consideră că este
lipsită de obiect critica de neconstituționalitate extrinsecă a
Ordonanței de urgență a Guvernului nr. 1/2009, deoarece viciile
de neconstituționalitate au fost acoperite prin adoptarea de către
Parlament a Legii nr. 145/2009 de aprobare a ordonanței. Față
de acestea consideră că nu mai are relevanță examinarea
criticilor de neconstituționalitate extrinsecă sub aspectul
încălcării prevederilor art. 1 alin. (4) și (5), ale art. 61 alin. (1), ale
art. 102 alin. (1), precum și ale art. 111 alin. (1) din Constituție.
În ceea ce privește critica referitoare la încălcarea dispozițiilor
art. 41 alin. (2) din Legea fundamentală, Guvernul precizează
că textele criticate sunt în concordanță cu aceste dispoziții,
deoarece asigură salarii al căror cuantum este peste salariul de
bază minim brut pe țară, precum și cu reglementările cuprinse
în Decretul nr. 83/1975. Dispozițiile criticate sunt în concordanță
și cu prevederile art. 47 din Constituție, pentru că obligația
statului de a asigura dreptul la un nivel de trai decent este
condiționată de existența resurselor financiare, corelată cu
politica în domeniul evoluției prețurilor și a inflației. Critica
referitoare la încălcarea dispozițiilor art. 141 din Legea
fundamentală
nu
vizează
veritabile
probleme
de
neconstituționalitate, ci modul de aplicare a unor dispoziții legale
procedurale.
Avocatul Poporului apreciază că excepția de
neconstituționalitate este inadmisibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile criticate, raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Tribunalul Iași — Secția civilă, litigii de muncă, prin
Încheierea din 8 aprilie 2009, a sesizat Curtea Constituțională cu
excepția de neconstituționalitate a Ordonanței de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar, însă atât din
cuprinsul încheierii, cât și din cererea formulată în motivarea
excepției rezultă că excepția vizează doar dispozițiile art. 2 și 3
din ordonanța de urgență. Așadar, obiectul excepției de
neconstituționalitate îl constituie dispozițiile art. 2 și 3 din
Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul bugetar,
publicată în Monitorul Oficial al României, Partea I, nr. 60 din
30 ianuarie 2009, care au următorul cuprins:
— Art. 2: ăLa articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariale ce
se vor acorda în anul 2008 și în anul 2009 personalului din

învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie — 31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr 1.1a, 1.2a, 2a și 3a;
b) pentru perioada 1 aprilie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».”;
— Art. 3: ăValorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență.”
Autorii excepției susțin că dispozițiile criticate încalcă
prevederile constituționale ale art. 1 alin. (4) privind principiul
separației și echilibrului puterilor în stat, ale art. 1 alin. (5) privind
obligativitatea respectării Constituției, a supremației sale și a
legilor, ale art. 20 alin. (1) referitoare la tratatele internaționale
privind drepturile omului, ale art. 41 alin. (2) și (5) privind dreptul
salariaților la măsuri de protecție socială, ale art. 47 alin. (1)
privind nivelul de trai, ale art. 61 alin. (1) privind rolul
Parlamentului, ale art. 102 alin. (1) privind rolul și structura
Guvernului, ale art. 111 alin. (1) privind informarea
Parlamentului, ale art. 115 alin. (4) și (6) privind condițiile de
adoptare a ordonanțelor de urgență, ale art. 141 privind Consiliul
Economic și Social.
Dispozițiile art. 2 și 3 din Ordonanța de urgență a Guvernului
nr. 1/2009 au mai format obiectul controlului de
neconstituționalitate. Astfel, prin Decizia Curții Constituționale
nr. 989 din 30 iunie 2009, publicată în Monitorul Oficial al
României, Partea I, nr. 531 din 31 iulie 2009, s-a constatat că
aceste dispoziții sunt neconstituționale, întrucât ele continuă linia
trasată de dispozițiile art. I pct. 2 și 3 ale Ordonanței de urgență
a Guvernului nr. 151/2008, ce fuseseră declarate
neconstituționale prin Decizia nr. 842 din 2 iunie 2009, publicată
în Monitorul Oficial al României, Partea I, nr. 464 din 6 iulie
2009. Tot prin considerentele Deciziei nr. 989 din 30 iunie 2009,
Curtea a statuat că ăcele reținute prin considerentele referitoare
la neconstituționalitatea dispozițiilor art. I pct. 2 și 3 ale
Ordonanței de urgență a Guvernului nr. 151/2008 sunt aplicabile
mutatis mutandis și cu privire la situația creată prin adoptarea
art. 2 și 3 din Ordonanța de urgență a Guvernului nr. 1/2009”. În
esență, Curtea a constatat că adoptarea ordonanțelor de
urgență numai în scopul contracarării unei măsuri de politică
legislativă în domeniul salarizării personalului din învățământ
adoptate de Parlament încalcă art. 1 alin. (4), art. 61 alin. (1) și
art. 115 alin. (4). De asemenea, s-a reținut că ăo asemenea
măsură este contrară dispozițiilor art. 115 alin. (6) din Constituție
coroborate cu cele ale art. 41 și art. 47 alin. (1) din Legea
fundamentală”.
Potrivit dispozițiilor art. 29 alin. (3) din Legea nr. 47/1992, ănu
pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”, operând o cauză de inadmisibilitate prevăzută
expres de alin. (6) al aceluiași articol. Având în vedere că printr-o
decizie pronunțată la o dată ulterioară datei sesizării formulate
în prezenta cauză Curtea a constatat neconstituționalitatea
dispozițiilor criticate, urmează ca excepția să fie respinsă ca
devenită inadmisibilă.

MONITORUL OFICIAL AL ROMÂNIEI, PARTEA I, Nr. 712/22.X.2009

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 2 și 3 din Ordonanța de urgență a
Guvernului nr. 1/2009 privind unele măsuri în domeniul salarizării personalului din sectorul bugetar, excepție ridicată de Alianța
sindicală ăGheorghe Asachi” din Iași în Dosarul nr. 9.634/99/2008 al Tribunalului Iași — Secția civilă, litigii de muncă.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu
CURTEA CONSTITUȚIONALĂ

D E C I Z I A Nr. 1.196
din 24 septembrie 2009

referitoare la excepția de neconstituționalitate a dispozițiilor art. 2 alin. (3) din Legea nr. 508/2004
privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (3) din Legea nr. 508/2004 privind
înființarea, organizarea și funcționarea în cadrul Ministerului
Public a Direcției de Investigare a Infracțiunilor de Criminalitate
Organizată și Terorism, excepție ridicată de Gheorghe
Hrihorisan, Vasile Lemac, Vasile Sandu Onișa, Vasile Uglea și
Erzsebet Lorinczi în Dosarul nr. 3.118/100/2007 al Tribunalului
Maramureș — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența existentă în materie.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2009, pronunțată în Dosarul
nr. 3.118/100/2007, Tribunalul Maramureș — Secția penală a
sesizat Curtea Constituțională cu excepția de
neconstituționalitate a prevederilor art. 2 alin. (3) din Legea
nr. 508/2004 privind înființarea, organizarea și funcționarea
în cadrul Ministerului Public a Direcției de Investigare a
Infracțiunilor de Criminalitate Organizată și Terorism,
excepție ridicată de Gheorghe Hrihorisan, Vasile Lemac, Vasile
Sandu Onișa, Vasile Uglea și Erzsebet Lorinczi în dosarul de
mai sus.

În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 alin. (1) și (2), art. 124
alin. (2), art. 129, art. 131 alin. (1) și (2) și ale art. 132 alin. (1),
deoarece Direcția de Investigare a Infracțiunilor de Criminalitate
Organizată și Terorism nu este un parchet legal pe lângă
instanțele judecătorești, fiind o structură specializată de
urmărire, și ca atare nu poate participa la ședințele de judecată
în reprezentarea intereselor generale ale societății, în numele
Ministerului Public, și nu poate exercita căi de atac. Activitatea
judiciară și exercitarea căilor de atac pot și trebuie să fie făcute
numai de procurorii din cadrul secției judiciare, prin procurorulșef, sub semnătura acestuia sau a prim-procurorului parchetului
corespunzător instanței care judecă.
Tribunalul Maramureș — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

16

MONITORUL OFICIAL AL ROMÂNIEI, PARTEA I, Nr. 712/22.X.2009

Obiectul excepției de neconstituționalitate îl constituie
dispozițiile art. 2 alin. (3) din Legea nr. 508/2004, publicată în
Monitorul Oficial al României, Partea I, nr. 1.089 din
23 noiembrie 2004, introdus prin art. I pct. 4 din Ordonanța de
urgență a Guvernului nr. 131/2006 pentru modificarea și
completarea Legii nr. 508/2004, publicată în Monitorul Oficial al
României, Partea I, nr. 1.046 din 29 decembrie 2006, care au
următorul conținut: ă(3) Procurorii parchetelor de pe lângă
instanțele competente participă la judecarea oricărei cereri
adresate instanțelor de judecată în cauzele de competența
direcției, precum și la judecarea în fond și în căile de atac, în
cauzele în care Direcția de Investigare a Infracțiunilor de
Criminalitate Organizată și Terorism a sesizat instanțele de
judecată, punând concluzii și exercitând căile legale de atac, cu
excepția cazurilor în care procurorii Direcției de Investigare a
Infracțiunilor de Criminalitate Organizată și Terorism
încunoștințează parchetul de pe lângă instanța competentă și
instanța că vor participa în mod direct.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 230 din
19 februarie 2009, publicată în Monitorul Oficial al României,
Partea I, nr. 216 din 3 aprilie 2009, a statuat că este
neîntemeiată critica referitoare la încălcarea principiului egalității
în drepturi, deoarece ăacesta vizează egalitatea în drepturi în
fața legii a cetățenilor, și nu a procurorilor ca reprezentanți ai
Ministerului Public, calitate în care nu pot fi purtători de drepturi
subiective proprii. Împrejurarea că la ședința de judecată
participă un procuror din cadrul parchetului corespunzător

instanței competente ori un procuror din cadrul direcției nu este
de natură să afecteze în vreun fel egalitatea justițiabililor în fața
legii, deoarece, indiferent de structura căreia îi aparține,
reprezentantul Ministerului Public are același rol constituțional în
activitatea judiciară, de reprezentant al intereselor generale ale
societății și de apărător al ordinii de drept, precum și al
drepturilor și libertăților cetățenilor.
De asemenea, este neîntemeiată și critica privind încălcarea
prevederilor constituționale ale art. 131 și 132, prin faptul că
direcția a fost concepută ca o structură cu personalitate juridică,
specializată în combaterea infracțiunilor de criminalitate
organizată și terorism din cadrul Parchetului de pe lângă Înalta
Curte de Casație și Justiție. Astfel, potrivit art. 131 alin. (2) din
Legea fundamentală, «Ministerul Public își exercită atribuțiile
prin procurori constituiți în parchete, în condițiile legii», condiții
care au stat și la fundamentarea organizării și funcționării
Direcției de Investigare a Infracțiunilor de Criminalitate
Organizată și Terorism. Faptul că în art. 2 alin. (3) din lege s-a
prevăzut o astfel de competență nu justifică susținerea că textul
de lege este neconstituțional. Dimpotrivă, având în vedere și
prevederile art. 132 alin. (1) din Constituție, potrivit cărora
procurorii își desfășoară activitatea pe baza principiilor legalității,
imparțialității și controlului ierarhic, se poate constata că
dispoziția legală criticată nu constituie altceva decât o reflectare
a principiilor constituționale menționate”.
Deoarece până în prezent nu au intervenit elemente noi de
natură să determine schimbarea acestei jurisprudențe,
argumentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (3) din Legea nr. 508/2004 privind înființarea,
organizarea și funcționarea în cadrul Ministerului Public a Direcției de Investigare a Infracțiunilor de Criminalitate Organizată și
Terorism, excepție ridicată de Gheorghe Hrihorisan, Vasile Lemac, Vasile Sandu Onișa, Vasile Uglea și Erzsebet Lorinczi în Dosarul
nr. 3.118/100/2007 al Tribunalului Maramureș — Secția penală.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 712/22.X.2009 conține 16 pagini.

Prețul: 3,20 lei

&JUYDGY|434349]
ISSN 1453—4495

