Anul 177 (XXI) — Nr. 460

PARTEA I

LEGI, DECRETE, HOTĂRÂRI ȘI ALTE ACTE

Vineri, 3 iulie 2009

SUMAR

Nr.
LEGI ȘI DECRETE
242. — Lege privind aprobarea Ordonanței Guvernului
nr. 27/2008 pentru modificarea și completarea Legii
nr. 350/2001 privind amenajarea teritoriului și
urbanismul..................................................................
1.066. — Decret pentru promulgarea Legii privind aprobarea
Ordonanței Guvernului nr. 27/2008 pentru modificarea
și completarea Legii nr. 350/2001 privind amenajarea
teritoriului și urbanismul..............................................
DECIZII ALE CURȚII CONSTITUȚIONALE
Decizia nr. 737 din 12 mai 2009 referitoare la excepția de
neconstituționalitate a dispozițiilor art. 159 alin. 8 teza
a doua raportat la art. 140 alin. 1 lit. a) din Codul de
procedură penală ......................................................
Decizia nr. 738 din 12 mai 2009 referitoare la excepția de
neconstituționalitate a dispozițiilor art. 2781 din Codul
de procedură penală ..................................................
Decizia nr. 740 din 12 mai 2009 referitoare la excepția de
neconstituționalitate a dispozițiilor art. 16, art. 17 și

Pagina

Nr.

Pagina
art. 19 alin. (1) din Ordonanța Guvernului nr. 2/2001
privind regimul juridic al contravențiilor ......................

5

Decizia nr. 748 din 12 mai 2009 referitoare la excepția de
neconstituționalitate a prevederilor art. 77 din Legea
administrației publice locale nr. 215/2001 ..................

11–12

Decizia nr. 751 din 12 mai 2009 referitoare la excepția de
neconstituționalitate a dispozițiilor art. 96 și art. 101 din
Legea nr. 85/2006 privind procedura insolvenței ......

13–14

Decizia nr. 754 din 12 mai 2009 referitoare la excepția de
neconstituționalitate a dispozițiilor art. 1085 și art. 180
alin. 1 din Codul de procedură civilă ........................

2–5

9–11

14–15

HOTĂRÂRI ALE GUVERNULUI ROMÂNIEI

6–7
764.
7–9

— Hotărâre privind aprobarea indicatorilor tehnicoeconomici ai obiectivelor de investiții din cadrul
Proiectului ăInițiativa Copiii Străzii” din județele Iași,
Vaslui, Cluj, Bistrița-Năsăud, Sălaj, Arad, Bacău,
Mehedinți, Suceava și municipiul București ..............

16

2

MONITORUL OFICIAL AL ROMÂNIEI, PARTEA I, Nr. 460/3.VII.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței Guvernului nr. 27/2008 pentru modificarea și completarea
Legii nr. 350/2001 privind amenajarea teritoriului și urbanismul
Parlamentul României adoptă prezenta lege.
Art. I. — Se aprobă Ordonanța Guvernului nr. 27 din
27 august 2008 pentru modificarea și completarea Legii
nr. 350/2001 privind amenajarea teritoriului și urbanismul,
adoptată în temeiul art. 1 pct. II.2 din Legea nr. 142/2008 privind
abilitarea Guvernului de a emite ordonanțe, publicată în
Monitorul Oficial al României, Partea I, nr. 628 din 29 august
2008, cu următoarele modificări și completări:
1. La articolul I, punctul 1 se modifică și va avea
următorul cuprins:
ă1. În tot cuprinsul actului normativ, denumirea
«Ministerul Transporturilor, Construcțiilor și Turismului» se
înlocuiește cu denumirea «Ministerul Dezvoltării Regionale
și Locuinței», iar denumirea «Ministerul Culturii și Cultelor»
se înlocuiește cu denumirea «Ministerul Culturii, Cultelor și
Patrimoniului Național».”
2. La articolul I punctul 3, alineatul (3) al articolului 14 se
modifică și va avea următorul cuprins:
ă(3) Strategia de dezvoltare teritorială a României este
documentul programatic pe termen lung prin care sunt stabilite
liniile directoare de dezvoltare teritorială a României, bazat pe
un concept strategic, precum și direcțiile de implementare pentru
o perioadă de timp de peste 20 de ani, la scară regională,
interregională, națională, cu integrarea aspectelor relevante la
nivel transfrontalier și transnațional.”
3. La articolul I punctul 8, după alineatul (4) al articolului 311
se introduce un nou alineat, alineatul (5), cu următorul
cuprins:
ă(5) Pentru terenul trecut în intravilan în baza prevederilor
Planului urbanistic general nu este necesară scoaterea din
circuitul agricol.”
4. La articolul I punctul 9, articolul 32 se modifică și va
avea următorul cuprins:
ăArt. 32. — (1) În cazul în care prin cererea pentru emiterea
certificatului de urbanism se solicită o modificare de la
prevederile documentațiilor de urbanism aprobate pentru zona
respectivă sau dacă condițiile specifice ale amplasamentului ori
natura obiectivelor de investiții o impun, autoritatea publică
locală are dreptul ca, după caz, prin certificatul de urbanism:
a) să respingă cererea în mod justificat;
b) să solicite elaborarea unui plan urbanistic zonal numai în
baza unui aviz prealabil de oportunitate întocmit de structura
specializată condusă de arhitectul-șef și aprobat de primarul

localității, respectiv primarul general al municipiului București,
prin care se stabilesc:
1. teritoriul care urmează să fie reglementat prin Planul
urbanistic zonal;
2. categoria/categoriile funcțională/funcționale a/ale
dezvoltării și eventualele servituți;
3. reglementări obligatorii sau dotări de interes public
necesare;
c) să solicite elaborarea unui plan urbanistic de detaliu.
(2) În lipsa existenței structurilor de specialitate menționate,
avizul de oportunitate va fi emis de structurile responsabile cu
urbanismul din cadrul consiliilor județene și aprobat de
președintele consiliului județean.
(3) După aprobarea Planului urbanistic zonal sau, după caz,
a Planului urbanistic de detaliu, se poate întocmi documentația
tehnică în vederea obținerii autorizației de construire.
(4) Noua documentație de urbanism, cuprinzând intervenția
solicitată, poate fi aprobată numai după o perioadă de cel puțin
12 luni de la data aprobării documentației de urbanism inițiale.
(5) În situația prevăzută la alin. (1) lit. b) și c), se pot aduce
următoarele modificări reglementărilor din Planul urbanistic
general:
a) prin Planul urbanistic zonal se stabilesc reglementări noi
cu privire la: regimul de construire, funcțiunea zonei, înălțimea
maximă admisă, coeficientul de utilizare a terenului (CUT),
procentul de ocupare a terenului (POT), retragerea clădirilor față
de aliniament și distanțele față de limitele laterale și posterioare
ale parcelei;
b) prin Planul urbanistic de detaliu se stabilesc reglementări
noi numai cu privire la distanțele față de limitele laterale și
posterioare ale parcelei.
(6) Modificarea, prin planuri urbanistice zonale elaborate
pentru zone ale unei unități teritoriale de referință, a
reglementărilor aprobate prin Planul urbanistic general sau prin
planuri urbanistice zonale trebuie să asigure unitatea, coerența
și confortul urban atât ale zonei de studiu, cât și ale teritoriului
învecinat. Dacă modificarea este elaborată pentru zone ale unei
unități teritoriale de referință, coeficientul de utilizare a terenului
(CUT) propus de noua reglementare nu îl va putea depăși pe
cel aprobat inițial cu mai mult de 20%, o singură dată, în acest
caz neaplicându-se prevederile alin. (1) lit. b).
(7) În cazul în care, din rațiuni de dezvoltare urbanistică
temeinic fundamentate, este necesară depășirea coeficientului
de utilizare a terenului prevăzut la alin. (6), numai din inițiativa

MONITORUL OFICIAL AL ROMÂNIEI, PARTEA I, Nr. 460/3.VII.2009
autorității administrației publice locale competente se va
proceda la elaborarea unui plan urbanistic zonal pentru o
suprafață prestabilită. Această zonă poate fi delimitată prin
avizul de oportunitate, în funcție de caracterul omogen al zonei,
funcțiune, regim de înălțime și infrastructura existentă.
Finanțarea noii documentații de urbanism poate fi făcută din
fonduri publice, în condițiile legii, sau de către persoane fizice ori
juridice interesate. Responsabilitatea coordonării realizării
documentațiilor de urbanism și a conținutului acestora cade
integral în sarcina autorității publice locale competente.”
5. La articolul I punctul 10, articolul 351 se modifică și va
avea următorul cuprins:
ăArt. 351. — (1) În vederea fundamentării deciziilor de avizare
a documentațiilor de amenajare a teritoriului, urbanism și
arhitectură ale Ministerului Dezvoltării Regionale și Locuinței se
constituie Comisia Națională de Dezvoltare Teritorială, organism
științific, consultativ, fără personalitate juridică, formată din
funcționari publici și specialiști atestați în domeniu.
(2) Comisia Națională de Dezvoltare Teritorială are
următoarele atribuții principale:
a) analizează și propune spre avizare documentații de
amenajare a teritoriului și urbanism, potrivit legii;
b) susține elaborarea de programe de pregătire a
specialiștilor, precum și de planuri de învățământ și specializare
în domeniile conexe.
(3) Componența Comisiei și regulamentul de organizare și
funcționare se aprobă prin ordin al ministrului dezvoltării
regionale și locuinței.
(4) Regulamentul de organizare și funcționare, precum și
componența Comisiei Naționale de Dezvoltare Teritorială se
stabilesc prin ordin al ministrului dezvoltării regionale și
locuinței.”
6. La articolul I, după punctul 10 se introduce un nou
punct, punctul 101, cu următorul cuprins:
ă101. La articolul 37, alineatul (4) se modifică și va avea
următorul cuprins:
«(4) Comisia tehnică de amenajare a teritoriului și de
urbanism fundamentează din punct de vedere tehnic decizia
structurii de specialitate din cadrul autorității locale, desemnată

să emită avizul pentru documentațiile de amenajarea teritoriului
și urbanism, precum și pentru studiile de fundamentare sau
cercetări prealabile, conform competențelor existente, stabilite
prin reglementările în vigoare pentru Comisia tehnică de
amenajare a teritoriului și de urbanism.»”
7. La articolul I punctul 16, alineatul (7) al articolului 46
se modifică și va avea următorul cuprins:
ă(7) În vederea unei utilizări coerente și raționale a teritoriului
localităților, zonele cu coeficienți de utilizare a terenului (CUT) cu
valoare mai mare de 4 se stabilesc numai prin Planul urbanistic
general și regulamentul local aferent.”
8. La articolul I punctul 18, alineatul (5) al articolului 47
se modifică și va avea următorul cuprins:
ă(5) Planurile urbanistice zonale pentru zone protejate nu pot
fi modificate decât în integralitatea lor, cu excepția modificărilor
făcute în conformitate cu prevederile art. 32 alin. (5) lit. b) și
alin. (6) și care nu alterează caracterul general al zonei.”
9. La articolul I punctul 18, alineatul (6) al articolului 47
se abrogă.
10. La articolul I punctul 22, alineatul (3) al articolului 55
se modifică și va avea următorul cuprins:
ă(3) Indiferent de inițiativa sau de sursa de finanțare,
autoritățile administrației publice locale în competența cărora se
află elaborarea, avizarea și aprobarea documentației de
amenajare a teritoriului și urbanism sunt responsabile pentru
întregul conținut al reglementărilor adoptate, cu excepția
cazurilor în care legea dispune altfel.”
11. La articolul I punctul 25, după litera f) a alineatului (2)
al articolului 63 se introduce o nouă literă, litera g), cu
următorul cuprins:
ăg) semnarea, în conformitate cu prevederile art. 38 alin. (1),
de documentații de amenajarea teritoriului și urbanism care
conțin date eronate, dacă nu intră sub incidența legii penale.”
12. La articolul I punctul 26, litera b) a articolului 631 se
modifică și va avea următorul cuprins:
ăb) de la 1.000 lei la 9.000 lei, pentru nerespectarea
prevederilor lit. c) și g);”.

13. La articolul I, după punctul 28 se introduce un nou punct, punctul 281, cu următorul
cuprins:
ă281. La anexa nr. 1 «Categorii de documentații de amenajare a teritoriului și de urbanism.
Competențe de avizare și de aprobare a acestora», după numărul curent 21 se introduce un nou
număr curent, numărul curent 22, cu următorul cuprins:
Nr.
crt.

«22

Categorii de documentații

Zonal pentru localități care
cuprind monumente,
ansambluri sau situri înscrise
în Lista monumentelor istorice

3

Avizează

• Ministerul Dezvoltării
Regionale și Locuinței
• Ministerul Culturii,
Cultelor și Patrimoniului
Național
• organisme centrale și
teritoriale interesate

Aprobă

Consiliile județene
Consiliile locale
Consiliul General al
Municipiului București»”

4

MONITORUL OFICIAL AL ROMÂNIEI, PARTEA I, Nr. 460/3.VII.2009
14. La articolul I, după punctul 29 se introduce un nou punct, punctul 291, cu următorul
cuprins:
ă291. La anexa nr. 1 «Categorii de documentații de amenajare a teritoriului și de urbanism.
Competențe de avizare și de aprobare a acestora», după numărul curent 81 se introduce un nou
număr curent, numărul curent 82, cu următorul cuprins:
Nr.
crt.

«82

Categorii de documentații

Municipii, orașe și comune ce
cuprind monumente,
ansambluri sau situri înscrise
în Lista monumentelor istorice
și zonele lor de protecție

Avizează

— Ministerul Dezvoltării
Regionale și Locuinței
— Ministerul Culturii,
Cultelor și Patrimoniului
Național
— organisme centrale și
teritoriale interesate

Aprobă

Consiliile locale
Consiliul General al
Municipiului București»”

15. La articolul I, după punctul 30 se introduce un nou punct, punctul 301, cu următorul
cuprins:
ă301. La anexa nr. 1 «Categorii de documentații de amenajare a teritoriului și de urbanism.
Competențe de avizare și de aprobare a acestora», după numărul curent 121 se introduce un nou
număr curent, numărul curent 122, cu următorul cuprins:
Nr.
crt.

«122

Categorii de documentații

Zone construite protejate ori
zone care cuprind
monumente, ansambluri sau
situri înscrise în Lista
monumentelor istorice și
zonele lor de protecție

Avizează

— Ministerul Dezvoltării
Regionale și Locuinței
—Ministerul Culturii,
Cultelor și Patrimoniului
Național
— organisme centrale și
teritoriale interesate

16. La articolul I punctul 31 anexa nr. 2 ăDefinirea
termenilor utilizați în lege”, expresiile introduse după
expresia ăZonă protejată” se modifică și vor avea următorul
cuprins:
ă• Indicatori urbanistici — instrumente urbanistice specifice
de lucru pentru controlul proiectării și al dezvoltării durabile a
zonelor urbane, care se definesc și se calculează după cum
urmează:
— coeficient de utilizare a terenului (CUT) — raportul dintre
suprafața construită desfășurată (suprafața desfășurată a tuturor
planșeelor) și suprafața parcelei inclusă în unitatea teritorială de
referință. Nu se iau în calculul suprafeței construite desfășurate:
suprafața subsolurilor cu înălțimea liberă de până la 1,80 m,
suprafața subsolurilor cu destinație strictă pentru gararea
autovehiculelor, spațiile tehnice sau spațiile destinate protecției
civile, suprafața balcoanelor, logiilor, teraselor deschise și
neacoperite, teraselor și copertinelor necirculabile, precum și a
podurilor neamenajabile, aleile de acces pietonal/carosabil din
incintă, scările exterioare, trotuarele de protecție;
— procent de ocupare a terenului (POT) — raportul dintre
suprafața construită (amprenta la sol a clădirii sau proiecția pe
sol a perimetrului etajelor superioare) și suprafața parcelei.
Suprafața construită este suprafața construită la nivelul solului,
cu excepția teraselor descoperite ale parterului care depășesc
planul fațadei, a platformelor, scărilor de acces. Proiecția la sol
a balcoanelor a căror cotă de nivel este sub 3,00 m de la nivelul
solului amenajat și a logiilor închise ale etajelor se include în
suprafața construită.
Excepții de calcul al indicatorilor urbanistici POT și CUT:
— dacă o construcție nouă este edificată pe un teren care
conține o clădire care nu este destinată demolării, indicatorii

Aprobă

Consiliile locale
Consiliul General al
Municipiului București»”

urbanistici (POT și CUT) se calculează adăugându-se suprafața
planșeelor existente la cele ale construcțiilor noi;
— dacă o construcție este edificată pe o parte de teren
dezmembrată dintr-un teren deja construit, indicatorii urbanistici
se calculează în raport cu ansamblul terenului inițial,
adăugându-se suprafața planșeelor existente la cele ale noii
construcții.
• Interdicție de construire (non aedificandi) — regulă
urbanistică potrivit căreia, într-o zonă strict delimitată, din rațiuni
de dezvoltare urbanistică durabilă, este interzisă emiterea de
autorizații de construire, în mod definitiv sau temporar, indiferent
de regimul de proprietate sau de funcțiunea propusă.
• Planificarea teritorială — ansamblul de metode utilizate de
sectorul public pentru a asigura organizarea rațională a
teritoriului, la diferite scări (regională, națională, transnațională),
protecția mediului și atingerea obiectivelor economice și sociale,
prin coordonarea politicilor sectoriale din perspectiva impactului
lor asupra teritoriului. Planificarea teritorială cuprinde strategii,
politici și programe sectoriale, precum și documentații specifice
integrate, în scopul dezvoltării echilibrate și durabile, și prevede
obiective, etape de realizare și resurse financiare necesare.
• Unitate teritorială de referință (UTR) — subdiviziune
urbanistică a teritoriului unității administrativ-teritoriale de bază,
constituită pe criterii urbanistice similare sau omogene, având
drept scop păstrarea, refacerea ori dezvoltarea teritoriului în
concordanță cu tradițiile, valorile sau aspirațiile comunității la un
moment dat și necesară pentru: agregarea pe suprafețe mici a
indicatorilor de populație și de construire, determinarea
caracteristicilor urbanistice, stabilirea indicatorilor urbanistici,
reglementarea urbanistică omogenă. UTR, având de regulă
suprafața de 1—20 ha și în mod excepțional până la 100 ha, se

MONITORUL OFICIAL AL ROMÂNIEI, PARTEA I, Nr. 460/3.VII.2009
delimitează pe limitele de proprietate, în funcție de unele dintre
următoarele caracteristici, după caz:
— relief și peisaj cu caracteristici similare;
— evoluție istorică unitară într-o anumită perioadă;
— populație cu structură omogenă;
— sistem parcelar și mod de construire omogene;
— folosințe de aceeași natură ale terenurilor și construcțiilor;
— regim juridic al imobilelor similar; reglementări urbanistice
omogene referitoare la destinația terenurilor și la indicatorii
urbanistici.
În anumite cazuri în care unele dintre elementele
caracteristice sunt omogene pe suprafețe întinse, mai multe
UTR alăturate pot forma o macrounitate teritorială de referință
(MUTR).
• Zonă funcțională de interes — zonă funcțională cu rol
important din punct de vedere urbanistic în evoluția localității.
Zona funcțională de interes se stabilește de structura de
specialitate din subordinea arhitectului-șef și se aprobă de
consiliul local, respectiv Consiliul General al Municipiului
București, cu avizul Ministerului Dezvoltării Regionale și
Locuinței.
• Zonă protejată — suprafața delimitată în jurul unor bunuri
de patrimoniu construit sau natural, al unor resurse ale
subsolului, în jurul sau în lungul unor oglinzi de apă etc. și în
care, prin documentațiile de amenajare a teritoriului și de
urbanism, se impun măsuri restrictive de protecție a acestora
prin distanță, funcționalitate, înălțime și volumetrie, în scopul

5

ocrotirii sănătății publice, a mediului și patrimoniului natural și
construit.”
17. Articolul III se modifică și va avea următorul cuprins:
ăArt. III. — Metodologia de participare a publicului la
activitățile de amenajare a teritoriului și de urbanism, prevăzută
la art. 57 alin. (2) din Legea nr. 350/2001, cu modificările și
completările ulterioare, precum și cu cele aduse prin prezenta
ordonanță, se aprobă prin ordin al ministrului dezvoltării
regionale și locuinței, în termen de 30 de zile de la aprobarea
prin lege a prezentei ordonanțe.”
18. Articolul IV se modifică și va avea următorul cuprins:
ăArt. IV. — Avizarea și aprobarea documentațiilor de
urbanism elaborate în baza unui certificat de urbanism emis
înainte de 29 august 2008 sau care au solicitare de aviz al
comisiei tehnice de urbanism a autorității publice locale
competente se vor face în condițiile prevederilor legale aplicabile
înainte de intrarea în vigoare a prezentei ordonanțe, dar nu mai
târziu de 30 septembrie 2009.”
Art. II. — În termen de 60 de zile de la intrarea în vigoare a
prezentei legi, Ministerul Dezvoltării Regionale și Locuinței va
elabora norme de aplicare a Legii nr. 350/2001 privind
amenajarea teritoriului și urbanismul, publicată în Monitorul
Oficial al României, Partea I, nr. 373 din 10 iulie 2001, cu
modificările și completările ulterioare. Normele de aplicare se
aprobă prin ordin al ministrului dezvoltării regionale și locuinței
și se publică în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

MIRCEA-DAN GEOANĂ

București, 23 iunie 2009.
Nr. 242.
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 27/2008 pentru modificarea
și completarea Legii nr. 350/2001 privind amenajarea
teritoriului și urbanismul
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței Guvernului
nr. 27/2008 pentru modificarea și completarea Legii nr. 350/2001 privind
amenajarea teritoriului și urbanismul și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 22 iunie 2009.
Nr. 1.066.

6

MONITORUL OFICIAL AL ROMÂNIEI, PARTEA I, Nr. 460/3.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 737
din 12 mai 2009

referitoare la excepția de neconstituționalitate a dispozițiilor art. 159 alin. 8 teza a doua
raportat la art. 140 alin. 1 lit. a) din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 159 alin. 8 teza a doua raportat la art. 140
alin. 1 lit. a) din Codul de procedură penală, excepție ridicată de
Vasile Rodideal, Bogdan-Ionuț Radu și Ghiță Berbece în Dosarul
nr. 8.774/99/2008 al Curții de Apel Iași — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
fiind inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 21 noiembrie 2008, pronunțată în Dosarul
nr. 8.774/99/2008, Curtea de Apel Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 159 alin. 8 teza a
doua raportat la art. 140 alin. 1 lit. a) din Codul de procedură
penală. Excepția a fost ridicată de Vasile Rodideal, BogdanIonuț Radu și Ghiță Berbece cu ocazia soluționării recursului
împotriva unei încheieri de ședință pronunțate de Tribunalul Iași
prin care s-a dispus prelungirea măsurii arestării preventive
dispuse în cursul urmăririi penale.
În motivarea excepției de neconstituționalitate autorii
acesteia susțin că textele de lege criticate aduc atingere
dispozițiilor constituționale și convenționale referitoare la
punerea în libertate a celui reținut sau arestat. Arată că instanța
de control judiciar consideră termenul prevăzut de art. 159
alin. 8 teza a doua din Codul de procedură penală cu privire la
soluționarea recursului împotriva încheierii prin care s-a hotărât
asupra prelungirii arestării preventive dispuse în cursul urmăririi
penale ca nefiind un termen de decădere, întrucât nu fixează
durata măsurii preventive și nu este cuprins între motivele de
încetare a măsurii arestării preventive enumerate de art. 140
alin. 1 lit. a) din același cod.
Curtea de Apel Iași — Secția penală apreciază că excepția
de neconstituționalitate este neîntemeiată, întrucât prevederile
de lege criticate nu încalcă dispozițiile constituționale invocate
de autorii excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Avocatul Poporului consideră că dispozițiile art. 159 alin. 8
teza a doua raportat la art. 140 alin. 1 lit. a) din Codul de
procedură penală sunt constituționale, întrucât nu încalcă
prevederile din Legea fundamentală invocate. Apreciază că
autorii excepției pun în discuție modul de aplicare a dispozițiilor
de lege criticate, ceea ce excedează competenței Curții
Constituționale, fiind de resortul exclusiv al instanței de judecată
care se pronunță asupra fondului cauzei, precum și, eventual, al
instanțelor de control judiciar, potrivit dispozițiilor art. 126 alin. (1)
și (3) din Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 159 alin. 8 teza a doua raportat la art. 140 alin. 1
lit. a) din Codul de procedură penală, modificate prin Legea
nr. 356/2006 pentru modificarea și completarea Codului de
procedură penală, precum și pentru modificarea altor legi,
publicată în Monitorul Oficial al României, Partea I, nr. 677 din
7 august 2006, având următorul cuprins:
— Art. 159 alin. 8 teza a doua: ă[...] Recursul se soluționează
înainte de expirarea duratei arestării preventive dispuse anterior
încheierii atacate.”;
— Art. 140 alin. 1 lit. a): ăMăsurile preventive încetează de
drept: a) la expirarea termenelor prevăzute de lege sau stabilite
de organele judiciare ori la expirarea termenului prevăzut în
art. 160b alin. 1, dacă instanța nu a procedat la verificarea
legalității și temeiniciei arestării preventive în acest termen”.
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 23 alin. (9) privind punerea în libertate a celui reținut sau
arestat și a prevederilor art. 5 paragraful 3 referitoare la dreptul
persoanei reținute sau arestate de a fi judecată într-un termen
rezonabil sau eliberată în cursul procedurii din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că autorii acesteia nu formulează veritabile critici de
neconstituționalitate cu privire la dispozițiile art. 159 alin. 8 teza
a doua raportat la art. 140 alin. 1 lit. a) din Codul de procedură
penală, ci sunt nemulțumiți, în realitate, de modul de aplicare de
către instanța de judecată a respectivelor prevederi legale. Or,
acest aspect nu intră sub incidența controlului de
constituționalitate exercitat de Curte, ci este de competența
instanțelor judecătorești, în cadrul căilor de atac prevăzute de
lege.

MONITORUL OFICIAL AL ROMÂNIEI, PARTEA I, Nr. 460/3.VII.2009
Prin urmare, excepția de neconstituționalitate a dispozițiilor
art. 159 alin. 8 teza a doua raportat la art. 140 alin. 1 lit. a) din

7

Codul de procedură penală urmează a fi respinsă ca fiind
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 159 alin. 8 teza a doua raportat la
art. 140 alin. 1 lit. a) din Codul de procedură penală, excepție ridicată de Vasile Rodideal, Bogdan-Ionuț Radu și Ghiță Berbece în
Dosarul nr. 8.774/99/2008 al Curții de Apel Iași — Secția penală.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 738
din 12 mai 2009

referitoare la excepția de neconstituționalitate a dispozițiilor art. 2781
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 2781 din Codul de procedură penală, excepție
ridicată de Florin Kovacs în Dosarul nr. 712/59/2008 al Curții de
Apel Timișoara — Secția penală și de Societatea Agricolă
Inotești din comuna Colceag, județul Prahova, în Dosarul
nr. 938/259/2008 al Tribunalului Prahova — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că partea Mircea Munteanu
a transmis note scrise prin care solicită respingerea excepției
de neconstituționalitate, iar autorul excepției Societatea Agricolă
Inotești din comuna Colceag, județul Prahova, a comunicat
concluzii scrise referitoare la admiterea excepției de
neconstituționalitate.
Curtea, având în vedere că excepțiile de neconstituționalitate
ridicate în dosarele nr. 2.442D/2008 și nr. 2.801D/2008 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.801D/2008 la Dosarul
nr. 2.442D/2008, care este primul înregistrat.

Cauza fiind în stare de judecată, președintele acordă
cuvântul reprezentantul Ministerului Public, care pune concluzii
de respingere a excepției de neconstituționalitate, făcând
trimitere, în acest sens, la jurisprudența Curții Constituționale în
materie.
C U R T E A,

având în vedere actele și lucrările dosarelor, reține următoarele:
Prin Încheierea din 17 noiembrie 2008, pronunțată în Dosarul
nr. 712/59/2008, Curtea de Apel Timișoara — Secția penală
a sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Florin Kovacs cu
ocazia soluționării plângerii împotriva unei rezoluții a
procurorului de neîncepere a urmăririi penale.
Prin Încheierea din 15 decembrie 2008, pronunțată în
Dosarul nr. 938/259/2008, Tribunalul Prahova — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Societatea
Agricolă Inotești din comuna Colceag, județul Prahova, cu
ocazia soluționării recursului declarat împotriva unei sentințe
penale prin care a fost respinsă plângerea formulată împotriva
unei rezoluții de neîncepere a urmăririi penale.
În motivarea excepției de neconstituționalitate autorii
acesteia susțin, în esență, că art. 2781 din Codul de procedură
penală încalcă egalitatea în drepturi, accesul liber la justiție și
dreptul la un proces echitabil, dreptul la viață și la integritatea
fizică și psihică, dreptul de asociere, dreptul de proprietate
privată, condițiile și limitele restrângerii exercițiului unor drepturi
sau al unor libertăți, înfăptuirea justiției, folosirea căilor de atac
și rolul Ministerului Public, întrucât în procedura plângerii în fața
judecătorului împotriva actelor de netrimitere în judecată ale
procurorului calea de atac a apelului este suprimată, iar
verificarea rezoluției sau a ordonanței atacate se face doar pe

8

MONITORUL OFICIAL AL ROMÂNIEI, PARTEA I, Nr. 460/3.VII.2009

baza lucrărilor și a materialului din dosarul cauzei și a
eventualelor înscrisuri noi prezentate. Totodată, autorul
Societatea Agricolă Inotești din comuna Colceag, județul
Prahova, arată că dispozițiile de lege criticate nu apără
drepturile cetățenilor, ci bandele de hoți, complicii distrugerii
Societății Agricole Inotești fiind autoritățile locale, poliția,
magistrații și organele de urmărire penală.
Curtea de Apel Timișoara — Secția penală consideră că
excepția de neconstituționalitate este neîntemeiată, întrucât
textul de lege criticat nu încalcă dispozițiile din Legea
fundamentală și din Convenția pentru apărarea drepturilor
omului și a libertăților fundamentale invocate de autorul
excepției.
Tribunalul Prahova — Secția penală apreciază ca
neîntemeiată excepția de neconstituționalitate, deoarece
prevederile art. 2781 din Codul de procedură penală nu
contravin dispozițiilor constituționale invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 2781 din
Codul de procedură penală sunt constituționale, întrucât nu
încalcă prevederile art. 16, 21 și 129 din Legea fundamentală și
nici dispozițiile art. 6 din Convenția pentru apărarea drepturilor
omului și a libertăților fundamentale. Face trimitere, în acest
sens la deciziile Curții Constituționale nr. 66/2005, nr. 405/2005,
nr. 141/2006, nr. 674/2007, nr. 80/2008, nr. 355/2008 și
nr. 777/2008. Mai arată că celelalte dispoziții din Legea
fundamentală invocate nu au incidență în cauza de față.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 din Codul de procedură penală, modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006, având următorul cuprins:
ăDupă respingerea plângerii făcute conform art. 275—278
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de
sub urmărire penală sau de încetare a urmăririi penale, date de
procuror, persoana vătămată, precum și orice alte persoane ale
căror interese legitime sunt vătămate pot face plângere, în
termen de 20 de zile de la data comunicării de către procuror a
modului de rezolvare, potrivit art. 277 și 278, la judecătorul de la
instanța căreia i-ar reveni, potrivit legii, competența să judece
cauza în primă instanță. Plângerea poate fi făcută și împotriva
dispoziției de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul

prevăzut în alin. 1 curge de la data expirării termenului inițial de
20 de zile.
Dosarul va fi trimis de parchet judecătorului, în termen de
5 zile de la primirea adresei prin care se cere dosarul.
Persoana față de care s-a dispus neînceperea urmăririi
penale, scoaterea de sub urmărire penală sau încetarea
urmăririi penale, precum și persoana care a făcut plângerea se
citează. Neprezentarea acestor persoane, legal citate, nu
împiedică soluționarea cauzei. Când judecătorul consideră că
este absolut necesară prezența persoanei lipsă, poate lua
măsuri pentru prezentarea acesteia.
La judecarea plângerii, prezența procurorului este
obligatorie.
La termenul fixat pentru judecarea plângerii, judecătorul dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire penală sau încetarea urmăririi penale și apoi
procurorului.
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.
Hotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.
Judecătorul este obligat să rezolve plângerea în termen de
cel mult 30 de zile de la primirea acesteia.
Plângerea greșit îndreptată se trimite organului judiciar
competent.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 referitoare la statul român, ale art. 16 privind egalitatea în
drepturi, ale art. 21 referitoare la accesul liber la justiție, ale
art. 22 privind dreptul la viață și la integritatea fizică și psihică,
ale art. 40 referitoare la dreptul de asociere, ale art. 44 cu privire
la dreptul de proprietate privată, ale art. 53 referitoare la
restrângerea exercițiului unor drepturi sau al unor libertăți, ale
art. 124 alin. (1) și (2) privind înfăptuirea justiției, ale art. 129
referitoare la folosirea căilor de atac și ale art. 131 alin. (1)
privind rolul Ministerului Public, precum și ale art. 20 referitoare
la tratatele internaționale privind drepturile omului raportate la

MONITORUL OFICIAL AL ROMÂNIEI, PARTEA I, Nr. 460/3.VII.2009
prevederile art. 6 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prevederile art. 2781 din Codul de procedură penală
au fost supuse, în numeroase rânduri, controlului instanței de
contencios constituțional, prin raportare la aceleași dispoziții din
Legea fundamentală și din Convenția pentru apărarea
drepturilor omului și a libertăților fundamentale, invocate și în
prezenta cauză, și cu motivări similare. În acest sens este, de
exemplu, Decizia nr. 1.223 din 18 noiembrie 2008, publicată în
Monitorul Oficial al României, Partea I, nr. 893 din 30 decembrie
2008, prin care Curtea a respins ca neîntemeiată excepția de
neconstituționalitate a dispozițiilor art. 2781 din Codul de
procedură penală, statuând, pentru considerentele acolo

9

reținute, că textul de lege criticat nu încalcă egalitatea în
drepturi, liberul acces la justiție și dreptul la un proces echitabil,
ci dă expresie acestor garanții constituționale.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.
În ceea ce privește criticile care vizează activitatea
Ministerului Public și a instanțelor de judecată, aceste aspecte
nu intră sub incidența controlului de constituționalitate exercitat
de Curte, ci sunt de competența instanțelor judecătorești, în
cadrul căilor de atac prevăzute de lege.
Dispozițiile art. 22, 40, 44 și 53 din Legea fundamentală nu
au incidență în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 din Codul de procedură penală, excepție ridicată de
Florin Kovacs în Dosarul nr. 712/59/2008 al Curții de Apel Timișoara — Secția penală și de Societatea Agricolă Inotești din comuna
Colceag, județul Prahova, în Dosarul nr. 938/259/2008 al Tribunalului Prahova — Secția penală.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 740
din 12 mai 2009

referitoare la excepția de neconstituționalitate a dispozițiilor art. 16, art. 17 și art. 19 alin. (1)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 16, 17 și art. 19 alin. (1) din Ordonanța
Guvernului nr. 2/2001 privind regimul juridic al contravențiilor,
excepție ridicată de Mohammed Al-Bashtawi în Dosarul
nr. 1.520/299/2008 al Judecătoriei Sectorului 1 București.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
făcând trimitere, în acest sens, la jurisprudența Curții
Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 12 septembrie 2008, pronunțată în
Dosarul nr. 1.520/299/2008, Judecătoria Sectorului 1
București a sesizat Curtea Constituțională cu excepția de
neconstituționalitate a dispozițiilor art. 16, 17 și art. 19
alin. (1) din Ordonanța Guvernului nr. 2/2001 privind regimul
juridic al contravențiilor. Excepția a fost ridicată de
Mohammed Al-Bashtawi cu ocazia soluționării plângerii

10

MONITORUL OFICIAL AL ROMÂNIEI, PARTEA I, Nr. 460/3.VII.2009

împotriva unui proces-verbal de constatare și sancționare a unei
contravenții.
În motivarea excepției de neconstituționalitate autorul
acesteia susține, în esență, că art. 16, 17 și art. 19 alin. (1) din
Ordonanța Guvernului nr. 2/2001 încalcă dreptul la un proces
echitabil, întrucât, ădeși contravenția este faptă de natură
penală, expresie a unui raport de conflict între stat și persoana
sancționată pentru încălcarea unor valori sociale, sarcina probei
este răsturnată: statul este dispensat de orice datorie de a
proba”. Astfel, ăcontravenientul este expus abuzului agentului
constatator, abuz pe care contravenientul este obligat să-l
înlăture prin probe”.
Judecătoria Sectorului 1 București apreciază că excepția
de neconstituționalitate este neîntemeiată, întrucât prevederile
de lege criticate nu aduc atingere dreptului la un proces
echitabil.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 16, art. 17
și art. 19 alin. (1) din Ordonanța Guvernului nr. 2/2001 sunt
constituționale, invocând în acest sens Decizia Curții
Constituționale nr. 768 din 24 iunie 2008, publicată în Monitorul
Oficial al României, Partea I, nr. 535 din 16 iulie 2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16, 17 și art. 19 alin. (1) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, cu modificările și completările ulterioare. Alin. (2),
(3) și (4) ale art. 16 din Ordonanța Guvernului nr. 2/2001 au fost
abrogate prin Legea nr. 357/2003 pentru aprobarea Ordonanței
de urgență a Guvernului nr. 194/2002 privind regimul străinilor în
România, publicată în Monitorul Oficial al României, Partea I,
nr. 537 din 25 iulie 2003, iar prin Legea nr. 526/2004 pentru
modificarea și completarea Ordonanței Guvernului nr. 2/2001,
publicată în Monitorul Oficial al României, Partea I, nr. 1.149 din
6 decembrie 2004, a fost introdus alin. (11) al art. 16 din
ordonanță. Textele de lege criticate au următorul cuprins:
— Art. 16: ă(1) Procesul-verbal de constatare a contravenției
va cuprinde în mod obligatoriu: data și locul unde este încheiat;
numele, prenumele, calitatea și instituția din care face parte
agentul constatator; datele personale din actul de identitate,
inclusiv codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și

arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.
(11) În cazul contravenienților cetățeni străini, persoane fără
cetățenie sau cetățeni români cu domiciliul în străinătate, în
procesul-verbal vor fi cuprinse și următoarele date: seria și
numărul pașaportului ori ale altui document de trecere a
frontierei de stat, data eliberării acestuia și statul emitent.
(2)—(4) Abrogate.
(5) În cazul în care contravenientul este minor procesulverbal va cuprinde și numele, prenumele și domiciliul părinților
sau ale altor reprezentanți ori ocrotitori legali ai acestuia.
(6) În situația în care contravenientul este persoana juridică
în procesul-verbal se vor face mențiuni cu privire la denumirea,
sediul, numărul de înmatriculare în registrul comerțului și codul
fiscal ale acesteia, precum și datele de identificare a persoanei
care o reprezintă.
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 17: ăLipsa mențiunilor privind numele, prenumele și
calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”;
— Art. 19 alin. (1): ăProcesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste
împrejurări, care trebuie să fie confirmate de cei puțin un martor.
În acest caz procesul-verbal va cuprinde și datele personale din
actul de identitate al martorului și semnătura acestuia.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil.
Examinând excepția de neconstituționalitate, Curtea
constată că dispozițiile art. 16, 17 și art. 19 alin. (1) din
Ordonanța Guvernului nr. 2/2001 au mai fost supuse controlului
de constituționalitate, prin raportare la prevederile art. 21 alin. (3)
din Legea fundamentală, invocate și în prezenta cauză, și cu
motivări similare, Curtea respingând de fiecare dată critica
referitoare la încălcarea dreptului părților la un proces echitabil.
În acest sens este, de exemplu, Decizia nr. 338 din 17 martie
2009, publicată în Monitorul Oficial al României, Partea I, nr. 262
din 22 aprilie 2009, prin care Curtea a respins excepția de
neconstituționalitate a dispozițiilor art. 15—19 din Ordonanța
Guvernului nr. 2/2001.
Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziei mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 460/3.VII.2009

11

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16, art. 17 și art. 19 alin. (1) din Ordonanța Guvernului
nr. 2/2001 privind regimul juridic al contravențiilor, excepție ridicată de Mohammed Al-Bashtawi în Dosarul nr. 1.520/299/2008 al
Judecătoriei Sectorului 1 București.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 748
din 12 mai 2009

referitoare la excepția de neconstituționalitate a prevederilor art. 77 din Legea administrației
publice locale nr. 215/2001
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 77 din Legea administrației publice locale
nr. 215/2001, excepție ridicată de Tudor A. Gheorghe în Dosarul
nr. 33.698/3/2008 al Tribunalului București — Secția a VIII-a
conflicte de muncă și asigurări sociale.
La apelul nominal răspunde personal autorul excepției,
lipsind partea Municipiul București, prin primarul general, față
de care procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul părții prezente pentru susținerea
excepției de neconstituționalitate. Acesta reiterează motivarea
expusă în notele scrise, solicitând, în final, admiterea excepției,
ăîn măsura în care textul de lege criticat permite instanței de
judecată să admită calitatea de persoană juridică a primăriei”, în
sensul acceptării calității sale procesuale.
Reprezentantul Ministerului Public pune concluzii de
respingere a excepției de neconstituționalitate. Arată, în acest
sens, că art. 77 din Legea administrației publice locale
nr. 215/2001 cuprinde definiția primăriei ca fiind ăo structură
funcțională cu activitate permanentă”, organizată astfel încât să
aducă la îndeplinire atribuțiile legale ale primarului, care este
reprezentantul, inclusiv în justiție, al unității administrativteritoriale. Pe de altă parte, menționează că susținerile autorului

excepției se constituie, mai degrabă, în critici ale hotărârii
judecătorești pronunțate de prima instanță în care acesta are
calitatea de reclamant, și nu în veritabile critici de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 29 octombrie 2008, pronunțată în Dosarul
nr. 33.698/3/2008, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 77 din Legea administrației publice locale
nr. 215/2001.
Excepția de neconstituționalitate a fost ridicată de Tudor A.
Gheorghe într-o cauză având ca obiect soluționarea unui recurs
formulat împotriva unei încheieri prin care a fost respinsă
cererea autorului excepției de lămurire a dispozitivului unei
sentințe civile.
În motivarea excepției de neconstituționalitate autorul
acesteia susține că dispozițiile art. 77 din Legea administrației
publice locale nr. 215/2001 încalcă prevederile art. 121 alin. (1)
din Constituție, ăîn măsura în care aceste dispoziții permit
admiterea calității de persoană juridică și parte procesuală
pentru structura funcțională intitulată «primăria municipiului» din
orașele unități administrativ-teritoriale organizate ca municipii”.
Deoarece textul de lege criticat nu conferă în mod expres
calitatea de persoană juridică ăstructurii funcționale” denumite
ăprimăria municipiului” și plecând de la premisa că aceasta ar
avea, totuși, personalitate juridică, atunci sunt posibile două
ipoteze, și anume: primăria municipiului ar avea calitatea fie de
instituție, fie de autoritate a administrației publice locale. Prima
ipoteză ar contrazice normele art. 121 alin. (1) din Constituție,
deoarece, conform definiției instituțiilor publice locale, prevăzute
de art. 2 pct. 39 din Legea nr. 273/2006 privind finanțele publice
locale, primarul ar fi supus obligatoriu numirii prin concurs, și nu

12

MONITORUL OFICIAL AL ROMÂNIEI, PARTEA I, Nr. 460/3.VII.2009

în urma alegerii sale, cum impune textul fundamental invocat;
dacă, în schimb, primăria municipiului ar avea calitatea de
autoritate a administrației publice locale, atunci norma
constituțională este, din nou, încălcată, deoarece aceasta
enumeră doar două, și nu trei autorități ale administrației publice
locale, respectiv consiliile locale și primarii aleși.
Tribunalul București — Secția a VIII-a conflicte de muncă
și asigurări sociale opinează în sensul respingerii excepției,
având în vedere că art. 62 din Legea administrației publice
locale nr. 215/2001 prevede în mod expres că primarul
reprezintă unitatea administrativ-teritorială în relațiile cu alte
autorități publice, cu persoanele fizice sau juridice române ori
străine, precum și în justiție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul apreciază că excepția de neconstituționalitate este
neîntemeiată. Se arată, în esență, că dispozițiile art. 77 din
Legea administrației publice locale nr. 215/2001 consacră
instituția primăriei, stabilind structura sa organizatorică,
caracterul și scopul activității acesteia, în sensul de structură
funcțională cu activitate permanentă având ca scop îndeplinirea
hotărârilor consiliului local, respectiv a dispozițiilor primarului,
ceea ce nu este de natură să încalce dispozițiile art. 121 alin. (1)
din Constituție. În subsidiar, Guvernul apreciază că în cauză nu
se pune problema neconstituționalității dispozițiilor legale
criticate, ci este vorba de stricta interpretare și aplicare a legii,
în raport cu situația de fapt ce urmează a fi reținută de instanța
de judecată.
Avocatul Poporului consideră că dispozițiile art. 77 din
Legea administrației publice locale nr. 215/2001 sunt
constituționale. Acestea cuprind o definiție a noțiunii de
ăprimărie” și nu contravin sub niciun aspect regulii constituționale
prevăzute de art. 121 alin. (1), potrivit căreia autoritățile
administrației publice locale, prin care se realizează autonomia
locală în comune și orașe, sunt consiliile locale și primarii aleși,
în condițiile legii.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției, concluziile

procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 77 din Legea administrației publice locale
nr. 215/2001, republicată în Monitorul Oficial al României,
Partea I, nr. 123 din 20 februarie 2007, cu următorul conținut:
— Art. 77: ăPrimarul, viceprimarul, secretarul unității
administrativ-teritoriale și aparatul de specialitate al primarului
constituie o structură funcțională cu activitate permanentă,
denumită primăria comunei, orașului sau municipiului, care duce
la îndeplinire hotărârile consiliului local și dispozițiile primarului,
soluționând problemele curente ale colectivității locale.”
În opinia autorului excepției de neconstituționalitate, textul de
lege menționat contravine dispozițiilor art. 121 alin. (1) din
Constituție, potrivit cărora ăAutoritățile administrației publice, prin
care se realizează autonomia locală în comune și orașe, sunt
consiliile locale și primarii aleși, în condițiile legii.”
Analizând excepția de neconstituționalitate ridicată, Curtea
Constituțională constată că aceasta urmează să fie respinsă ca
inadmisibilă.
Criticile de neconstituționalitate formulate de autorul
excepției au natura unor interpretări ale textului de lege criticat,
interpretări considerate a duce la rezultate contrare prevederilor
art. 121 alin. (1) din Constituție, invocate, și care pornesc,
totodată, de la o pretinsă lipsă de omisiune a reglementării
atacate. Astfel, arătând că dispozițiile art. 77 din Legea
administrației publice locale nr. 215/2001 nu prevăd în mod
expres calitatea de persoană juridică a structurii funcționale
denumite în text ăprimăria municipiului”, autorul excepției
dezvoltă două teze potrivit cărora aceasta are fie calitatea de
instituție, fie de autoritate a administrației publice locale, ambele
bazându-se pe premisa capacității juridice a primăriei
municipiului. Or, o asemenea critică nu poate fi reținută, întrucât
neconstituționalitatea unei reglementări constituie o stare
intrinsecă a acesteia și nu poate fi dedusă pe calea unei
interpretări proprii autorului excepției, operație ce presupune a
atribui legiuitorului ceea ce acesta nu a prevăzut in terminis.
Curtea Constituțională s-a pronunțat constant în acest sens, de
pildă prin Decizia nr. 122 din 16 martie 2004, publicată în
Monitorul Oficial al României, Partea I, nr. 367 din 27 aprilie
2004.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 77 din Legea administrației publice locale
nr. 215/2001, excepție ridicată de Tudor A. Gheorghe în Dosarul nr. 33.698/3/2008 al Tribunalului București — Secția a VIII-a
conflicte de muncă și asigurări sociale.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 460/3.VII.2009

13

CURTEA CONSTITUȚIONALĂ

D E C I Z I A Nr. 751
din 12 mai 2009

referitoare la excepția de neconstituționalitate a dispozițiilor art. 96 și art. 101 din Legea nr. 85/2006
privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 96 și 101 din Legea nr. 85/2006 privind
procedura insolvenței, excepție ridicată de Societatea
Comercială ăAquila Part Prod Com” — S.R.L. din Ploiești și
Societatea Comercială ăTremula Nav” — S.A. din Constanța în
Dosarul nr. 1.463/114/2008 al Tribunalului Buzău — Secția
comercială și de contencios administrativ.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 6 noiembrie 2008, pronunțată în Dosarul
nr. 1.463/114/2008, Tribunalul Buzău — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 96 și art. 101 din Legea nr. 85/2006, excepție
ridicată de Societatea Comercială ăAquila Part Prod Com” —
S.R.L. din Ploiești și Societatea Comercială ăTremula Nav” —
S.A. din Constanța în cauza ce are ca obiect judecarea cererii
privind procedura de insolvență.
În motivarea excepției de neconstituționalitate autorii
acesteia susțin, în esență, că prevederile art. 96 și 101 din
Legea nr. 85/2006 sunt neconstituționale în raport cu dispozițiile
art. 16 alin. (1) și (2), art. 21 alin. (1), (2) și (3), art. 24 alin. (1) și
art. 124 din Constituție. În acest sens, arată că textele de lege
criticate încalcă drepturile creditorilor care, deși sunt înscriși în
tabelul de creanțe și dețin creanțe certe, lichide și exigibile
împotriva societății aflate în insolvență, nu beneficiază de un
tratament echitabil. Se mai susține că art. 96 alin. (1) permite
constituirea unei categorii distincte de creditori chirografari
considerați furnizori, care nu pot fi înlocuiți deoarece activitatea
debitorului nu se poate desfășura.
Tribunalul Buzău — Secția comercială și de contencios
administrativ consideră că excepția de neconstituționalitate
este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale, specificul procedurii impunând
adoptarea unor reguli speciale de procedură care derogă de la
normele dreptului comun.

Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 96 și 101 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006.
Prevederile de lege criticate au următorul cuprins:
— Art. 96: ă(1) În vederea administrării eficiente a procedurii,
planul poate desemna o categorie separată de creanțe,
compusă numai din acele creanțe chirografare care, în sensul
art. 49 alin. (1), aparțin furnizorilor fără de care activitatea
debitorului nu se poate desfășura și care nu pot fi înlocuiți. Lista
acestor creanțe trebuie confirmată de administratorul judiciar.
(2) Planul va stabili același tratament pentru fiecare creanță
din cadrul unei categorii distincte, cu excepția cazului în care
deținătorul unei creanțe din categoria respectivă consimte un
tratament mai puțin favorabil pentru creanța sa.”;
— Art. 101: ă(1) La data stabilită, un plan va fi confirmat de
către judecătorul-sindic, dacă sunt întrunite cumulativ
următoarele condiții:
A. cel puțin jumătate plus una dintre categoriile de creanțe
menționate în programul de plăți, dintre cele menționate la
art. 100 alin. (3), acceptă sau sunt socotite că acceptă planul, cu
condiția ca minimum una dintre categoriile defavorizate să
accepte planul;
B. în cazul în care sunt doar două categorii, planul se
consideră acceptat în cazul în care categoria cu valoarea totală
cea mai mare a creanțelor a acceptat planul;
C. fiecare categorie defavorizată de creanțe care a respins
planul va fi supusă unui tratament corect și echitabil prin plan.
(2) Tratament corect și echitabil există atunci când sunt
îndeplinite cumulativ următoarele condiții:
a) niciuna dintre categoriile care resping planul și nicio
creanță care respinge planul nu primesc mai puțin decât ar fi
primit în cazul falimentului;
b) nicio categorie sau nicio creanță aparținând unei categorii
nu primește mai mult decât valoarea totală a creanței sale;
c) în cazul în care o categorie defavorizată respinge planul,
nicio categorie de creanțe cu rang inferior categoriei
defavorizate neacceptate, astfel cum rezultă din ierarhia
prevăzută la art. 100 alin. (3), nu primește mai mult decât ar
primi în cazul falimentului.
(3) Doar un singur plan de reorganizare va fi confirmat.
(4) Confirmarea unui plan de reorganizare împiedică
propunerea, admiterea, votarea sau confirmarea oricărui alt
plan.”
Autorii excepției de neconstituționalitate susțin că au fost
încălcate dispozițiile constituționale cuprinse în art. 16 alin. (1)
și (2) privind egalitatea în drepturi, art. 21 alin. (1), (2) și (3)

14

MONITORUL OFICIAL AL ROMÂNIEI, PARTEA I, Nr. 460/3.VII.2009

privind accesul liber la justiție, art. 24 alin. (1) referitor la
garantarea dreptului la apărare și art. 124 privind înfăptuirea
justiției.
Examinând excepția de neconstituționalitate, Curtea
constată următoarele:
Potrivit dispozițiilor de lege criticate, în scopul administrării
eficiente a procedurii reglementate de Legea nr. 85/2006, planul
de reorganizare poate desemna o categorie separată de creanțe
aparținând furnizorilor fără de care activitatea debitorului nu se
poate desfășura și care nu pot fi înlocuiți, lista acestor creanțe
trebuind să fie confirmată de administratorul judiciar. Planul va
fi confirmat de judecătorul-sindic, cu condiția îndeplinirii
cumulative a cerințelor prevăzute de art. 101 din aceeași lege.
Curtea reține că reglementarea — prin dispozițiile de lege
criticate — a unui tratament diferit pentru o categorie de creanțe
chirografare stabilită în mod obiectiv, în vederea administrării
eficiente a procedurii reorganizării judiciare, în concordanță cu

interesele asociaților/acționarilor, dar și cu cele ale creditorilor,
este determinată de situația juridică diferită în care se află
aceasta. Astfel, potrivit alin. (2) al art. 96 din Legea nr. 85/2006,
planul va stabili același tratament pentru fiecare creanță din
cadrul unei categorii distincte, ceea ce este în deplină
concordanță cu jurisprudența Curții Constituționale referitoare
la principiul egalității, jurisprudență potrivit căreia principiul
egalității în fața legii nu exclude instituirea unui tratament diferit
pentru situații care, în funcție de scopul urmărit, sunt diferite. În
consecință, Curtea constată că sunt respectate dispozițiile
art. 16 din Legea fundamentală.
În legătură cu celelalte critici formulate în cauză, Curtea
reține că dispozițiile de lege criticate se referă la planul de
reorganizare a activității debitorului pe perioada reorganizării
judiciare, neavând legătură cu dispozițiile constituționale
referitoare la accesul liber la justiție, dreptul la apărare ori
înfăptuirea justiției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 și art. 101 din Legea nr. 85/2006 privind procedura
insolvenței, excepție ridicată de Societatea Comercială ăAquila Part Prod Com” — S.R.L. din Ploiești și Societatea Comercială
ăTremula Nav” — S.A. din Constanța în Dosarul nr. 1.463/114/2008 al Tribunalului Buzău — Secția comercială și de contencios
administrativ.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 754
din 12 mai 2009

referitoare la excepția de neconstituționalitate a dispozițiilor art. 1085 și art. 180 alin. 1
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 1085 și art. 180 alin. 1 din Codul de procedură
civilă, excepție ridicată de Filofteia Ciobanu în Dosarul
nr. 3.287/62/2007 al Tribunalului Brașov — Secția civilă.
La apelul nominal lipsesc părțile, față de care procedura de
citare este legal îndeplinită.

Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată
în ceea ce privește art. 1085 din Codul de procedură civilă și ca
inadmisibilă în ceea ce privește art. 180 alin. 1 din Codul de
procedură civilă.
C U R T E A,

având în vedere actele și lucrările dosarului, reține următoarele:
Prin Încheierea din 11 decembrie 2008, pronunțată în
Dosarul nr. 3.287/62/2007, Tribunalul Brașov — Secția civilă
a sesizat Curtea Constituțională cu excepția de
neconstituționalitate a dispozițiilor art. 1085 și art. 180
alin. 1 din Codul de procedură civilă, excepție ridicată de
Filofteia Ciobanu.
În motivarea excepției de neconstituționalitate se susține,
în esență, că art. 180 alin. 1 din Codul de procedură civilă este

MONITORUL OFICIAL AL ROMÂNIEI, PARTEA I, Nr. 460/3.VII.2009
depășit și nu mai corespunde cerințelor constituționale actuale
ce impun respectarea liberului acces la justiție, întrucât în
prezent actele nu se mai scriu de mână, ci la calculator, iar falsul
este ăîn conținutul scrisului, nu în forma sau autorului scrisului”.
Se arată că acest text de lege ătrebuia să nu excludă falsificarea
conținutului scrisului actelor prezentate în procesul civil în scopul
producerii de consecințe juridice contra omului justițiabil, ci să
dea posibilitatea celui vătămat astfel să demaște instanței în fața
căreia a fost prezentat cum că scrisul este fals”, pentru ca
procesul să se soluționeze pe baza unor acte ăcare să redea
realitatea”.
În ceea ce privește art. 1085 din Codul de procedură civilă,
se arată că îngrădește dreptul fundamental al oricărui cetățean
la un proces echitabil, prin faptul că singura posibilitate oferită de
legiuitor în această materie este o cerere de reexaminare
soluționată de același judecător care a aplicat sancțiunea.
Tribunalul Brașov — Secția civilă apreciază că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, invocând și jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1085 și art. 180 alin. 1 din Codul de procedură
civilă, având următorul cuprins:
— Art. 1085: ăÎmpotriva încheierii prevăzute la art. 1084 cel
obligat la amendă sau despăgubire va putea face numai cerere

15

de reexaminare, solicitând, motivat, să se revină asupra amenzii
ori despăgubirii sau să se dispună reducerea acestora.
Cererea se face în termen de 15 zile, după caz, de la data la
care a fost luată măsura sau de la data comunicării încheierii.
Cererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.”;
— Art. 180 alin. 1: ăDacă una din părți declară că scrisul sau
semnătura este falsă și cealaltă parte nu este de față, instanța
va dispune înfățișarea părților în persoană, la alt termen, când
partea care a invocat înscrisul va arăta mijloacele sale de
apărare și va depune înscrisul pentru verificare.”
Dispozițiile constituționale invocate în susținerea excepției
sunt cele ale art. 21 privind accesul liber la justiție și dreptul la
un proces echitabil, cu raportare la art. 6 din Convenția pentru
apărarea drepturilor omului și a libertăților fundamentale, privind
dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității art. 1085 din Codul de procedură
civilă, în raport cu aceleași dispoziții constituționale și față de
critici similare. În acest sens sunt, de exemplu, Decizia nr. 170
din 15 aprilie 2004, publicată în Monitorul Oficial al României,
Partea I, nr. 430 din 13 mai 2004, Decizia nr. 547 din
18 octombrie 2005, publicată în Monitorul Oficial al României,
Partea I, nr. 1.030 din 21 noiembrie 2005, și Decizia nr. 260 din
20 martie 2007, publicată în Monitorul Oficial al României,
Partea I, nr. 301 din 7 mai 2007, prin care Curtea a respins,
pentru considerentele acolo reținute, excepția de
neconstituționalitate a dispozițiilor art. 1085 din Codul de
procedură civilă. Întrucât nu au intervenit elemente noi, cele
statuate de Curte în jurisprudența menționată își păstrează
valabilitatea și în prezenta cauză.
În ceea ce privește dispozițiile art. 180 alin. 1 din Codul de
procedură civilă, se constată că acestea nu încalcă dreptul
părților de a se adresa justiției pentru apărarea drepturilor,
libertăților și intereselor lor legitime, și de a beneficia de un
proces echitabil. De altfel, prin criticile formulate se solicită, în
realitate, modificarea textului de lege, care, în opinia autorului
excepției, ăeste depășit”. Or, asemenea critici nu intră în
competența de soluționare a Curții Constituționale care, potrivit
art. 2 alin. (3) din Legea nr. 47/1992, se pronunță numai asupra
constituționalității actelor cu privire la care a fost sesizată.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1085 și art. 180 alin. 1 din Codul de procedură civilă, excepție
ridicată de Filofteia Ciobanu în Dosarul nr. 3.287/62/2007 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

16

MONITORUL OFICIAL AL ROMÂNIEI, PARTEA I, Nr. 460/3.VII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivelor de investiții
din cadrul Proiectului ăInițiativa Copiii Străzii” din județele Iași, Vaslui, Cluj, Bistrița-Năsăud, Sălaj,
Arad, Bacău, Mehedinți, Suceava și municipiul București
În temeiul prevederilor art. 108 din Constituția României, republicată, și al art. 42 alin. (2) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă lista obiectivelor de investiții din
cadrul Proiectului ăInițiativa Copiii Străzii”, prevăzută în anexa
nr. 1, care face parte integrantă din prezenta hotărâre.
(2) Se aprobă indicatorii tehnico-economici pentru obiectivele
de investiții prevăzute la alin. (1), potrivit anexelor nr. 2/1—
2/10*), care fac parte integrantă din prezenta hotărâre.
Art. 2. — Finanțarea obiectivelor de investiții cuprinse în
anexele nr. 2/1—2/10 se face dintr-un împrumut de la Banca de
Dezvoltare a Consiliului Europei asigurat conform prevederilor
Ordonanței de urgență a Guvernului nr. 64/2007 privind datoria

publică, aprobată cu modificări și completări prin Legea
nr. 109/2008, cu modificările ulterioare, de la bugetul de stat,
prin bugetul Ministerului Muncii, Familiei și Protecției Sociale, în
limita sumelor aprobate anual cu această destinație, de la
bugetele locale, precum și din alte surse legal constituite,
conform programelor de investiții publice aprobate potrivit legii.
Art. 3. — Ministerul Muncii, Familiei și Protecției Sociale
răspunde de modul de utilizare a sumei prevăzute în anexele
nr. 2/1—2/10, în conformitate cu prevederile legale în vigoare.

PRIM-MINISTRU

EMIL BOC
Contrasemnează:
p. Ministrul muncii, familiei și protecției sociale,
Valentin Mocanu,
secretar de stat
Viceprim-ministru,
ministrul administrației și internelor,
Dan Nica
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea
București, 1 iulie 2009.
Nr. 764.
*) Anexele nr. 2/1—2/10 nu se publică, fiind clasificate potrivit legii.
ANEXA Nr. 1

L I S TA

obiectivelor de investiții finanțate din cadrul Proiectului ăInițiativa Copiii Străzii”
6. Centru de primire în regim de urgență pentru copiii străzii —
1. Adăpost de zi și de noapte pentru copiii străzii — Pașcani,
Zalău, județul Sălaj
județul Iași
7. Adăpost de zi și de noapte pentru copiii străzii — Zădăreni,
2. Adăpost de zi și de noapte pentru copiii străzii — Vaslui,
județul Arad
județul Vaslui
8. Adăpost de zi și de noapte pentru copiii străzii
3. Adăpost de zi și de noapte pentru copiii străzii — Turda,
ăMorcoveață” — Bacău, județul Bacău
județul Cluj
9. Adăpost de zi și de noapte pentru copiii străzii — Drobeta4. Centru de primire în regim de urgență pentru copiii străzii —
Turnu Severin, județul Mehedinți
sectorul 3, municipiul București
10. Adăpost de zi și de noapte pentru copiii străzii ăLizuca” —
5. Centru de primire în regim de urgență pentru copiii străzii —
Bistrița, județul Bistrița-Năsăud
Fălticeni, județul Suceava
EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 460/3.VII.2009 conține 16 pagini.

Prețul: 3,20 lei

&JUYDGY|431829]
ISSN 1453—4495

