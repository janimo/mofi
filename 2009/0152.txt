Anul 177 (XXI) — Nr. 152

PARTEA I

LEGI, DECRETE, HOTĂRÂRI ȘI ALTE ACTE

Miercuri, 11 martie 2009

SUMAR

Nr.

Pagina
LEGI ȘI DECRETE

20.

2

Acord între Guvernul României și Guvernul Republicii
Franceze în domeniul protecției și securității civile
privind asistența și cooperarea în situații de urgență ....

2–6

— Decret privind promulgarea Legii pentru ratificarea
Acordului dintre Guvernul României și Guvernul
Republicii Franceze în domeniul protecției și securității
civile privind asistența și cooperarea în situații de
urgență, semnat la Paris la 22 aprilie 2008 ................

326. — Decizie pentru numirea domnului Darius Dumitru
Meșca în funcția de președinte, cu rang de secretar
de stat, al Agenției Române pentru Investiții Străine....

6

DECIZII ALE CURȚII CONSTITUȚIONALE
Decizia nr. 150 din 10 februarie 2009 referitoare la excepția de
neconstituționalitate a dispozițiilor art. 1 alin. (3) și
art. 82 alin. (1) și (2) din Legea nr. 51/1995 pentru
organizarea și exercitarea profesiei de avocat ..........
Decizia nr. 167 din 10 februarie 2009 referitoare la excepția de
neconstituționalitate a dispozițiilor art. 19, 21, 23, 24
și 34 din Ordonanța Guvernului nr. 2/2001 privind
regimul juridic al contravențiilor ..................................

Pagina
DECIZII ALE PRIMULUI-MINISTRU

— Lege pentru ratificarea Acordului dintre Guvernul
României și Guvernul Republicii Franceze în domeniul
protecției și securității civile privind asistența și
cooperarea în situații de urgență, semnat la Paris la
22 aprilie 2008............................................................

378.

Nr.

7–8

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
405. — Ordin al ministrului finanțelor publice pentru
completarea Normelor tehnice privind determinarea
cuantumului comisionului la fondul de risc, în procente,
pentru acoperirea riscurilor financiare care decurg din
garantarea de către stat a împrumuturilor contractate de
persoane juridice de la instituțiile creditoare, precum și
din împrumuturile contractate direct de stat și
subîmprumutate beneficiarilor finali, aprobate prin Ordinul
ministrului economiei și finanțelor nr. 1.603/2008 ..........

10

3.110. — Ordin al ministrului educației, cercetării și inovării
privind aprobarea Regulamentului de organizare și
funcționare a Institutului Limbii Române ....................

11–14

ACTE ALE ÎNALTEI CURȚI DE CASAȚIE
ȘI JUSTIȚIE
8–9

Decizia nr. 34 din 22 septembrie 2008 ..................................

15–16

2

MONITORUL OFICIAL AL ROMÂNIEI, PARTEA I, Nr. 152/11.III.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Acordului dintre Guvernul României și Guvernul Republicii Franceze
în domeniul protecției și securității civile privind asistența și cooperarea în situații de urgență,
semnat la Paris la 22 aprilie 2008
Parlamentul României adoptă prezenta lege.
Articol unic. — Se ratifică Acordul dintre Guvernul României
și Guvernul Republicii Franceze în domeniul protecției și

securității civile privind asistența și cooperarea în situații de
urgență, semnat la Paris la 22 aprilie 2008.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 27 februarie 2009.
Nr. 20.

ACORD

între Guvernul României și Guvernul Republicii Franceze în domeniul protecției și securității civile
privind asistența și cooperarea în situații de urgență
Guvernul României și Guvernul Republicii Franceze, denumite în continuare părți,
conștiente de pericolul pe care catastrofele naturale și accidentele tehnologice majore îl reprezintă pentru părți,
convinse de necesitatea întăririi cooperării și a schimburilor de informații dintre organismele competente ale părților în
domeniul protecției și securității civile,
având în vedere Acordul dintre Guvernul României și Guvernul Republicii Franceze privind cooperarea în domeniul
afacerilor interne, semnat la București la 21 februarie 1997, și, în special, titlul II al acestuia,
având în vedere prevederile Mecanismului comunitar de facilitare a întăririi cooperării în intervențiile de asistență în
domeniul protecției civile, înființat prin Decizia Consiliului 2001/792/CE, Euratom, din 23 octombrie 2001,
având în vedere prevederile instrumentelor juridice bilaterale și internaționale la care părțile sau statele acestora sunt parte,
au convenit următoarele:
ARTICOLUL 1

Părțile vor stabili o cooperare în domeniul prevenirii, pregătirii
și răspunsului în caz de catastrofă produsă la nivel național,
județean sau local, pe teritoriul uneia dintre părți.
ARTICOLUL 2

1. Autoritățile competente ale părților dezvoltă o cooperare
tehnică, științifică și operativă referitoare la:
a) planificarea, organizarea și desfășurarea activităților de
prevenire și de luptă împotriva incendiilor sau împotriva
consecințelor accidentelor și catastrofelor de orice natură;
b) identificarea, studierea și gestionarea situațiilor de urgență
și de riscuri tehnice și industriale majore, precum și conducerea
operațiunilor de intervenție;

c) medicina de urgență și de catastrofă.
2. Părțile cooperează, în limita posibilităților și
disponibilităților bugetare, prin modalitățile următoare:
a) schimb de informații tehnice și specializate, de expertiză
și de experiență în domeniul sistemelor naționale de avertizare
și de detectare;
b) expertiza echipamentelor și materialelor utilizate în situații
de urgență;
c) acțiuni de pregătire profesională;
d) schimb de documentație de specialitate;
e) consiliere tehnică;
f) schimb de experți, de formatori în domeniul formării și
educării în materie de gestionare a situațiilor de urgență;

MONITORUL OFICIAL AL ROMÂNIEI, PARTEA I, Nr. 152/11.III.2009
g) perfecționarea specialiștilor din domeniul urgențelor de
securitate civilă în cadrul instituțiilor naționale, potrivit principiului
reciprocității;
h) dezvoltarea și modernizarea sistemului integrat de
gestionare a situațiilor de urgență;
i) participarea reprezentanților părților la exercițiile
operaționale și/sau administrative de înlăturare a efectelor
catastrofelor și de simulare a accidentelor majore și situațiilor
de urgență organizate de către una sau cealaltă parte;
j) trimiterea, în funcție de disponibilitățile părții solicitate și la
cererea părții solicitante, a unor echipe de ajutor, specializate în
funcție de natura catastrofei.
3. Cooperarea dintre părți în cadrul prezentului acord poate
include și următoarele forme:
a) promovarea de către instituțiile specializate ale părților a
unor proiecte comune în domeniul prognozării, prevenirii,
avertizării timpurii, evaluării, limitării sau înlăturării efectelor
catastrofelor;
b) organizarea de conferințe, călătorii de studii, programe
științifice, cursuri de specializare, schimburi de experiență,
exerciții comune, în cadrul instituțiilor implicate din statele celor
două părți;
c) schimburi de documentație referitoare la rezultatele
cercetării științifice și la concluziile investigațiilor privind cauzele
catastrofelor, evaluarea efectelor acestora și măsurile de
protecție necesare;
d) elaborarea de proiecte comune pentru crearea și punerea
în practică a unui sistem de avertizare în caz de catastrofe;
e) cercetări privind cauzele catastrofelor și evaluarea
efectelor acestora.
4. Dacă se dovedește necesar în cadrul prezentului acord,
comisia mixtă prevăzută la art. 6 poate stabili și alte forme de
cooperare.
ARTICOLUL 3

În sensul prezentului acord, se înțelege prin:
a) situație de urgență — producerea unei catastrofe de
origine naturală sau tehnologică, având consecințe grave din
punctul de vedere al vieții omenești sau susceptibile de a avea
un impact important asupra mediului înconjurător;
b) partea solicitantă — partea care solicită asistență celeilalte
părți, sub forma trimiterii de experți, echipe de ajutor sau
mijloace de acordare a ajutorului;
c) partea solicitată — partea care primește cererea de
asistență;
d) echipă de asistență/de acordare a ajutorului — membrii
echipei de ajutor și experți trimiși la locul producerii unei
catastrofe, la cererea părții solicitante;
e) mijloace de acordare a ajutorului — elementele de
echipament suplimentar sau alte materiale aduse pentru fiecare
misiune și destinate utilizării acestora de către echipele de
asistență;
f) obiecte de echipament — materialele, vehiculele și
echipamentul personal destinate a fi utilizate de către echipele
de asistență;
g) bunuri de exploatare — materialele necesare pentru
utilizarea obiectelor de echipament sau pentru aprovizionarea
echipelor de asistență;
h) ajutoare — bunurile materiale de primă necesitate,
destinate limitării sau înlăturării efectelor catastrofelor și care
sunt furnizate pentru a fi puse gratuit la dispoziția populației
afectate.

3

ARTICOLUL 4

1. Pentru aplicarea prezentului acord, părțile desemnează
ca autorități competente:
— pentru Guvernul României, Ministerul Internelor și
Reformei Administrative;
— pentru Guvernul Republicii Franceze, Ministerul de
Interne, al Teritoriilor de peste Mări și Colectivităților Teritoriale.
2. Părțile își notifică pe cale diplomatică orice modificare
referitoare la desemnarea autorităților competente.
3. În termen de 30 de zile de la intrarea în vigoare a
prezentului acord, părțile își comunică reciproc coordonatele
instituțiilor și persoanelor desemnate pentru a menține legătura
în permanență. Ele vor asigura actualizarea acestor informații.
ARTICOLUL 5

1. Autoritățile competente ale părților pot încheia
aranjamente pentru a implementa cooperarea tehnică prevăzută
prin prezentul acord.
2. În funcție de nevoi, experții celor două părți organizează
întâlniri având ca temă schimbul de experiență în domeniul
gestionării situațiilor de urgență.
ARTICOLUL 6

1. Pentru aplicarea prezentului acord, se constituie Comisia
mixtă româno-franceză în domeniul protecției și securității civile,
ce va fi formată din reprezentanții desemnați ai celor două părți.
2. În termen de 90 de zile de la intrarea în vigoare a
prezentului acord, părțile își comunică reciproc identitatea
reprezentanților desemnați ca membri în comisia mixtă.
3. Comisia mixtă se reunește regulat, alternativ, în România
și Franța. De asemenea, ea poate fi convocată la cererea uneia
dintre părți.
4. Cheltuielile realizării întâlnirilor comisiei mixte sunt
suportate de către partea primitoare, pe bază de reciprocitate.
Cheltuielile de transport internațional sunt suportate de către
partea trimițătoare.
5. Comisia mixtă planifică și coordonează activitățile comune
prevăzute în prezentul acord, stabilește modalitățile de realizare
a schimbului de informații tehnice și specializate, urmărește și
evaluează aplicarea prezentului acord și formulează propuneri
în vederea continuării dezvoltării cooperării de specialitate.
6. Comisia mixtă coordonează elaborarea și aplicarea unui
program anual de acțiuni, potrivit prevederilor prezentului acord.
7. Aplicarea programului anual de acțiuni se realizează în
limita mijloacelor și resurselor financiare ale celor două părți.
ARTICOLUL 7

1. Fiecare parte, la cererea oficială adresată în scris, pe cale
diplomatică, celeilalte părți, furnizează întreaga asistență
posibilă în caz de situații de urgență. În caz de urgență, cererea
de asistență poate fi formulată verbal și trebuie să fie confirmată
în scris, într-un termen care să nu depășească 24 de ore.
2. În cererea de asistență partea solicitantă indică:
a) locul, data și ora producerii catastrofei, amploarea
acesteia și situația în momentul formulării cererii;
b) măsurile deja întreprinse și cele planificate;
c) natura ajutorului solicitat;
d) orice altă informație necesară.
3. Aceste informații sunt actualizate în mod regulat, în funcție
de evoluția situației.
4. Părțile pot conveni, în cadrul lucrărilor comisiei mixte,
asupra utilizării unui formular de cerere de asistență.

4

MONITORUL OFICIAL AL ROMÂNIEI, PARTEA I, Nr. 152/11.III.2009

5. Primirea cererii de asistență nu implică automat un
răspuns pozitiv din partea părții solicitate. Fiecare parte își
rezervă dreptul de a acorda sau de a nu acorda ajutoarele care
îi sunt solicitate, îndeosebi în funcție de riscurile previzibile pe
teritoriul său, de propriile operații aflate în curs de derulare și de
disponibilitatea echipelor sale de ajutor.
6. Partea solicitată informează partea solicitantă, în cel mai
scurt timp, cu privire la răspunsul pe care intenționează să-l dea
cererii sale, la natura asistenței pe care o acordă, precizând
componența echipelor de asistență, specialitatea experților și
natura obiectelor de echipament, a mijloacelor de acordare a
ajutorului și a bunurilor de exploatare pe care le aduce. De
asemenea, ea trebuie să indice modul de transport utilizat
pentru a se deplasa la locurile de producere a catastrofei,
precum și punctul prin care se intenționează trecerea frontierei.
7. Părțile se informează reciproc cu privire la catastrofele
care se produc pe teritoriul statelor lor și care necesită o
asistență externă, comunicând informațiile referitoare la
măsurile luate pentru a limita efectele acestora.
8. Informațiile obținute în cursul misiunilor efectuate în cadrul
prezentului acord pot fi publicate, cu excepția celor care nu pot
fi transmise, în virtutea legislației sau reglementărilor statului
părții solicitante.
ARTICOLUL 8

În cadrul prezentului acord, asistența furnizată constă în
punerea la dispoziția părții solicitante a:
a) echipamentelor destinate înlăturării sau diminuării
efectelor catastrofelor și, dacă este necesar, a personalului care
le utilizează;
b) echipelor specializate în înlăturarea efectelor catastrofelor,
inclusiv în căutare-salvare etc.;
c) ajutoarelor materiale de primă necesitate.
ARTICOLUL 9

1. În scopurile asigurării eficienței și rapidității necesare la
intervenții, fiecare parte facilitează formalitățile de trecere a
frontierelor sale.
2. Membrii echipelor de asistență trec frontiera de stat a părții
solicitante prin punctele de trecere a frontierei, pe baza
documentelor de călătorie valabile. Aceștia pot sta pe teritoriul
statului părții solicitante fără titlu de ședere. Șeful echipei de
asistență trebuie să dispună de o scrisoare de acreditare
eliberată de către autoritatea competentă a părții solicitate, în
care sunt menționați și membrii echipelor de asistență.
3. Părțile își pun reciproc la dispoziție specimene de
documente de identitate valabile.
4. Cu ocazia trecerii frontierei de către echipele de acordare
a ajutorului, echipamentele vor fi prezentate serviciilor vamale
competente, precum și declarația de acceptare a țării de
destinație și documentele prevăzute la art. 10 alin. 2.
5. În caz de extremă urgență sau dacă accesul în zona de
acordare a ajutorului o impune, echipele de asistență pot trece
frontiera în afara punctelor de trecere, pe baza documentelor
menționate la alin. 2. În acest caz, autoritățile competente
informează în prealabil autoritatea de control al trecerii frontierei.
6. Părțile convin modalitățile practice de executare și, dacă
este necesar, asigură escortarea echipelor de acordare a
ajutorului.
7. Membrii echipelor de asistență au dreptul de a purta
propria uniformă pe teritoriul statului părții solicitante, în cazul
în care aceasta face parte din echipamentul obișnuit. Părțile nu

aplică restricții cu privire la utilizarea semnelor distinctive de pe
mijloacele de transport ale echipelor de asistență.
8. Pe durata îndeplinirii misiunii, membrii echipelor de
asistență sunt obligați să respecte legislația națională a statului
părții solicitante.
ARTICOLUL 10

1. Vehiculele folosite de către echipele de asistență și
vehiculele folosite pentru transportul acestora beneficiază de
următoarele facilități:
a) dispensă de autorizație pentru traficul rutier internațional;
b) scutire de taxă pentru utilizarea căilor publice;
c) eliberarea gratuită a autorizației speciale de transport de
către autoritatea competentă, în conformitate cu reglementările
naționale, pentru vehiculele care depășesc greutatea totală,
greutatea pe axe și/sau dimensiunile maxime admise, stabilite
de legislația națională a statului părții solicitante;
d) scutirea de la orice altă taxă ce se aplică vehiculelor, în
afara asigurării obligatorii a vehiculelor.
2. La trecerea frontierei, șeful echipei de asistență prezintă
serviciilor vamale competente o listă a obiectelor de echipament
aduse pentru îndeplinirea misiunii și o listă a mijloacelor de
acordare a ajutorului și a bunurilor de exploatare transportate,
atestate de către autoritatea căreia îi este subordonată această
echipă, cu excepția situațiilor de urgență. Aceste liste sunt
anexate la scrisoarea de acreditare.
3. Echipele medicale de acordare a ajutorului ale părții
solicitate intervin cu echipamentul lor regulamentar. Dotarea
pentru îngrijiri de urgență a acestor echipe cuprinde
medicamente care conțin substanțe clasificate drept stupefiante
și psihotrope pentru a răspunde nevoilor medicale de mare
urgență. Se întocmește o listă specială a substanțelor
transportate. Această listă este transmisă autorităților părții
solicitante. Autoritățile competente ale părților se informează
reciproc cu privire la natura produselor transportate. Dacă din
cauza unei catastrofe nu este posibil să se informeze, partea
solicitată informează Consiliul Internațional pentru Controlul
Stupefiantelor al Organizației Națiunilor Unite.
4. Medicamentele menționate la alin. 3 nu pot fi utilizate
decât de către personal medical calificat, care acționează în
conformitate cu dispozițiile legale și regulamentare ale părții
solicitate.
5. Ajutoarele furnizate nu pot fi formate decât din produse
aflate în curs de valabilitate.
6. Obiectele de echipament, precum și mijloacele de
acordare a ajutorului și bunurile de exploatare care nu au fost
utilizate în cursul misiunii de acordare a ajutorului trebuie să fie
returnate pe teritoriul părții solicitate, cel mai târziu după 30 de
zile de la încheierea intervenției.
7. Dacă împrejurări speciale nu fac posibil acest lucru,
autoritatea responsabilă pentru misiunea de asistență a părții
solicitate trebuie să fie informată în acest sens. Autoritatea
vamală, precum și autoritățile competente ale părții solicitante
sunt, de asemenea, informate cu privire la acest lucru.
8. Introducerea sau returnarea acestor produse nu este
considerată de către părți drept acte comerciale în conformitate
cu obligațiile impuse părților prin acordurile internaționale privind
stupefiantele și substanțele psihotrope.
9. În cursul aplicării prezentului acord este interzisă
introducerea armelor, munițiilor și a substanțelor explozive pe
teritoriul statului părții solicitante.

MONITORUL OFICIAL AL ROMÂNIEI, PARTEA I, Nr. 152/11.III.2009

5

ARTICOLUL 11

ARTICOLUL 13

1. Autorităților părții solicitante le revin conducerea
operațiunilor de acordare a ajutorului și transmiterea tuturor
instrucțiunilor utile către responsabilul echipei de asistență a
părții solicitate. Acestea îl informează mai ales cu privire la
situația operativă a zonei afectate de catastrofă, stabilesc
misiunile și modalitățile de îndeplinire a acestora și, dacă este
necesar, pun un interpret la dispoziția echipei de asistență a
părții solicitate și îi furnizează mijloacele de comunicații
necesare pentru comunicarea cu comandamentul operațiunilor
de acordare a ajutorului, precum și alte mijloace necesare.
2. Pentru îndeplinirea misiunii stabilite de către partea
solicitantă, echipa de asistență a părții solicitate rămâne sub
autoritatea exclusivă a responsabilului său.
3. Membrii echipei de asistență a părții solicitate au acces
liber în toate locurile ce impun intervenția lor, în limitele zonei
care le-a fost încredințată de către partea solicitantă.
4. Partea solicitată furnizează propriilor echipe de asistență
echipamentul necesar pentru o funcționare autonomă pe
parcursul unei perioade de cel puțin 72 de ore după sosirea lor
în zona catastrofei. Partea solicitantă asigură securitatea
echipelor de asistență, asistența medicală de urgență gratuită,
masa, cazarea, precum și bunurile de strictă necesitate, în cazul
în care stocurile echipelor de asistență s-au epuizat.
5. În caz de necesitate, aeronavele sunt alimentate pe
cheltuiala părții solicitante.
6. Partea solicitată este obligată să asigure membrii
echipelor de asistență trimise.
7. Partea solicitantă asigură fără întârziere primirea
ajutoarelor și se asigură că distribuirea acestora este efectuată
exclusiv și gratuit populației sinistrate. La distribuirea ajutoarelor
pot participa și reprezentanți ai părții solicitate.

1. Pentru trimiterea echipelor de asistență, a echipamentelor
și a ajutoarelor, precum și pentru executarea rapidă a
operațiunilor de intervenție pentru prevenirea, limitarea sau
înlăturarea efectelor unei catastrofe poate fi utilizat transportul
aerian.
2. Intenția de a recurge la aeronave trebuie să fie adusă fără
întârziere la cunoștința autorităților competente ale părții
solicitate. În caz de acord cu privire la punerea la dispoziție a
aeronavelor, partea solicitată trebuie să indice cât mai exact
posibil tipul și numărul de înmatriculare ale aeronavei,
componența echipajului și a încărcăturii, ora plecării, itinerarul
prevăzut și locul de aterizare stabilit de către partea solicitantă.
3. Părțile se asigură că aeronavele pe care le utilizează în
scopurile menționate la alin. 1 pot intra sau traversa fără escală
spațiile aeriene ale statelor lor și pot fi autorizate să aterizeze și
să decoleze în/din locurile indicate de către serviciul competent
al părții solicitante, chiar dacă nu folosesc aeroporturi
internaționale.
4. Zborul aeronavelor se efectuează în conformitate cu
regulile Organizației Aviației Civile Internaționale (OACI),
rămânând aplicabilă legislația statului fiecărei părți referitoare la
circulația aeriană, îndeosebi transmiterea către organele
competente de control al informațiilor privind zborurile.
5. Pentru aplicarea prevederilor prezentului articol,
autoritatea competentă pentru partea română este Autoritatea
Aeronautică Civilă Română.

ARTICOLUL 12

1. Echipele de asistență își încetează activitatea și se întorc,
fără întârziere, pe teritoriul statului părții solicitate în următoarele
situații:
a) la încheierea misiunii;
b) la cererea părții solicitante. Aceasta poate în orice moment
să-și anuleze cererea de asistență. În acest caz, partea solicitată
poate solicita rambursarea cheltuielilor pe care le-a efectuat. În
această situație, rambursarea se realizează imediat după ce
cererea a fost formulată.
2. Dezangajarea mijloacelor puse la dispoziție în cadrul
prezentului acord se efectuează potrivit modalităților de mai jos:
a) la încheierea misiunii, atunci când partea solicitantă
restituie părții solicitate mijloacele pe care aceasta i le-a
împrumutat, partea solicitantă trebuie să informeze cu privire la
acest lucru atât responsabilul mijloacelor cu care s-a intervenit,
cât și autoritățile competente ale părții solicitate;
b) când, în cursul misiunii, partea solicitată decide să
întrerupă punerea la dispoziție a mijloacelor sale, atunci aceasta
informează prin fax partea solicitantă care transmite imediat
această informație responsabilului acestor mijloace. Decizia
părții solicitate de a-și retrage mijloacele trebuie să fie aplicată
fără întârziere și nu poate fi pusă în discuție sub nicio formă.
3. Atunci când partea solicitată a efectuat o misiune de
expertiză, aceasta este obligată să transmită părții solicitante în
cel mai scurt timp un raport de expertiză.

ARTICOLUL 14

Cooperarea în domeniul de ajutorare în căutarea și salvarea
aeronavelor în dificultate face obiectul unor acorduri sau
aranjamente speciale, cu respectarea regulilor Organizației
Aviației Civile Internaționale.
ARTICOLUL 15

1. Părțile renunță reciproc la orice despăgubire în caz de
pagube materiale, inclusiv pagube ecologice provocate de un
membru al echipelor de ajutor în cursul îndeplinirii misiunii legate
de aplicarea prezentului acord, precum și la orice altă
despăgubire rezultată din rănirea sau din decesul unui membru
al echipei de asistență, dacă acestea s-au produs în cursul
îndeplinirii misiunilor vizate de prezentul acord.
2. Dacă, pe teritoriul statului părții solicitante, în cursul
îndeplinirii misiunilor prevăzute în aplicarea prezentului acord,
un membru al echipei de asistență a părții solicitate cauzează un
prejudiciu unei persoane fizice sau juridice, indemnizația
datorată este asigurată de către partea solicitantă.
3. Dispozițiile alin. 1 și 2 nu se aplică dacă paguba a fost
cauzată voluntar sau în urma unei neglijențe grave.
4. Dispozițiile prezentului articol se aplică doar în cazul
pagubelor cauzate în cursul unei operațiuni de asistență, din
momentul intrării pe teritoriul statului părții solicitante a echipelor
de asistență până în momentul în care acestea îl părăsesc.
5. Autoritățile competente ale părților cooperează pentru
evaluarea împrejurărilor în care s-au produs pagubele. În acest
scop, părțile realizează schimbul tuturor elementelor de
informație de care dispun.
ARTICOLUL 16

1. Pentru aplicarea dispozițiilor prezentului acord, părțile
cooperează în limita posibilităților și disponibilităților lor
bugetare.

6

MONITORUL OFICIAL AL ROMÂNIEI, PARTEA I, Nr. 152/11.III.2009

2. Realizarea cooperării prevăzute în prezentul acord face
obiectul unui program anual, care stabilește contribuția
financiară a fiecăreia dintre părți.
3. Aplicarea programului de acțiune anual este pusă în
practică în limita mijloacelor și resurselor financiare ale celor
două părți.
4. Asistența este furnizată în mod gratuit, mai puțin în cazul
în care părțile nu convin altfel.
5. În ceea ce privește celelalte forme de cooperare
menționate la art. 2 alin. 3, în absența altor dispoziții între părți,
fiecare parte își suportă propriile cheltuieli.
ARTICOLUL 17

Părțile își autorizează autoritățile competente să stabilească
împreună un model de scrisoare de acreditare a listelor
referitoare la introducerea, ieșirea, returnarea și tranzitul
echipamentelor și ajutoarelor, în conformitate cu dispozițiile
art. 11 alin. 4 și ale art. 13 alin. 1, precum și regulile de utilizare
a acestora.
ARTICOLUL 18

Prezentul acord nu aduce atingere drepturilor și obligațiilor
părților stipulate în alte acorduri internaționale la care acestea
sunt părți.

ARTICOLUL 19

Orice diferend privind interpretarea sau aplicarea prezentului
acord este soluționat prin negocieri în cadrul comisiei mixte. În
cazul în care acestea nu conduc la niciun rezultat, diferendul se
soluționează pe cale diplomatică.
ARTICOLUL 20

1. Prezentul acord intră în vigoare în prima zi a celei de-a
doua luni de la data primirii ultimei notificări transmise pe cale
diplomatică, referitoare la îndeplinirea de către părți a
procedurilor interne cerute privind intrarea în vigoare a
prezentului acord.
2. Prezentul acord se încheie pe o durată nedeterminată.
Oricare parte îl poate denunța în orice moment, printr-o
notificare scrisă adresată pe cale diplomatică celeilalte părți.
Această denunțare produce efect după 6 luni de la data primirii
notificării.
3. Denunțarea prezentului acord nu afectează executarea
acțiunilor aflate în curs potrivit acordului, cu excepția cazului în
care părțile decid altfel.
4. De comun acord părțile pot modifica sau completa
printr-un document adițional prezentul acord. Acest document
adițional va intra în vigoare potrivit procedurii prevăzute la alin. 1.

Semnat la Paris la 22 aprilie 2008, în două exemplare originale, fiecare în limbile română și franceză, toate textele fiind
egal autentice.
Pentru Guvernul României,
Cristian David,
ministrul internelor și reformei administrative

Pentru Guvernul Republicii Franceze,
Michèle Alliot-Marie,
ministrul de interne, al teritoriilor de peste mări
și colectivităților teritoriale

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Republicii Franceze
în domeniul protecției și securității civile privind asistența
și cooperarea în situații de urgență, semnat la Paris
la 22 aprilie 2008
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului dintre
Guvernul României și Guvernul Republicii Franceze în domeniul protecției și
securității civile privind asistența și cooperarea în situații de urgență, semnat la
Paris la 22 aprilie 2008, și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 25 februarie 2009.
Nr. 378.

MONITORUL OFICIAL AL ROMÂNIEI, PARTEA I, Nr. 152/11.III.2009

7

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 150
din 10 februarie 2009

referitoare la excepția de neconstituționalitate a dispozițiilor art. 1 alin. (3) și art. 82 alin. (1) și (2)
din Legea nr. 51/1995 pentru organizarea și exercitarea profesiei de avocat
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 alin. (3) și ale art. 82 alin. (1) și (2) din Legea
nr. 51/1995 pentru organizarea și exercitarea profesiei de avocat,
excepție ridicată de Marinel Maier în Dosarul nr. 7211.1/55/2007 al
Tribunalului Arad — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 29 mai 2008, pronunțată în Dosarul
nr. 7211.1/55/2007, Tribunalul Arad — Secția penală a
sesizat Curtea Constituțională cu excepția de neconstituționalitate a dispozițiilor art. 1 alin. (3) și art. 82 alin. (1) și (2)
din Legea nr. 51/1995 pentru organizarea și exercitarea
profesiei de avocat.
Excepția a fost ridicată de Marinel Maier cu ocazia
soluționării recursului formulat împotriva Sentinței penale nr. 231
din 28 ianuarie 2008, pronunțată de Judecătoria Arad.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 1 alin. (4) și (5), art. 15 alin. (2)
și art. 16, precum și celor ale art. 6 din Convenția pentru
apărarea drepturilor omului și a libertăților fundamentale.
Tribunalul Arad — Secția penală apreciază că excepția de
neconstituționalitate este neîntemeiată, deoarece textele de lege
criticate nu contravin prevederilor constituționale sau
reglementărilor internaționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (3) și ale art. 82 alin. (1) și (2) din
Legea nr. 51/1995 pentru organizarea și exercitarea profesiei
de avocat, republicată în Monitorul Oficial al României, Partea I,
nr. 113 din 6 martie 2001, modificată și completată prin Legea
nr. 255/2004, publicată în Monitorul Oficial al României, Partea I,
nr. 559 din 23 iunie 2004, dispoziții care au următorul cuprins:
— Art. 1 alin. (3): ăConstituirea și funcționarea de barouri în
afara U.N.B.R. sunt interzise. Actele de constituire și de
înregistrare ale acestora sunt nule de drept.”;
— Art. 82 alin. (1) și (2) din Legea nr. 51/1995: ă(1) La data
intrării în vigoare a prezentei legi persoanele fizice sau juridice
care au fost autorizate în baza altor acte normative ori au fost
încuviințate prin hotărâri judecătorești să desfășoare activități
de consultanță, reprezentare sau asistență juridică, în orice
domenii, își încetează de drept activitatea. Continuarea unor
asemenea activități constituie infracțiune și se pedepsește
potrivit legii penale.
(2) De asemenea, la data intrării în vigoare a prezentei legi
încetează de drept efectele oricărui act normativ, administrativ
sau jurisdicțional prin care au fost recunoscute ori încuviințate
activități de consultanță, reprezentare și asistență juridică
contrare dispozițiilor prezentei legi.”
În susținerea neconstituționalității acestor texte de lege,
autorul excepției arată că aceste texte de lege contravin
prevederilor constituționale ale art. 1 alin. (4) și (5) — Statul
român, art. 15 alin. (2) — Neretroactivitatea legii și art. 16 —
Egalitatea în drepturi, precum și ale art. 6 — Dreptul la un
process echitabil — din Convenția pentru apărarea drepturilor
omului și a libertăților fundamentale.
Analizând aceste susțineri, Curtea observă că art. 1 din
Legea nr. 51/1995 prevede caracterul liberal și independent al
profesiei de avocat, iar art. 5 din aceasta dispune în legătură cu
formele de organizare a activității, avocatul având opțiunea de
a alege varianta în care își exercită profesia. Sub aspectele
criticate, prin numeroase decizii, Curtea Constituțională a statuat
că, ăîn concepția legiuitorului, avocatura este un serviciu public,
care este organizat și funcționează pe baza unei legi speciale,
iar profesia de avocat poate fi exercitată de un corp profesional
selectat și funcționând după reguli stabilite de lege. [...] Această
opțiune a legiuitorului nu poate fi considerată ca
neconstituțională, având în vedere că scopul ei este asigurarea
unei asistențe juridice calificate, iar normele în baza cărora
funcționează nu contravin principiilor constituționale”, cei care
doresc să practice această profesie fiind datori să respecte
legea și să accepte regulile impuse de aceasta. Astfel se explică
de ce condițiile de organizare și exercitare a profesiei de avocat
sunt prevăzute într-o lege specială.
Curtea Constituțională a statuat constant în jurisprudența sa
că profesia de avocat se poate exercita numai cu respectarea
legii, și nu împotriva ei, astfel că niciuna dintre prevederile
constituționale și convenționale invocate nu sunt nesocotite prin
dispozițiile de lege criticate.
În fine, toate celelalte aspecte criticate de autorul excepției
nu sunt veritabile probleme de constituționalitate, astfel că
excedează competenței instanței constituționale.

8

MONITORUL OFICIAL AL ROMÂNIEI, PARTEA I, Nr. 152/11.III.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (3) și art. 82 alin. (1) și (2) din Legea nr. 51/1995 pentru
organizarea și exercitarea profesiei de avocat, excepție ridicată de Marinel Maier în Dosarul nr. 72.111/55/2007 al Tribunalului
Arad — Secția penală.
Definitivă și general obligatorie.
Pronunțată în ședința publică din data de 10 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 167
din 10 februarie 2009

referitoare la excepția de neconstituționalitate a dispozițiilor art. 19, 21, 23, 24 și 34
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 19, 21, 23, 24 și 34 din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială ăStar Expo” — S.R.L. în
Dosarul nr. 15.668/325/2007 și de Dorinel Cezar Popa în
Dosarul nr. 10.159/325/2008 ale Judecătoriei Timișoara.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.145D/2008 și nr. 2.567D/2008 au
conținut identic, pune în discuție, din oficiu, problema conexării
cauzelor.
Reprezentantul Ministerului Public, având în vedere
dispozițiile art.164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 2.567D/2008
la Dosarul nr. 2.145D/2008, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 1 septembrie 2008 și 3 decembrie 2008,
pronunțate
în
dosarele
nr.
15.668/325/2007
și
nr. 10.159/325/2008, Judecătoria Timișoara a sesizat Curtea
Constituțională cu excepția de neconstituționalitate a

prevederilor art. 19, 21, 23, 24 și 34 din Ordonanța
Guvernului nr. 2/2001 privind regimul juridic al
contravențiilor și, respectiv, a prevederilor art. 34 alin. (1)
din același act normativ.
Excepția a fost ridicată, în dosarele de mai sus, de
Societatea Comercială ăStar Expo” — S.R.L. și de Dorinel Cezar
Popa.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 21 alin. (3) referitoare la
dreptul la un proces echitabil, art. 24 referitoare la Dreptul la
apărare, art. 124 referitoare la Înfăptuirea justiției, art. 23 alin. (11)
referitoare la prezumția de nevinovăție și art. 44 referitoare la
Dreptul de proprietate privată, precum și art. 6 din Convenția
pentru apărarea drepturilor omului și a libertăților fundamentale,
referitoare la Dreptul la un proces echitabil.
Judecătoria Timișoara opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 152/11.III.2009
Obiectul excepției de neconstituționalitate îl constituie
dispozițiile art. 19, 21, 23, 24 și 34 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002,
publicată în Monitorul Oficial al României, Partea I, nr. 268 din
22 aprilie 2002, cu modificările și completările ulterioare.
Textele legale criticate reglementează condițiile referitoare la
întocmirea și conținutul procesului-verbal de contravenție, modul
de aplicare a sancțiunilor contravenționale, stabilirea
despăgubirii, confiscarea bunurilor destinate, folosite sau
rezultate din contravenții, precum și anumite aspecte
procedurale la instanța competentă să soluționeze plângerea.

9

Examinând excepția de neconstituționalitate, Curtea
constată că dispozițiile legale criticate au mai fost examinate din
perspectiva unor critici similare. Astfel, cu prilejul pronunțării
Deciziei nr. 768 din 24 iunie 2008, publicată în Monitorul Oficial
al României, Partea I, nr. 535 din 16 iulie 2008, și Deciziei
nr. 146 din 21 februarie 2008, publicată în Monitorul Oficial al
României, Partea I, nr. 197 din 14 martie 2008, Curtea
Constituțională a respins ca neîntemeiate excepții identice.
Deoarece până în prezent nu au intervenit elemente noi, de
natură să justifice schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19, 21, 23, 24 și 34 din Ordonanța Guvernului nr. 2/2001
privind regimul juridic al contravențiilor, excepție ridicată de Societatea Comercială ăStar Expo” — S.R.L. în Dosarul
nr. 15.668/325/2007 și de Dorinel Cezar Popa în Dosarul nr. 10.159/325/2008 ale Judecătoriei Timișoara.
Definitivă și general obligatorie.
Pronunțată în ședința publică din data de 10 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Darius Dumitru Meșca
în funcția de președinte, cu rang de secretar de stat,
al Agenției Române pentru Investiții Străine
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 3 alin. (1) din Legea nr. 390/2002 privind înființarea, organizarea și
funcționarea Agenției Române pentru Investiții Străine, cu modificările și
completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii, domnul Darius
Dumitru Meșca se numește în funcția de președinte, cu rang de secretar de stat,
al Agenției Române pentru Investiții Străine.
Art. 2. — Pe data prevăzută la art. 1 se abrogă Decizia primului-ministru
nr. 261/2008 privind exercitarea atribuțiilor președintelui Agenției Române pentru
Investiții Străine, publicată în Monitorul Oficial al României, Partea I, nr. 859 din
19 decembrie 2008.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 10 martie 2009.
Nr. 326.

10

MONITORUL OFICIAL AL ROMÂNIEI, PARTEA I, Nr. 152/11.III.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru completarea Normelor tehnice privind determinarea cuantumului comisionului
la fondul de risc, în procente, pentru acoperirea riscurilor financiare care decurg din garantarea
de către stat a împrumuturilor contractate de persoane juridice de la instituțiile creditoare,
precum și din împrumuturile contractate direct de stat și subîmprumutate beneficiarilor finali,
aprobate prin Ordinul ministrului economiei și finanțelor nr. 1.603/2008
Având în vedere prevederile art. 6 din Ordonanța de urgență a Guvernului nr. 64/2007 privind datoria publică, aprobată
cu modificări prin Legea nr. 109/2008, cu modificările și completările ulterioare, și ale pct. 6.4 din Normele metodologice de aplicare
a Ordonanței de urgență a Guvernului nr. 64/2007 privind datoria publică, aprobate prin Hotărârea Guvernului nr. 1.470/2007, cu
modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice,
ministrul finanțelor publice emite următorul ordin:
Art. I. — Normele tehnice privind determinarea cuantumului
comisionului la fondul de risc, în procente, pentru acoperirea
riscurilor financiare care decurg din garantarea de către stat a
împrumuturilor contractate de persoane juridice de la instituțiile
creditoare, precum și din împrumuturile contractate direct de stat
și subîmprumutate beneficiarilor finali, aprobate prin Ordinul
ministrului economiei și finanțelor nr. 1.603/2008, publicat în
Monitorul Oficial al României, Partea I, nr. 413 din 2 iunie 2008, se
completează cu un nou capitol, capitolul IV, cu următorul cuprins:
ăCAPITOLUL IV
Determinarea indicelui de corecție în cazul garanțiilor de
stat acordate cu respectarea criteriilor prevăzute la pct. 3.2
«Garanții individuale» din Comunicarea CE nr. 2008/155/02

Indice
de
corecție

Costuri totale aferente
împrumutului contractat
fără garanția statului

─

4.1. În cazul garanțiilor de stat acordate cu respectarea
criteriilor prevăzute la pct. 3.2 «Garanții individuale» din
Comunicarea CE nr. 2008/155/02, indicele de corecție poate
depăși valorile stabilite la pct. 3.12 din prezentele norme tehnice,
astfel încât nivelul comisionului la fondul de risc să corespundă
prețului pieței.
4.2. Prețul pieței reprezintă prețul contractării unui împrumut
de către solicitantul garanției/entității (din același domeniu de
activitate și rating similar), în aceleași condiții privind valoarea și
maturitatea, obținut de pe piața financiară, fără garanție
suverană.
4.3. Indicele de corecție precizat la pct. 4.1 este exprimat
procentual și se determină astfel:
Costuri totale aferente
împrumutului contractat
cu garanția statului
x 100 ─

=
Valoarea împrumutului contractat

4.4. În situația în care indicele de corecție are valori negative,
corecția nu se efectuează, urmând ca garantatul să plătească
comisionul de risc determinat conform pct. 2.4.”

Comisionul
la fondul de
risc*)

Art. II. — Prevederile prezentului ordin intră în vigoare la
data publicării în Monitorul Oficial al României, Partea I.

Ministrul finanțelor publice,
Gheorghe Pogea

București, 2 martie 2009.
Nr. 405.

*) Determinat în conformitate cu pct. 2.4, fără aplicarea indicelui de corecție.

MONITORUL OFICIAL AL ROMÂNIEI, PARTEA I, Nr. 152/11.III.2009

11

MINISTERUL EDUCAȚIEI, CERCETĂRII ȘI INOVĂRII

ORDIN
privind aprobarea Regulamentului de organizare și funcționare a Institutului Limbii Române
Având în vedere dispozițiile Hotărârii Guvernului nr. 34/1999 privind înființarea Institutului Limbii Române, cu modificările
și completările ulterioare,
în conformitate cu prevederile art. 257—262 din Legea nr. 53/2003 — Codul muncii,
în temeiul Hotărârii Guvernului nr. 51/2009 privind organizarea și funcționarea Ministerului Educației, Cercetării și Inovării,
ministrul educației, cercetării și inovării emite prezentul ordin.
Art. 1. — Se aprobă Regulamentul de organizare și
funcționare a Institutului Limbii Române, prevăzut în anexa care
face parte integrantă din prezentul ordin.
Art. 2. — (1) Pe data intrării în vigoare a prezentului ordin se
abrogă orice prevedere contrară.

(2) Prezentul ordin se publică în Monitorul Oficial al
României, Partea I.
Art. 3. — Institutul Limbii Române asigură ducerea la
îndeplinire a prevederilor prezentului ordin.

Ministrul educației, cercetării și inovării,
Ecaterina Andronescu

București, 3 februarie 2009.
Nr. 3.110.
ANEXĂ

REGULAMENT
de organizare și funcționare a Institutului Limbii Române
CAPITOLUL I
Descrierea Institutului Limbii Române
Art. 1. — (1) Institutul Limbii Române, denumit în continuare
I.L.R., este organ de specialitate al Ministerului Educației,
Cercetării și Inovării, înființat în temeiul Hotărârii Guvernului
nr. 34/1999 privind înființarea Institutului Limbii Române, cu
modificările și completările ulterioare.
(2) Sediul I.L.R. este în municipiul București, str. Spiru Haret
nr. 12, et. 2, camera 89, sectorul 1.
(3) Obiectul de activitate al I.L.R. este promovarea
cunoașterii limbii române, sprijinirea persoanelor care învață
această limbă și atestarea cunoștințelor de limba română.
Art. 2. — (1) Prin îndeplinirea atribuțiilor sale, I.L.R. își asumă
următoarele obiective:
a) contribuția la promovarea limbii române, la însușirea și
răspândirea acesteia;
b) organizarea, pe baze contractuale, a cursurilor de limba
română;
c) eliberarea certificatelor autorizate care atestă cunoașterea
limbii române;
d) continuarea și dezvoltarea tradiției lectoratelor românești
din străinătate;
e) organizarea concursului pentru nominalizarea lectorilor
care predau în universități din străinătate, în baza acordurilor
interguvernamentale, protocoalelor încheiate între I.L.R. și
instituții de învățământ superior de peste hotare sau în baza
altor acte normative;
f) promovarea proiectului privind predarea cursului de Limbă,
cultură și civilizație românească în unități de învățământ din
state membre ale Uniunii Europene;
g) promovarea învățării limbii române ca limbă străină în
unități de învățământ de peste hotare;

h) promovarea proiectului privind predarea cursului de
Limbă, cultură și civilizație românească pentru copiii angajaților
misiunilor diplomatice ale României din străinătate;
i) dezvoltarea și promovarea de programe de limba română
în colaborare cu instituții ce promovează direct dezvoltarea limbii
române și cu mass-media.
(2) Pentru realizarea obiectivelor sale, I.L.R. promovează
parteneriate și relații de colaborare cu unități și instituții de
învățământ de toate gradele, din țară și din străinătate.
Art. 3. — Prin înființarea și susținerea lectoratelor de limba
română în străinătate, I.L.R. are ca scop predarea limbii,
literaturii și civilizației românești în mediul universitar din
străinătate și susținerea plății cadrelor didactice nominalizate la
nivelul salariilor medii plătite în mediul universitar din statele
respective.
Art. 4. — (1) Pentru realizarea obiectivelor sale, I.L.R.
derulează proiectul privind predarea cursului de Limbă, cultură
și civilizație românească în unități de învățământ din state
membre ale Uniunii Europene, având ca ținte:
a) predarea cursului de Limbă, cultură și civilizație
românească elevilor de origine română înscriși în unități de
învățământ din țări unde prezența românească este relevantă;
b) asigurarea condițiilor necesare prezervării identității
culturale pentru elevii de origine română.
(2) Proiectul privind predarea cursului de Limbă, cultură și
civilizație românească pentru copiii angajaților misiunilor
diplomatice ale României din străinătate vizează asigurarea
condițiilor de prezervare a identității culturale pentru acești copii,
precum și facilitarea reintegrării lor în sistemul de educație din
țară.
(3) Cursurile de limba română și atestarea nivelului de
cunoștințe sunt concepute conform Cadrului comun european
de referință pentru limbi. În concordanță cu politica lingvistică a
Consiliului Europei, sunt vizate învățarea limbii române ca limbă
străină, evaluarea gradului de însușire a acesteia și eliberarea

12

MONITORUL OFICIAL AL ROMÂNIEI, PARTEA I, Nr. 152/11.III.2009

unor atestate corespunzător nivelurilor de competență descrise
în Portofoliul lingvistic european.
(4) Prin colaborarea cu mass-media și cu instituțiile care se
ocupă în mod direct cu dezvoltarea limbii române, I.L.R.
urmărește dezvoltarea și derularea de proiecte și programe care
să contribuie la îmbunătățirea modului de folosire a limbii
române.
CAPITOLUL II
Structura organizatorică a I.L.R.
Art. 5. — (1) Structura organizatorică este formată din
ansamblul persoanelor, al subdiviziunilor organizatorice și al
relațiilor dintre acestea, constituite astfel încât să asigure
realizarea obiectivelor I.L.R.
(2) Funcția constituie factorul care generalizează posturi
asemănătoare din punctul de vedere al ariei de cuprindere, al
autorității și responsabilității.
(3) Funcțiile din cadrul I.L.R. sunt:
a) de coordonare;
b) de conducere;
c) de execuție;
d) de control.
(4) Funcția de coordonare a activității I.L.R. este asigurată
de un consiliu de coordonare format din 7 membri care sunt
propuși de instituțiile subordonate Ministerului Educației,
Cercetării și Inovării, Ministerului Culturii, Cultelor și
Patrimoniului Național, Academiei Române, Uniunii Scriitorilor
din România și de alte instituții cu preocupări în domeniul
promovării limbii române. Componența Consiliului de
coordonare este stabilită prin ordin al ministrului educației,
cercetării și inovării. Președintele Consiliului de coordonare este
propus de acesta și este numit în funcție prin ordin al ministrului
educației, cercetării și inovării, în condițiile legii.
(5) Funcția de conducere a activității I.L.R. este asigurată de
către un director, ajutat de un director adjunct, numiți în funcție
prin ordin al ministrului educației, cercetării și inovării, în
condițiile legii.
(6) Funcția de execuție este asigurată de personalul
organizat, după caz, în servicii, birouri și oficii.
(7) Funcția de control este asigurată de contabilul-șef, pentru
domeniul financiar-contabil, și de Oficiul juridic, în privința
legalității activității I.L.R. Directorul adjunct urmărește modul în
care sunt respectate și îndeplinite deciziile.
(8) Organigrama I.L.R. este prevăzută în anexa care face
parte integrantă din prezentul regulament.
CAPITOLUL III
Consiliul de coordonare
Art. 6. — Consiliul de coordonare este un organism cu rol
consultativ. Componența acestuia este stabilită, în conformitate
cu dispozițiile art. 4 din Hotărârea Guvernului nr. 34/1999, cu
modificările și completările ulterioare, prin ordin al ministrului
educației, cercetării și inovării. Secretarul Consiliului de
coordonare este coordonatorul de programe.
Art. 7. — Atribuțiile Consiliului de coordonare sunt
următoarele:
a) avizează strategiile și planurile de activitate ale I.L.R.;
b) avizează strategia I.L.R. de promovare a cunoașterii limbii
române, de sprijinire a persoanelor care doresc să învețe
această limbă și de atestare a cunoștințelor de limba română;
c) analizează și aprobă planul de învățământ pentru cursurile
de limba română.
Art. 8. — (1) Consiliul de coordonare se întrunește o dată pe
trimestru în ședințe ordinare și ori de câte ori este nevoie în
ședințe extraordinare.
(2) Hotărârile Consiliului de coordonare se adoptă cu
majoritatea simplă a numărului total de membri.

CAPITOLUL IV
Conducerea
Art. 9. — (1) Conducerea generală a activității I.L.R. este
asigurată de un director, sprijinit de un director adjunct, numiți
prin ordin al ministrului educației, cercetării și inovării, în
condițiile legii.
(2) Directorul adjunct se subordonează directorului și
urmărește asigurarea controlului executării deciziilor conducerii.
(3) Serviciul financiar-contabil, resurse umane și
administrativ se află în subordinea directorului și în coordonarea
contabilului-șef.
(4) Coordonarea directă a activității Serviciului programe este
asigurată de coordonatorul de programe.
Art. 10. — Directorul I.L.R. îndeplinește următoarele atribuții:
a) asigură conducerea întregii activități a I.L.R. și răspunde
de buna desfășurare a acesteia;
b) aprobă strategia I.L.R. de dezvoltare pe termen mediu și
lung;
c) reprezintă I.L.R. în relațiile cu persoane fizice și juridice,
române sau străine, în mod direct sau prin delegații săi
desemnați special în acest scop;
d) încheie în numele I.L.R. acorduri și contracte cu persoane
fizice sau juridice;
e) exercită funcția de ordonator de credite;
f) încadrează și concediază personalul I.L.R.;
g) stabilește atribuțiile personalului din subordine;
h) propune spre aprobare Ministerului Educației, Cercetării
și Inovării statul de funcții;
i) aprobă regulamentele speciale subsecvente prezentului
regulament;
j) aprobă eliberarea certificatelor de atestare a cunoștințelor
de limba română;
k) asigură aplicarea și respectarea prezentului regulament
de organizare și funcționare, precum și a celorlalte dispoziții
legale în vigoare;
l) aplică reglementările în vigoare privind acordarea
stimulentelor salariale;
m) aprobă, în condițiile legii, perioadele de concediu de
odihnă, pe baza solicitărilor scrise, pentru personalul angajat;
n) poate delega, în condițiile legii, competențele sale
directorului adjunct sau contabilului-șef;
o) în caz de imposibilitate de exercitare a funcției, deleagă
atribuțiile directorului adjunct.
Art. 11. — În îndeplinirea atribuțiilor sale, directorul emite
decizii și instrucțiuni.
Art. 12. — (1) Conducerea I.L.R. aprobă, în termen de 30 de
zile de la intrarea în vigoare a prezentului regulament,
regulamentul de ordine interioară.
(2) Regulamentul de ordine interioară cuprinde cel puțin
următoarele categorii de dispoziții:
a) reguli privind protecția, igiena și securitatea în muncă în
cadrul I.L.R.;
b) reguli privind respectarea principiului nediscriminării și al
înlăturării oricărei forme de încălcare a demnității;
c) drepturile și obligațiile angajatorului și ale salariaților;
d) procedura de soluționare a cererilor sau reclamațiilor
individuale ale salariaților;
e) reguli concrete privind disciplina muncii în unitate;
f) abaterile disciplinare și sancțiunile aplicabile;
g) reguli referitoare la procedura disciplinară;
h) modalitățile de aplicare a altor dispoziții legale sau
contractuale specifice.

MONITORUL OFICIAL AL ROMÂNIEI, PARTEA I, Nr. 152/11.III.2009
CAPITOLUL V
Controlul activității I.L.R.
Art. 13. — Directorul adjunct al I.L.R. îndeplinește
următoarele atribuții:
a) urmărește executarea deciziilor de către personalul
angajat al I.L.R.;
b) sprijină activitatea directorului;
c) îndeplinește sarcinile delegate de către director;
d) coordonează Serviciul programe și Serviciul lectorate;
e) îndeplinește orice alte activități prevăzute în acte
normative, regulamente sau în decizii ale directorului.
Art. 14. — (1) Funcția de control este asigurată de contabilulșef, pentru domeniul financiar-contabil, și de Oficiul juridic, în
privința legalității activității I.L.R. Directorul adjunct urmărește
executarea deciziilor de către personalul angajat al I.L.R.
(2) Contabilul-șef are următoarele atribuții:
a) asigură și răspunde de organizarea și desfășurarea,
potrivit prevederilor legale în vigoare, a activității financiarcontabile a I.L.R.;
b) asigură îndeplinirea obligațiilor legale către bugetul de stat
sau către terți, precum și întocmirea lucrărilor de bilanț periodice;
c) răspunde de îndeplinirea obligațiilor ce îi revin la
întocmirea bugetului de venituri și cheltuieli și cu privire la
controlul financiar preventiv, potrivit legii;
d) asigură întocmirea, circuitul, arhivarea și conservarea
documentelor justificative, care stau la baza înregistrărilor
contabile;
e) sesizează directorul în legătură cu nerespectarea
disciplinei financiar-contabile, precum și cu normele nouelaborate, aplicabile în materie;
f) asigură întocmirea formalităților cerute de actele normative
și de regulamentele în vigoare în legătură cu deplasările și cu
deconturile de deplasare;
g) reprezintă I.L.R. în fața organelor de control financiar;
h) controlează din punct de vedere financiar deciziile emise
de conducere.
(3) Contabilul-șef se subordonează direct directorului.
Art. 15. — (1) Activitatea juridică este asigurată de Oficiul
juridic, organizat în subordinea directă a directorului I.L.R.
(2) Oficiul juridic are un post de consilier juridic.
(3) Principalele atribuții ale consilierului juridic sunt:
a) asigură elaborarea strategiei, politicilor și procedurilor
privind acordarea asistenței juridice în I.L.R. și controlează
modul de implementare și aplicare a acestora;
b) inițiază măsuri pentru actualizarea strategiei I.L.R. în
domeniul managementului juridic, în funcție de evoluția structurii
organizatorice și de atribuțiile acestuia;
c) asigură reprezentarea intereselor I.L.R. în fața instanțelor
de judecată și a altor autorități jurisdicționale;
d) avizează pentru legalitate proiectele de decizii și
instrucțiuni întocmite;
e) participă, din dispoziția conducerii I.L.R., la susținerea
proiectelor realizate de acesta;
f) avizează pentru legalitate și contrasemnează actele cu
caracter juridic emise de conducerea I.L.R., precum și
documentația întocmită pe linie de achiziții publice de bunuri,
servicii și concesiune de lucrări;
g) asigură consultanță juridică, la cerere, conducerii I.L.R.;
h) participă la negocierea de convenții, acorduri și înțelegeri
încheiate de I.L.R. în domeniile sale de competență;
i) dispune măsuri pentru obținerea titlurilor executorii în
cauzele în care este citat I.L.R., pentru punerea acestora în
executare, potrivit legii;
j) prezintă în ședințele conducerii informări cu principalele
concluzii rezultate din activitatea de asistență juridică și face
propuneri pentru eficientizarea muncii în acest domeniu;

13

k) organizează și desfășoară audiențele, asigură rezolvarea
petițiilor cetățenilor, potrivit competențelor I.L.R.;
l) semnează notele de prezentare elaborate la nivelul I.L.R.
(4) Atribuțiile consilierului juridic se regăsesc în fișa postului,
întocmită conform reglementărilor în vigoare.
CAPITOLUL VI
Activitatea de execuție
Art. 16. — (1) Activitatea de execuție se exercită prin
coordonatorul de programe și prin personalul din cadrul
Serviciului programe, Serviciului lectorate, Serviciului financiarcontabil, resurse umane și administrativ.
(2) Coordonatorul de programe pune în aplicare programele
și proiectele I.L.R. și în acest sens:
a) asigură informarea permanentă a directorului și a
directorului adjunct asupra activității programelor derulate;
b) este mandatat de către director în legătură cu organizarea
și gestionarea activităților din programele derulate;
c) urmărește aplicarea hotărârilor Consiliului de coordonare.
(3) Coordonatorul de programe se subordonează directorului
și directorului adjunct ai I.L.R.
(4) Atribuțiile coordonatorului de programe sunt stabilite în
fișa postului.
Art. 17. — (1) Serviciul programe este format din personal
cu atribuții în dezvoltarea de programe și proiecte de promovare
a limbii, culturii și civilizației românești în țară și în afara acesteia.
(2) Serviciul programe funcționează în subordinea directă a
coordonatorului de programe.
(3) Principalele atribuții ale Serviciului programe sunt:
a) promovarea proiectului privind predarea cursului de
Limbă, cultură și civilizație românească în unități de învățământ
din state membre ale Uniunii Europene;
b) promovarea învățării limbii române ca limbă străină în
unități de învățământ de peste hotare;
c) promovarea proiectului privind predarea cursului de
Limbă, cultură și civilizație românească copiilor angajaților
misiunilor diplomatice ale României din străinătate;
d) dezvoltarea și promovarea de programe de limba română
în colaborare cu instituții ce promovează direct dezvoltarea limbii
române și cu mass-media;
e) eliberarea atestatelor de competență lingvistică;
f) organizarea sesiunilor de verificare, la cerere, a
cunoștințelor de limba română, în vederea eliberării certificatelor
de competență lingvistică pentru persoanele care nu au absolvit
cursul organizat de I.L.R., dar doresc o atestare a cunoștințelor
de limba română;
g) organizarea, pe baze contractuale, a cursurilor de învățare
a limbii române.
Art. 18. — (1) Serviciul lectorate este format din personalul
cu atribuții în desfășurarea activității lectoratelor.
(2) Atribuțiile Serviciului lectorate sunt:
a) pune în practică strategia I.L.R. de promovare a
cunoașterii limbii române, de sprijinire a persoanelor care doresc
să învețe această limbă și de atestare a cunoștințelor de limba
română;
b) elaborează strategia I.L.R. de înființare de noi lectorate de
limba română în străinătate și de susținere a celor existente;
c) organizează, prin persoanele nominalizate să predea
limba română în străinătate, expoziții, conferințe, proiecții de
filme, simpozioane, acțiuni de promovare a elementelor de
cultură și civilizație românească;
d) afișează pe internet informații legate de instituțiile și
persoanele din străinătate implicate în promovarea limbii
române peste hotare;
e) popularizează, prin intermediul internetului, manifestările
organizate în mediul universitar din străinătate de lectorii
nominalizați de I.L.R.;

14

MONITORUL OFICIAL AL ROMÂNIEI, PARTEA I, Nr. 152/11.III.2009

f) propune și coordonează programe de colaborare
interregională, transfrontalieră în domeniul învățământului în
limba română;
g) organizează concursurile pentru nominalizarea
persoanelor care vor preda limba română în străinătate, în
mediul universitar și preuniversitar;
h) poartă corespondența oficială cu instituții din străinătate
pentru depistarea oportunităților ivite pentru înființarea de noi
lectorate.
Art. 19. — (1) Serviciul financiar-contabil, resurse umane și
administrativ este format din personal care exercită următoarele
atribuții:
a) urmărește permanent nivelul de execuție bugetară și
informează periodic despre modul de utilizare a resurselor
materiale și financiare;
b) elaborează proiectul de buget, pe care îl înaintează spre
avizare conducerii I.L.R.;
c) elaborează/aplică instrumentele de evaluare și stabilește
calificativele anuale pentru personalul angajat al I.L.R.;
d) propune directorului I.L.R. strategia de realizare și
gestionare a resurselor financiare extrabugetare, conform
legislației în vigoare;

e) înaintează propunerile cu privire la investițiile necesare,
pe care le transmite conducerii I.L.R.;
f) asigură funcționarea casieriei;
g) răspunde de întocmirea și realizarea programului anual
de achiziții, pe care îl supune aprobării directorului I.L.R.;
asigură încheierea și executarea contractelor în care este parte
I.L.R.
(2) Organizarea, conducerea și controlul Serviciului financiarcontabil, resurse umane și administrativ sunt îndeplinite de
contabilul-șef, sub coordonarea directorului I.L.R.
Art. 20. — Pentru realizarea programelor sale, I.L.R. poate
utiliza personal de specialitate, în condițiile legii.
Art. 21. — Ocuparea posturilor vacante se realizează prin
concurs specific, pe baza unei metodologii aprobate în acest
sens, în condițiile legii.
Art. 22. — Atribuțiile personalului I.L.R. se stabilesc în fișa
postului.
CAPITOLUL VII
Dispoziții finale
Art. 23. — Dispozițiile prezentului regulament
completează cu prevederile legislației în vigoare.

se

ANEXĂ
la regulament

ORGANIGRAMA

Institutului Limbii Române

DIRECTOR

DIRECTOR ADJUNCT

CONTABIL-ȘEF

SERVICIUL FINANCIARCONTABIL, RESURSE UMANE
ȘI ADMINISTRATIV
COORDONATOR
DE PROGRAME

SERVICIUL
PROGRAME

SERVICIUL
LECTORATE

OFICIUL JURIDIC

MONITORUL OFICIAL AL ROMÂNIEI, PARTEA I, Nr. 152/11.III.2009

15

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 34
din 22 septembrie 2008
Dosar nr. 15/2008
Sub președinția domnului prof. univ. dr. Nicolae Popa, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii, declarat de procurorul
general al Parchetului de pe lângă Înalta Curte de Casație și Justiție, cu privire la interpretarea și aplicarea dispozițiilor art. 132
din Codul penal în cazul infracțiunilor pentru care punerea în mișcare a acțiunii penale s-a făcut la plângerea prealabilă a persoanei
vătămate, iar asistența juridică este obligatorie conform art. 171 alin. 2 și 3 din Codul de procedură penală.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 81 de
judecători din totalul de 115 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Gabriela
Scutea, adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia, în sensul de a se stabili că, în cazul infracțiunilor pentru care punerea
în mișcare a acțiunii penale este condiționată de plângerea prealabilă a persoanei vătămate și asistența juridică este obligatorie,
instanța poate lua act de voința de împăcare a părților și să dispună încetarea procesului penal numai în prezența unui apărător
ales sau desemnat din oficiu.
SECȚIILE UNITE,

deliberând asupra recursului în interesul legii, constată
următoarele:
Instanțele judecătorești nu au un punct de vedere unitar cu
privire la aplicarea dispozițiilor art. 132 din Codul penal în cazul
infracțiunilor pentru care punerea în mișcare a acțiunii penale
este condiționată de plângerea prealabilă a persoanei vătămate,
iar asistența juridică este obligatorie potrivit art. 171 alin. 2 și 3
din Codul de procedură penală.
Astfel, unele instanțe au considerat că în cauzele în care
punerea în mișcare a acțiunii penale s-a făcut la plângerea
prealabilă a persoanei vătămate și asistența juridică este
obligatorie conform dispozițiilor art. 171 alin. 2 și 3 din Codul de
procedură penală, se poate lua act de voința de împăcare a
părților chiar și în situația în care acestea nu sunt asistate de
apărător ales sau desemnat din oficiu.
Alte instanțe, dimpotrivă, au considerat că, în cazul
infracțiunilor pentru care punerea în mișcare a acțiunii penale
este condiționată de plângerea prealabilă a persoanei vătămate,
se poate lua act de voința de împăcare a părților numai în
prezența apărătorului ales sau desemnat din oficiu.
Aceste din urmă instanțe au interpretat și aplicat corect
dispozițiile legii.
Prin art. 9 din Codul de procedură penală, reglementându-se
obiectul și exercitarea acțiunii penale, s-a prevăzut cu valoare de
principiu, la alin. 3, că ăacțiunea penală se poate exercita în tot
cursul procesului penal”.
În legătură cu exercitarea acțiunii penale, este de observat
că, potrivit art. 131 alin. 1 din Codul penal, ăîn cazul infracțiunilor
pentru care punerea în mișcare a acțiunii penale este
condiționată de introducerea unei plângeri prealabile de către
persoana vătămată lipsa acestei plângeri înlătură răspunderea
penală”.
Tot astfel, prin art. 132 alin. 1 din Codul penal se mai prevede
că ăîmpăcarea părților în cazurile prevăzute de lege înlătură
răspunderea penală și stinge și acțiunea civilă”.
În această privință, față de caracterul definitiv al manifestării
de voință comună a părților de a se împăca, în cuprinsul alin. 2
al aceluiași articol s-a instituit principiul potrivit căruia împăcarea
operează in personam, stabilindu-se totodată că aceasta
produce efecte numai dacă intervine până la rămânerea
definitivă a hotărârii.

Este semnificativă grija legiuitorului pentru asigurarea unei
manifestări de voință reale și în deplină concordanță cu
interesele legitime ale celor implicați, în care scop s-a prevăzut,
în cadrul alin. 3 din articolul menționat, că ăpentru persoanele
lipsite de capacitate de exercițiu împăcarea se face numai de
reprezentanții lor legali”, iar ăcei cu capacitate de exercițiu
restrânsă se pot împăca cu încuviințarea persoanelor prevăzute
de lege”.
De aceea, în raport cu această preocupare a legiuitorului de
a se înlătura orice posibilitate de neînțelegere de către părți a
semnificației și consecințelor actului comun al împăcării, se
impune să fie respectate cu strictețe și dispozițiile cu caracter
procedural menite să garanteze asigurarea apărării și a unei
contradictorialități reale în timpul desfășurării procesului.
În acest context, ținându-se seama de dispozițiile art. 171
alin. 2 și 3 din Codul de procedură penală, prin care sunt
reglementate cazurile în care asistența juridică este obligatorie,
precum și de prevederile alin. 4, 41, 5 și 6 ale aceluiași articol,
referitoare la modul cum trebuie să se procedeze atunci când
asistența juridică este obligatorie, apare neîndoielnică
îndeplinirea cerinței privind prezența apărătorului ales sau
desemnat din oficiu, ori de câte ori survine împăcarea părților în
cazul infracțiunilor pentru care punerea în mișcare a acțiunii
penale este condiționată de introducerea unei plângeri
prealabile de către persoana vătămată și asistența juridică este
obligatorie.
Ca urmare, în astfel de situații, instanța sesizată cu
judecarea infracțiunilor pentru care punerea în mișcare a acțiunii
penale este condiționată de introducerea plângerii prealabile de
către persoana vătămată, iar asistența juridică este obligatorie
potrivit art. 171 alin. 2 și 3 din Codul de procedură penală nu
poate dispune încetarea procesului penal ca efect al împăcării
părților decât dacă împăcarea a intervenit în prezența
apărătorului ales sau a apărătorului desemnat din oficiu.
A considera altfel ar însemna să fie încălcate dispozițiile cu
caracter obligatoriu relative la asistarea inculpatului de către
apărător, ceea ce ar atrage, potrivit art. 197 alin. 3 din Codul de
procedură penală, nulitatea necondiționată a hotărârii.
În consecință, în temeiul dispozițiilor art. 25 lit. a) din Legea
nr. 304/2004, republicată, precum și ale art. 4142 din Codul de
procedură penală, urmează a se admite recursul în interesul
legii, în sensul celor arătate.

16

MONITORUL OFICIAL AL ROMÂNIEI, PARTEA I, Nr. 152/11.III.2009
PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție.
În interpretarea dispozițiilor art. 132 din Codul penal stabilesc:
În cazul infracțiunilor pentru care punerea în mișcare a acțiunii penale este condiționată de introducerea unei plângeri
prealabile de către persoana vătămată și asistența juridică este obligatorie potrivit art. 171 alin. 2 și 3 din Codul de procedură
penală, instanța dispune încetarea procesului penal ca urmare a împăcării părților numai în prezența apărătorului ales sau a
apărătorului din oficiu.
Obligatorie, potrivit art. 4142 alin. 3 din Codul de procedură penală.
Pronunțată în ședință publică, astăzi, 22 septembrie 2008.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Victoria Maftei

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 152/11.III.2009 conține 16 pagini.

Prețul: 3,20 lei

&JUYDGY|428744]
ISSN 1453—4495

