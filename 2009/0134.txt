Anul 177 (XXI) — Nr. 134

PARTEA I

LEGI, DECRETE, HOTĂRÂRI ȘI ALTE ACTE

Miercuri, 4 martie 2009

SUMAR

Nr.

Pagina
HOTĂRÂRI ALE CAMEREI DEPUTAȚILOR

6.

— Hotărâre pentru trecerea la realizarea Proiectuluipilot ăPalatul Parlamentului — clădire 0 energie” ......

8.

— Hotărâre privind cererea de urmărire penală a
domnului deputat Adrian Năstase, fost prim-ministru

9.

— Hotărâre privind modificarea Hotărârii Camerei
Deputaților nr. 43/2008 pentru aprobarea componenței
nominale a comisiilor permanente ale Camerei
Deputaților ..................................................................

2
3

Nr.

Pagina

Decizia nr. 159 din 10 februarie 2009 referitoare la excepția de
neconstituționalitate a prevederilor art. 55 alin. (2) lit. a)
și alin. (3) lit. b) din Ordonanța de urgență a Guvernului
nr. 194/2002 privind regimul străinilor în România ....

9–10

Decizia nr. 172 din 10 februarie 2009 referitoare la excepția de
neconstituționalitate a dispozițiilor art. 2781 alin. 8 lit. a)
și alin. 11 și art. 393 din Codul de procedură penală

10–11

ORDONANȚE ALE GUVERNULUI ROMÂNIEI

3
11.

DECIZII ALE CURȚII CONSTITUȚIONALE
Decizia nr. 101 din 20 ianuarie 2009 referitoare la excepția de
neconstituționalitate a dispozițiilor art. 311 din Legea
administrației publice locale nr. 215/2001 ..................

4–5

Decizia nr. 103 din 20 ianuarie 2009 referitoare la excepția de
neconstituționalitate a dispozițiilor art. 9, art. 11 alin. (1)
lit. g) și art. 12 alin. (2) din Legea nr. 85/2006
privind procedura insolvenței......................................

5–7

Decizia nr. 113 din 3 februarie 2009 referitoare la excepția de
neconstituționalitate a dispozițiilor art. 6, 11, 26, 31—36,
47 și 107 din Legea nr. 85/2006 privind procedura
insolvenței ..................................................................

7–8

— Ordonanță de urgență pentru modificarea și
completarea Legii nr. 33/2007 privind organizarea și
desfășurarea alegerilor pentru Parlamentul European

12–31

13.

— Ordonanță de urgență privind restituirea de către
Autoritatea pentru Valorificarea Activelor Statului sau
orice succesor legal al acesteia către Oficiul
Participațiilor Statului și Privatizării în Industrie a
sumelor existente în conturile acestuia la data de
31 decembrie 2006, predate conform prevederilor
Ordonanței de urgență a Guvernului nr. 101/2006, ca
urmare a respingerii acesteia prin Legea
nr. 308/2008 ................................................................

32

2

MONITORUL OFICIAL AL ROMÂNIEI, PARTEA I, Nr. 134/4.III.2009

HOTĂRÂRI ALE CAMEREI DEPUTAȚILOR
CAMERA DEPUTAȚILOR

HOTĂRÂRE
pentru trecerea la realizarea Proiectului-pilot ăPalatul Parlamentului — clădire 0 energie”
În temeiul prevederilor art. 67 din Constituția României, republicată,
Camera Deputaților adoptă prezenta hotărâre.
Art. 1. — (1) Se constituie Grupul de lucru al Camerei
Deputaților pentru trecerea la realizarea Proiectului-pilot ăPalatul
Parlamentului – clădire 0 energie”, denumit în continuare Grupul
de lucru, pe baza propunerii înregistrate la Biroul permanent al
Camerei Deputaților cu nr. 23/40 din 14 decembrie 2007,
dezbătută și însușită în ședința sa din 13 februarie 2008.
(2) Grupul de lucru prevăzut la alin. (1) va folosi, pentru
îndeplinirea scopului propus, colaboratori externi și specialiști
din structura serviciilor tehnice ale Camerei Deputaților.
Art. 2. — În prima etapă, respectiv 1 februarie 2009—
15 octombrie 2009, Grupul de lucru va asigura elaborarea
auditului energetic al clădirii, pe baza căruia se vor elabora
studiile de prefezabilitate, fezabilitate și proiectul lucrării.
Art. 3. — (1) În etapa următoare, respectiv 15 octombrie
2009—15 octombrie 2011, Grupul de lucru va coordona și
supraveghea proiectul în toate etapele acestuia, inclusiv
montarea pe acoperișurile clădirii, fără afectarea arhitecturii, de
panouri solare și fotovoltaice, instalarea de microcentrale
eoliene, precum și fixarea de pompe de căldură în perimetrul
adiacent clădirii, pentru captarea și folosirea energiei
geotermale, toate cu aparatura adecvată, capabile să asigure

împreună energia verde necesară funcționării aparaturii,
echipamentelor și instituțiilor clădirii.
(2) Pentru reducerea consumului de energie, în principal se
va avea în vedere înlocuirea becurilor incandescente cu becuri
și tuburi fluorescente (economice și cu durată de cel puțin 4 ori
mai mare), a întrerupătoarelor actuale cu întrerupătoare cu
senzori încorporați, pentru stingerea automată a luminii și
reglarea intensității luminii în funcție de necesități. Totodată, va
fi instalat un soft performant care să controleze permanent
aparatura electrică din clădire, stingând automat consumatorii
neutilizați ori lăsați în stand-by etc.
Art. 4. — În termen de 30 de zile de la adoptarea prezentei
hotărâri, Grupul de lucru va redacta regulamentul propriu de
organizare și funcționare, care se va supune aprobării Biroului
permanent al Camerei Deputaților.
Art. 5. — (1) Componența Grupului de lucru și a Biroului
acestuia este prevăzută în anexa care face parte integrantă din
prezenta hotărâre.
(2) Activitatea Grupului de lucru se desfășoară potrivit
regulamentului propriu, urmând ca semestrial să prezinte
rapoarte Biroului permanent al Camerei Deputaților.

Această hotărâre a fost adoptată de Camera Deputaților în ședința din data de 24 februarie 2009, cu respectarea
prevederilor art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 24 februarie 2009.
Nr. 6.
ANEXĂ

COMPONENȚA

Grupului de lucru al Camerei Deputaților pentru trecerea la realizarea Proiectului-pilot
ăPalatul Parlamentului — clădire 0 energie”, precum și a Biroului acestuia
1. Domnul deputat Toader Mircea-Nicu — Grupul parlamentar al PD-L
2. Domnul deputat Leșe Doru-Brașoan — Grupul parlamentar al PD-L
3. Domnul deputat Bode Lucian Nicolae — Grupul parlamentar al PD-L
4. Doamna deputat Șandru Mihaela-Ioana — Grupul parlamentar al PD-L
5. Domnul deputat Iancu Iulian — Grupul parlamentar al PSD + PC
6. Doamna deputat Vasile Aurelia — Grupul parlamentar al PSD + PC
7. Domnul deputat Negoiță Robert-Sorin — Grupul parlamentar al PSD + PC
8. Domnul deputat Chiriță Dumitru — Grupul parlamentar al PSD + PC
9. Doamna deputat Varga Lucia Ana — Grupul parlamentar al PNL
10. Domnul deputat Bostan Emil — Grupul parlamentar al PNL
11. Domnul deputat Burlacu Cristian-Ion — Grupul parlamentar al PNL
12. Domnul deputat Antal István — Grupul parlamentar al UDMR
13. Doamna deputat Manolescu Oana — Grupul parlamentar al minorităților naționale
Biroul comisiei:
Președinte — domnul deputat Iancu Iulian
Vicepreședinte — domnul deputat Leșe Doru-Brașoan
Secretar — domnul deputat Antal István

MONITORUL OFICIAL AL ROMÂNIEI, PARTEA I, Nr. 134/4.III.2009

3

PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind cererea de urmărire penală a domnului deputat Adrian Năstase, fost prim-ministru
Având în vedere solicitarea Parchetului de pe lângă Înalta Curte de Casație și Justiție privind formularea cererii de urmărire
penală a domnului deputat Adrian Năstase, fost prim-ministru al Guvernului României, transmisă Camerei Deputaților cu Adresa
nr. 5.417/C/2008 din 9 ianuarie 2009,
în temeiul prevederilor art. 109 alin. (2) din Constituția României, republicată, și ale art. 155 din Regulamentul Camerei
Deputaților, aprobat prin Hotărârea Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Camera Deputaților cere urmărirea
penală a domnului deputat Adrian Năstase, fost primministru, pentru faptele care fac obiectul Dosarului

nr. 68/P/2008 și Dosarului nr. 227/P/2006 ale Direcției
Naționale Anticorupție — Parchetul de pe lângă Înalta Curte
de Casație și Justiție.

Această hotărâre a fost adoptată de Camera Deputaților în ședința din data de 4 martie 2009, cu respectarea prevederilor
art. 76 alin. (2) din Constituția României, republicată, și ale art. 155 din Regulamentul Camerei Deputaților, republicat, cu modificările
ulterioare.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 4 martie 2009.
Nr. 8.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea Hotărârii Camerei Deputaților nr. 43/2008 pentru aprobarea componenței
nominale a comisiilor permanente ale Camerei Deputaților
În temeiul art. 42 și art. 60 alin. (1) din Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților nr. 43/2008
pentru aprobarea componenței nominale a comisiilor
permanente ale Camerei Deputaților, publicată în Monitorul
Oficial al României, Partea I, nr. 875 din 23 decembrie 2008, cu
modificările ulterioare, se modifică după cum urmează:
— încetează calitatea de membru al Comisiei pentru buget,
finanțe și bănci a domnului deputat Balan Ioan, aparținînd
Grupului parlamentar al PD-L;
— încetează calitatea de membru al Comisiei pentru
apărare, ordine publică și siguranță națională a domnului
deputat Preda Cezar Florin, aparținînd Grupului parlamentar al
PD-L;

— încetează calitatea de membru al Comisiei pentru
cercetarea abuzurilor, corupției și pentru petiții a domnului
deputat Boldea Mihail, aparținînd Grupului parlamentar al PD-L;
— încetează calitatea de membru al Comisiei pentru politică
externă a domnului deputat Neculai Marius, aparținînd Grupului
parlamentar al PD-L;
— încetează calitatea de membru al Comisiei pentru
cercetarea abuzurilor, corupției și pentru petiții a domnului
deputat Sava Andrei-Valentin, aparținînd Grupului parlamentar
al PD-L;
— încetează calitatea de membru al Comisiei pentru
cercetarea abuzurilor, corupției și pentru petiții a domnului
deputat Țintean Ioan, aparținînd Grupului parlamentar al PNL.

Această hotărâre a fost adoptată de Camera Deputaților în ședința din 4 martie 2009, cu respectarea prevederilor art. 76
alin. (2) din Constituția României, republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 4 martie 2009.
Nr. 9.

4

MONITORUL OFICIAL AL ROMÂNIEI, PARTEA I, Nr. 134/4.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 101
din 20 ianuarie 2009

referitoare la excepția de neconstituționalitate a dispozițiilor art. 311
din Legea administrației publice locale nr. 215/2001
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor ăart. 311 alin. (1) și alin. (2) din Legea administrației
publice locale nr. 215/2001”, excepție ridicată de Consiliul Local
al Municipiului Brașov în Dosarul nr. 4.704/62/2008 al
Tribunalului Brașov — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 24 septembrie 2008, pronunțată în
Dosarul nr. 4.704/62/2008, Tribunalul Brașov — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor ăart. 311 alin. (1) și art. 311 alin. (2) din Legea
administrației publice locale nr. 215/2001”.
Excepția de neconstituționalitate a fost ridicată de Consiliul
Local al Municipiului Brașov într-o cauză de contencios
administrativ având ca obiect anularea unei hotărâri prin care a
fost invalidat un mandat de consilier local.
Obiectul excepției de neconstituționalitate îl constituie,
potrivit încheierii de sesizare, prevederile ăart. 311 alin. (1) și
art. 311 alin. (2) din Legea administrației publice locale
nr. 215/2001”, republicată în Monitorul Oficial al României,
Partea I, nr. 123 din 20 februarie 2007, astfel cum au fost
introduse prin art. III pct. 4 din Ordonanța de urgență a
Guvernului nr. 20/2008 privind unele măsuri pentru organizarea
și desfășurarea alegerilor pentru autoritățile administrației
publice locale, publicată în Monitorul Oficial al României,
Partea I, nr. 177 din 7 martie 2008, care au următorul conținut:
ăArt. 311. — (1) Hotărârea de validare sau invalidare a
mandatelor poate fi atacată de cei interesați la instanța de
contencios administrativ în termen de 5 zile de la adoptare sau,
în cazul celor absenți de la ședință, de la comunicare.
(2) Instanța de contencios administrativ se pronunță în cel
mult 30 de zile. În acest caz, procedura prealabilă nu se mai
efectuează, iar hotărârea primei instanțe este definitivă și
irevocabilă”.
În opinia autorului excepției de neconstituționalitate, textele
de lege criticate contravin dispozițiilor art. 21 — ăAccesul liber la

justiție” și ale art. 120 — ăPrincipii de bază” din Constituție,
precum și ale art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil.
În motivarea excepției de neconstituționalitate autorul
acesteia susține că dispozițiile alin. (1) ale art. 311 din Legea
nr. 215/2001, prin aceea că reglementează contestația drept
cale de atac împotriva hotărârilor consiliilor locale de validare
sau invalidare a mandatelor de consilier local, sunt
neconstituționale, deoarece, în jurisprudența sa, Curtea
Constituțională s-a pronunțat în sensul constituționalității art. 9
alin. (4) din Regulamentul-cadru de organizare și funcționare a
consiliilor locale, aprobat prin Ordonanța Guvernului nr. 35/2002,
dispoziții care prevăd că aceleași hotărâri nu pot forma obiectul
unor acțiuni în justiție. Referitor la prevederile art. 311 alin. (2)
teza finală din legea criticată, se arată că acestea consacră
controlul judecătoresc asupra hotărârilor consiliilor locale de
validare sau invalidare a mandatelor de consilier, dar împiedică
exercitarea unei căi de atac împotriva hotărârii judecătorești
pronunțate în astfel de situații, acestea având caracter definitiv
și irevocabil. Or, ăpronunțarea unei hotărâri în primă și ultimă
instanță este contrară Legii fundamentale” și contravine
dreptului la un proces echitabil, ăcare presupune recunoașterea
dreptului la cel puțin o cale de atac”, așa cum s-a pronunțat în
mod constant și Curtea Europeană a Drepturilor Omului.
Tribunalul Brașov — Secția comercială și de contencios
administrativ și fiscal apreciază că dispozițiile criticate ale
art. 311 din Legea nr. 215/2001 nu aduc atingere principiilor
stabilite de art. 120 și art. 21 din Constituție și nici dreptului la un
proces echitabil, garantat de art. 6 din Convenția pentru
apărarea drepturilor omului și a libertăților fundamentale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că dispozițiile art. 311 din
Legea administrației publice locale nr. 215/2001, republicată, cu
modificările și completările ulterioare, sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.

MONITORUL OFICIAL AL ROMÂNIEI, PARTEA I, Nr. 134/4.III.2009
Caracterul definitiv și irevocabil al unei hotărâri judecătorești
pronunțate în prima instanță nu este de natură să determine
îngrădirea accesului liber la justiție al persoanei interesate și nici
a dreptului la un proces echitabil, astfel cum pretinde autorul
excepției. Prin Decizia Plenului nr. 1/1994, publicată în Monitorul
Oficial al României, Partea I, nr. 69 din 16 martie 1994, Curtea
Constituțională a statuat că accesul liber la justiție nu înseamnă
accesul, în toate cazurile, la toate structurile judecătorești și la
toate căile de atac, deoarece competența și procedura sunt
stabilite de lege. În temeiul art. 126 alin. (2) din Constituție,
legiuitorul poate institui, în considerarea unor situații deosebite,
reguli speciale de procedură, ca și modalități de exercitare a
drepturilor procedurale.
Curtea constată că dispozițiile art. 311 din Legea
administrației publice locale nr. 215/2001 reglementează
procedura de contestare în justiție a hotărârilor consiliilor locale
privind validarea sau invalidarea mandatelor de consilier local,
având în cele din urmă, ca finalitate, declararea ca legal
constituit a consiliului local, care să exprime configurația politică,
așa cum aceasta a rezultat din voința electoratului. Întregul
proces de alegere și de constituire a autorităților publice locale
este caracterizat prin celeritate. Aceasta este și rațiunea pentru
care, de exemplu, dispozițiile legale criticate prevăd termene
scurte, imperative, de depunere la instanță a contestației ori de
soluționare a acesteia, exceptarea de la parcurgerea procedurii
prealabile sau conferă caracter definitiv și irevocabil hotărârii
judecătorești pronunțate în primă instanță, fără a se putea

5

susține încălcarea accesului liber la justiție sau a dreptului la un
proces echitabil. În plus, față de invocarea jurisprudenței Curții
Europene a Drepturilor Omului în ceea ce privește
ărecunoașterea dreptului la cel puțin o cale de atac”, Curtea
observă că dreptul la două grade de jurisdicție, potrivit art. 2 din
Protocolul nr. 7 la Convenția pentru apărarea drepturilor omului
și a libertăților fundamentale, este un drept specific materiei
penale, deci cu atât mai puțin unui domeniu special cum este
cel electoral.
Cât privește invocarea art. 120 din Constituție privind
principiile de bază ale administrației publice locale, Curtea
constată că acestea nu au incidență în cauză.
În legătură cu excepția de neconstituționalitate a dispozițiilor
art. 311 alin. (1) din Legea administrației publice locale
nr. 215/2001, Curtea constată că autorul acesteia nu formulează
o veritabilă critică de neconstituționalitate, bazându-se doar pe
un argument de logică per a contrario față de anumite soluții
pronunțate prin decizii ale Curții Constituționale. Or, aceasta nu
constituie o reală motivare a pretinsei neconstituționalități, care
să evidențieze relația de contrarietate dintre textul de lege
criticat și o normă sau un principiu de natură constituțională.
Oricum, dispozițiile de lege atacate, prin instituirea contestației
drept cale de atac împotriva hotărârilor consiliilor locale de
validare sau invalidare a mandatului de consilier local, reprezintă
tocmai concretizarea liberului acces la justiție și a dreptului la
un proces echitabil, și nu îngrădirea acestora, cum pretinde
autorul excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 311 din Legea administrației publice locale nr. 215/2001,
excepție ridicată de Consiliul Local al Municipiului Brașov în Dosarul nr. 4.704/62/2008 al Tribunalului Brașov — Secția comercială
și de contencios administrativ.
Definitivă și general obligatorie.
Pronunțată în ședința publică din data de 20 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 103
din 20 ianuarie 2009

referitoare la excepția de neconstituționalitate a dispozițiilor art. 9, art. 11 alin. (1) lit. g) și art. 12
alin. (2) din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 9, art. 11 alin. (1) lit. g) și art. 12 alin. (2) din
Legea nr. 85/2006 privind procedura insolvenței, excepție
ridicată de Olivia Popa și Otilia Alexandru în Dosarul
nr. 38/3/2001 (778/2001) al Tribunalului București — Secția
a VII-a comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului

6

MONITORUL OFICIAL AL ROMÂNIEI, PARTEA I, Nr. 134/4.III.2009

Public, care pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 24 septembrie 2008, pronunțată în
Dosarul nr. 38/3/2001 (778/2001), Tribunalul București —
Secția a VII-a comercială a sesizat Curtea Constituțională
pentru soluționarea excepției de neconstituționalitate a
dispozițiilor art. 9, art. 11 alin. (1) lit. g) și art. 12 alin. (2) din
Legea nr. 85/2006 privind procedura insolvenței.
Excepția de neconstituționalitate a fost ridicată de Olivia
Popa și Otilia Alexandru într-o cauză comercială având ca obiect
deschiderea procedurii reorganizării judiciare și lichidării.
În motivarea excepției de neconstituționalitate, astfel cum
rezultă din încheierea de sesizare, autorii susțin că prevederile
legale criticate contravin dispozițiilor și principiilor constituționale
privind accesul liber la justiție, dreptul la apărare și dreptul
persoanei la un proces echitabil. Apreciază, astfel, că
judecătorul sindic devine incompatibil să participe la judecata
cererii de atragere a răspunderii după pronunțarea mai multor
hotărâri într-un dosar, exprimându-și astfel părerea cu privire la
soluția ce ar putea fi dată cu ocazia soluționării fondului cererii
de atragere a răspunderii, părțile nu mai pot formula apărări sau
contesta actele deja întocmite sau hotărârile pronunțate în
dosar, fiind introduse în cauză cu mult timp după deschiderea
procedurii.
Tribunalul București — Secția a VII-a comercială
apreciază că excepția este neîntemeiată, arătând în acest sens
că judecătorul-sindic care a pronunțat o hotărâre în conformitate
cu art. 11 alin. (1) din Legea nr. 85/2006 nu numai că nu devine
incompatibil, pentru acest motiv, ci este obligat să efectueze în
continuare actele impuse până la soluționarea procedurii,
stabilirea în această modalitate a atribuțiilor judecătorului-sindic
fiind în conformitate cu cerințele art. 16 și art. 129 din Constituție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază excepția ca fiind
neîntemeiată, invocând în acest sens practica în materie a Curții
Constituționale, și anume deciziile nr. 1.003/2007 și
nr. 1.080/2007.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 9, art. 11 alin. (1) lit. g) și art. 12 alin. (2) din
Legea nr. 85/2006 privind procedura insolvenței, publicată în
Monitorul Oficial al României, Partea I, nr. 359 din 21 aprilie
2006, texte de lege care au următorul conținut:
— Art. 9: ăRepartizarea cauzelor având ca obiect procedura
prevăzută de prezenta lege judecătorilor desemnați ca
judecători-sindici se realizează potrivit art. 53 din Legea
nr. 304/2004 privind organizarea judiciară, republicată, în mod
aleatoriu, în sistem informatizat.”;
— Art. 11 alin. (1) lit. g): ă(1) Principalele atribuții ale
judecătorului-sindic, în cadrul prezentei legi, sunt: (...)

g) judecarea cererilor de atragere a răspunderii membrilor
organelor de conducere care au contribuit la ajungerea
debitorului în insolvență, potrivit art. 138, sesizarea organelor
de cercetare penală în legătură cu săvârșirea infracțiunilor
prevăzute la art. 143—147.”;
—Art. 12: ă(2) Dispozițiile art. 24 alin. 1 din Codul de
procedură civilă privind incompatibilitatea nu sunt aplicabile
judecătorului-sindic care pronunță succesiv hotărâri în același
dosar, cu excepția situației rejudecării, după casarea hotărârii
în recurs.”
Art. 24 alin. 1 din Codul de procedură civilă, la care art. 12
alin. (2) din Legea nr. 85/2006 face trimitere, se află în titlul V —
ăIncompatibilitatea, abținerea și recuzarea judecătorilor”, cartea I
— ăCompetența instanțelor de judecată”, și are următorul
conținut: ă(2) De asemenea nu poate lua parte la judecată cel
care a fost martor, expert sau arbitru în aceeași pricină.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 21 și art. 24 din Constituție, referitoare la accesul
liber la justiție, dreptul la un proces echitabil și dreptul la apărare.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.
Curtea constată că dispozițiile art. 9, art. 11 alin. (1) lit. g) și
ale art. 12 alin. (2) din Legea nr. 85/2006 privind procedura
insolvenței conțin norme de procedură, referitoare la modalitatea
de repartizare către judecătorii desemnați ca judecători-sindici a
cauzelor având ca obiect procedura insolvenței, la unele atribuții
principale ale judecătorului-sindic, respectiv la inaplicabilitatea
dispozițiilor art. 24 alin.1 din Codul de procedură civilă privind
incompatibilitatea judecătorilor, cu excepția situației rejudecării,
după casarea hotărârii în recurs, de către judecătorul-sindic. Or,
potrivit art. 126 alin. (2) din Constituție, competența instanțelor
judecătorești și procedura de judecată sunt prevăzute de lege,
astfel că, fără a încălca norme sau principii fundamentale,
legiuitorul, în virtutea acestor prerogative constituționale și în
considerarea unor situații deosebite, poate să stabilească, în
parte, și reguli de procedură speciale, derogatorii de la regulile
dreptului comun, ca în cazul de față. Pe de altă parte,
modalitatea de repartizare aleatorie și în sistem informatizat a
cauzelor, prevăzută de art. 9 din Legea nr. 85/2006, nu poate
încălca, în sine, accesul liber la instanță, dreptul la apărare sau
dreptul la un proces echitabil, așa cum pretind autorii excepției.
De altfel, prin Decizia nr. 1.080 din 20 noiembrie 2007,
publicată în Monitorul Oficial al României, Partea I, nr. 848 din
11 decembrie 2007, Curtea Constituțională a respins excepția
de neconstituționalitate a dispozițiilor art. 12 alin. (2) din Legea
nr. 85/2006 privind procedura insolvenței, reținând că, ăîn cadrul
procedurii insolvenței, sunt stabilite unele reguli derogatorii de la
dreptul comun, fiind, însă, aplicabil art. 149 din Legea
nr. 85/2006, potrivit căruia prevederile legale se completează,
în măsura compatibilității lor, cu cele ale Codului de procedură
civilă, Codului civil, Codului comercial român și ale Legii
nr. 637/2002 cu privire la reglementarea raporturilor de drept
internațional privat în domeniul insolvenței. Astfel, sunt
respectate atât principiul constituțional al accesului la justiție,
cât și cel al dreptului la apărare. Legiuitorul a avut în vedere, la
instituirea lor, ocrotirea intereselor părților, în sensul de a se
evita formularea șicanatorie a cererilor de recuzare, asigurând
efectuarea cu celeritate a atribuțiilor judecătorului-sindic, fără
întreruperi nejustificate, pe care le impune desfășurarea și
finalizarea procedurii insolvenței. Judecătorul-sindic care a
pronunțat o hotărâre, în conformitate cu atribuțiile prevăzute de
art. 11 alin. (1) din Legea nr. 85/2006, nu numai că nu devine
incompatibil pentru acest motiv, ci este obligat să efectueze în
continuare actele impuse până la finalizarea procedurii”.
Curtea constată că cele reținute în decizia indicată își mențin
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 134/4.III.2009

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 9, art. 11 alin. (1) lit. g) și ale art. 12 alin. (2) din Legea
nr. 85/2006 privind procedura insolvenței, excepție ridicată de Olivia Popa și Otilia Alexandru în Dosarul nr. 38/3/2001 (778/2001)
al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 20 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 113
din 3 februarie 2009

referitoare la excepția de neconstituționalitate a dispozițiilor art. 6, 11, 26, 31—36, 47 și 107
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6, 11, 26, 31—36, 47 și 107 din Legea
nr. 85/2006 privind procedura insolvenței, excepție ridicată de
Societatea Comercială ăMoldopan” — S.A. în Dosarul
nr. 6.145/40/2005 al Tribunalului Botoșani — Secția comercială,
contencios administrativ și fiscal.
La apelul nominal răspunde autorul excepției, lipsind
celelalte părți, față de care procedura de citare a fost legal
îndeplinită.
Autorul excepției de neconstituționalitate solicită admiterea
acesteia, considerând că prevederile legale sunt discriminatorii
pentru unii dintre creditori în raport cu alții.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, este invocată jurisprudența Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 24 iulie 2008, pronunțată în Dosarul
nr. 6.145/40/2005, Tribunalul Botoșani — Secția comercială,
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 6, 11, 26, 31—36, 47 și 107 din Legea
nr. 85/2006, excepție ridicată de Societatea Comercială
ăMoldopan” — S.A. în cauza ce are ca obiect deschiderea
procedurii insolvenței față de autorul excepției.

În motivarea excepției de neconstituționalitate autorul
acesteia susține că art. 6, 11, 26, 31—36, 47 și 107 din Legea
nr. 85/2006 sunt neconstituționale în raport cu dispozițiile art. 16
alin. (2), art. 44, 45 și 126 din Constituție. Se arată că dispozițiile
legale criticate creează competențe atribuite judecătorului-sindic
care au ca rezultat crearea unei instanțe extraordinare. Textele
de lege criticate creează, în același timp, un regim preferențial
pentru unii creditori în detrimentul altora și al debitorului, iar
operatorii economici sunt puși în situația de a intra în faliment din
cauza unor întârzieri în înregistrarea documentelor contabile.
Mai arată că prin restrângerea exercițiului dreptului debitorului
de a-și conduce activitatea, de a-și administra bunurile, precum
și prin indisponibilizarea acestora se încalcă principiul libertății
comerțului și inviolabilitatea proprietății private.
Tribunalul Botoșani — Secția comercială, contencios
administrativ și fiscal consideră că excepția este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. În acest sens este invocată jurisprudența Curții
Constituționale.
Avocatul Poporului apreciază că dispozițiile legale criticate
sunt constituționale. Se arată că niciuna dintre criticile formulate
de autorul excepției nu este întemeiată. Astfel, consideră că
dispozițiile legale supuse controlului de constituționalitate nu
contravin principiului egalității în fața legii și a autorităților
publice. De asemenea, consideră că legiuitorul are competența
exclusivă de a stabili regulile de desfășurare a procesului, iar
liberul acces la justiție este compatibil cu instituirea unor
proceduri speciale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

8

MONITORUL OFICIAL AL ROMÂNIEI, PARTEA I, Nr. 134/4.III.2009
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6, 11, 26, 31—36, 47 și 107 din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, astfel cum a fost
modificată prin Ordonanța de urgență a Guvernului
nr. 173/2008, publicată în Monitorul Oficial al României, Partea I,
nr. 792 din 26 noiembrie 2008.
Dispozițiile legale criticate reglementează competența
tribunalului în a cărui rază teritorială își are sediul debitorul,
stabilind că procedurile prevăzute în conținutul legii vor fi
exercitate de un judecător-sindic, principalele atribuții ale
judecătorului-sindic,
începerea
procedurii
insolvenței,
deschiderea procedurii, precum și hotărârea judecătorului-sindic
prin care se decide intrarea în faliment.
Autorul excepției susține că prevederile legale criticate sunt
neconstituționale în raport cu următoarele texte din Constituție:
art. 16 referitor la egalitatea în drepturi, art. 44 privind dreptul
de proprietate privată, art. 45 referitor la libertatea economică și
art. 126 privind instanțele judecătorești.
Examinând excepția de neconstituționalitate, Curtea
constată următoarele:
Prin Decizia nr. 1.080 din 20 noiembrie 2007, publicată în
Monitorul Oficial al României, Partea I, nr. 848 din 11 decembrie
2007, Curtea s-a mai pronunțat asupra constituționalității
dispozițiilor art. 6 din Legea nr. 85/2006 privind procedura
insolvenței, constatând netemeinicia criticilor formulate. Cu acel
prilej s-a reținut că în cadrul procedurii insolvenței ăsunt stabilite
unele reguli derogatorii de la dreptul comun, fiind însă aplicabil
art. 149 din Legea nr. 85/2006, potrivit căruia prevederile legale
se completează, în măsura compatibilității lor, cu cele ale
Codului de procedură civilă, Codului civil, Codului comercial
român și ale Legii nr. 637/2002 cu privire la reglementarea
raporturilor de drept internațional privat în domeniul insolvenței.

Astfel, sunt respectate atât principiul constituțional al accesului
la justiție, cât și cel al dreptului la apărare. Legiuitorul a avut în
vedere, la instituirea lor, ocrotirea intereselor părților, în sensul
de a se evita formularea șicanatorie a cererilor de recuzare,
asigurând efectuarea cu celeritate a atribuțiilor judecătoruluisindic, fără întreruperi nejustificate, pe care le impun
desfășurarea și finalizarea procedurii insolvenței”. Totodată,
Curtea a reținut că ăregulile de procedură prevăzute de Legea
nr. 85/2006 se aplică în mod echitabil creditorilor și debitorilor
aflați în situație identică și care se încadrează în ipotezele
normelor juridice respective, fără a institui privilegii sau
discriminări, fiind astfel respectate dispozițiile art. 16 din
Constituție și art. 6 paragraful 1 din Convenția pentru apărarea
drepturilor omului și a libertăților fundamentale”.
În legătură cu susținerile referitoare la neconstituționalitatea
dispozițiilor art. 26 din Legea nr. 85/2006, Curtea s-a mai
pronunțat prin Decizia nr. 1.232 din 18 noiembrie 2008, publicată
în Monitorul Oficial al României, Partea I, nr. 893 din
30 decembrie 2008. Astfel, prin acea decizie, respingând
excepția, s-a reținut că nu este încălcat art. 16 alin. (1) și (2),
art. 21 și art. 44 alin. (2) din Constituție. S-a arătat că art. 33
alin. (2) din Legea nr. 85/2006 dă debitorului, față de care s-a
solicitat deschiderea procedurii, posibilitatea de a contesta
existența stării de insolvență.
În sfârșit, prin mai multe decizii, Curtea Constituțională s-a
pronunțat și asupra celorlalte dispoziții legale criticate. Astfel,
prin Decizia nr. 378 din 17 aprilie 2007, publicată în Monitorul
Oficial al României, Partea I, nr. 342 din 21 mai 2007, Curtea a
constatat că dispozițiile art. 31, 47 și 48 din Legea
nr. 85/2006 sunt constituționale. Curtea observă că, în această
cauză, excepția de neconstituționalitate a fost ridicată de același
autor al excepției în același dosar al aceleiași instanțe, în cadrul
căreia a formulat critici asemănătoare cu cele formulate în
prezenta cauză.
Deoarece nu au intervenit elemente noi, de natură să justifice
reconsiderarea jurisprudenței în materie a Curții Constituționale,
atât soluția, cât și considerentele cuprinse în deciziile amintite își
păstrează valabilitatea și în cauza de față
Pentru aceleași considerente urmează să fie respinse și
criticile de neconstituționalitate ale art. 11, 32—36 și 107 din
Legea nr. 85/2006.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6, 11, 26, 31—36, 47 și 107 din Legea nr. 85/2006 privind
procedura insolvenței, excepție ridicată de Societatea Comercială ăMoldopan” — S.A. în Dosarul nr. 6.145/40/2005 al Tribunalului
Botoșani — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 3 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 134/4.III.2009

9

CURTEA CONSTITUȚIONALĂ

D E C I Z I A Nr. 159
din 10 februarie 2009

referitoare la excepția de neconstituționalitate a prevederilor art. 55 alin. (2) lit. a) și alin. (3) lit. b)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Hong Lichun în
Dosarul nr. 8.216/2/2007 al Curții de Apel București — Secția
a VIII-a contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Curtea ia act de prezența domnului Ioan Budura, interpret
autorizat de limbă chineză, și dispune a se face apelul și în
Dosarul nr. 2.324D/2008, având ca obiect aceeași excepție de
neconstituționalitate ridicată de Hu Chunping în Dosarul
nr. 4.152/2/2008 al aceleiași instanțe.
La apelul nominal se constată, de asemenea, lipsa părților,
față de care procedura de citare este legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 1.398D/2008 la Dosarul
nr. 1.321D/2008, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența Curții Constituționale în materie.
C U R T E A,

având în vedere actele și lucrările dosarelor, constată
următoarele:
Prin încheierile din 10 septembrie 2008 și 4 noiembrie 2008,
pronunțate în dosarele nr. 8.216/2/2007 și nr. 4.152/2/2008,
Curtea de Apel București — Secția a VIII-a contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 55
alin. (2) lit. a) și alin. (3) lit. b) din Ordonanța de urgență a
Guvernului nr. 194/2002 privind regimul străinilor în
România. Excepția a fost ridicată de Hong Lichun și, respectiv,
Hu Chunping în cauze având ca obiect soluționarea unor
contestații formulate împotriva deciziilor de returnare emise de
Oficiul Român pentru Imigrări.
În motivările excepției, având un conținut similar, se critică
lipsa de precizie și accesibilitate a textelor de lege ce formează
obiect al acesteia, întrucât nu fac niciun fel de precizări cu privire
la documentele necesare și la criteriile de evaluare a cererilor de
prelungire a dreptului de ședere în România pentru
desfășurarea de activități economice. Se arată că ăsunt create

condițiile ca Oficiul Român pentru Imigrări să aprecieze pe baza
unor criterii aleatorii și arbitrare dacă investiția este realizată în
conformitate cu planul de afaceri și dacă activitatea societății
comerciale se desfășoară în conformitate cu acesta”. Se
precizează că se încalcă dreptul de proprietate prin aceea că
ăreclamantul este pus în situația de a înregistra pierderi
financiare majore, care ar duce la falimentarea societății
comerciale la care este asociat și la pierderea investițiilor
imobiliare realizate în România”.
În opinia autorilor excepției, textele de lege criticate contravin
dispozițiilor art. 21 alin. (3) din Constituție și ale art. 6 paragraful 1
din Convenția pentru apărarea drepturilor omului și a libertăților
fundamentale, care garantează dreptul părților la un proces
echitabil, precum și celor ale art. 44 alin. (1) și (2) din Constituție
și ale art. 1 paragraful 1 din Protocolul nr. 1 adițional la convenția
mai sus amintită, referitoare la protecția dreptului de proprietate
privată.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege ce
formează obiect al excepției sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 55
alin. (2) lit. a) și alin. (3) lit. b) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008. Textele de lege criticate au următorul cuprins:
— Art. 55 alin. (2) lit. a) și alin. (3) lit. b): ă(2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții:
a) activitatea societății comerciale se desfășoară în
conformitate cu planul de afaceri; ( )
(3) Dovada îndeplinirii condițiilor prevăzute în prezentul
articol se face cu următoarele documente: ( )
b) documentele care atestă că activitatea se desfășoară în
conformitate cu planul de afaceri.”
Examinând excepția de neconstituționalitate, Curtea
constată că, prin mai multe decizii, a mai exercitat controlul de
constituționalitate asupra prevederilor art. 55 alin. (2) lit. a) și
alin. (3) lit. b) din Ordonanța de urgență a Guvernului

10

MONITORUL OFICIAL AL ROMÂNIEI, PARTEA I, Nr. 134/4.III.2009

nr. 194/2002, prin prisma unor critici similare și prin raportare la
aceleași texte din Constituție și din instrumentele internaționale
invocate și în prezenta cauză, reținând că acestea sunt
constituționale. Cea mai recentă este Decizia nr. 1.263 din
25 noiembrie 2008, publicată în Monitorul Oficial al României,
Partea I, nr. 873 din 23 decembrie 2008.
În jurisprudența sa, Curtea a reținut că instituirea unor norme
potrivit cărora străinului intrat în România în scopul desfășurării
de activități comerciale i se poate prelungi dreptul de ședere
temporară, cu condiția prezentării unor documente care să
ateste realizarea unor investiții, nu aduce atingere dreptului de
proprietate privată, ale cărui conținut și limite sunt stabilite prin
lege.
În ceea ce privește susținerea autorilor excepției potrivit
căreia textele de lege criticate sunt insuficient de clare și de

precise, Curtea a reținut că aprecierea conținutului și a
înțelesului termenilor dintr-un text de lege nu intră în competența
instanței de contencios constituțional, ci în competența
instanțelor de drept comun sesizate cu judecarea contestațiilor.
Constatările Oficiului Român pentru Imigrări cu privire la
neîndeplinirea condițiilor cerute de ordonanță pentru acordarea
prelungirii dreptului de ședere în România urmează să fie
cenzurate de instanța chemată să examineze contestațiile
formulate de solicitanți împotriva soluțiilor de respingere a
cererilor lor.
În niciun caz Curtea Constituțională nu ar putea să
sancționeze inexistența din cuprinsul textelor de lege criticate a
unor detalii care să expliciteze conținutul condițiilor ce se cer a
fi îndeplinite de străinul solicitant al prelungirii dreptului de
ședere.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 alin. (2) lit. a) și alin. (3) lit. b) din Ordonanța de urgență
a Guvernului nr. 194/2002 privind regimul străinilor în România, excepție ridicată de Hong Lichun și Hu Chunping în dosarele
nr. 8.216/2/2007 și, respectiv, nr. 4.152/2/2008 ale Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 10 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 172
din 10 februarie 2009

referitoare la excepția de neconstituționalitate a dispozițiilor art. 2781 alin. 8 lit. a)
și alin. 11 și art. 393 din Codul de procedură penală
Ioan Vida

— președinte

Nicolae Cochinescu

— judecător

Acsinte Gaspar

— judecător

Petre Lăzăroiu

— judecător

Ion Predescu

— judecător

Puskás Valentin Zoltán

— judecător

Tudorel Toader

— judecător

Augustin Zegrean

— judecător

Marinela Mincă

— procuror

Afrodita Laura Tutunaru

— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 2781 alin. 8 lit. a) și alin. 11 și art. 393 din Codul
de procedură penală, excepție ridicată de Oltea Hotopilă, prin
mandatar Ștefania Hotopilă, în Dosarul nr. 1.707/285/2008 al
Tribunalului Suceava — Secția penală.

La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 31 octombrie 2008, pronunțată în Dosarul
nr. 1.707/285/2008, Tribunalul Suceava — Secția penală a
sesizat Curtea Constituțională cu excepția de
neconstituționalitate a prevederilor art. 2781 alin. 8 lit. a) și
alin. 11 și art. 393 din Codul de procedură penală, excepție
ridicată de Oltea Hotopilă, prin mandatar Ștefania Hotopilă, în
dosarul de mai sus.

MONITORUL OFICIAL AL ROMÂNIEI, PARTEA I, Nr. 134/4.III.2009
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 16 și 24 din Constituția României, deoarece nu
reglementează posibilitatea urmăririi penale a persoanei cu
privire la care s-a dispus, prin hotărâre definitivă, că nu este
cazul să se înceapă sau să se redeschidă urmărirea penală,
chiar dacă între timp s-au descoperit fapte sau împrejurări noi
care nu au fost cunoscute de instanța de judecată.
Tribunalul Suceava — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 8 lit. a) și alin. 11, cu denumirea
marginală Plângerea în fața judecătorului împotriva rezoluțiilor
sau ordonanțelor procurorului de netrimitere în judecată și

11

art. 393 cu denumirea marginală Hotărârile supuse revizuirii din
Codul de procedură penală, dispoziții care au următorul cuprins:
— Art. 2781 alin. 8 lit. a) și alin. 11:
ăJudecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;[...]
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.”;
— Art. 393: ăHotărârile judecătorești definitive pot fi supuse
revizuirii, atât cu privire la latura penală, cât și cu privire la latura
civilă.
Când o hotărâre privește mai multe infracțiuni sau mai multe
persoane, revizuirea se poate cere pentru oricare dintre fapte
sau dintre făptuitori.”
Examinând excepția de neconstituționalitate, Curtea
constată că aceasta nu se întemeiază pe contrarietatea
dispozițiilor legale atacate cu prevederile ori principiile
constituționale, ci vizează aspecte ce țin de domeniul autorității
legiuitoare, în sensul modificării și completării prevederilor
legale. O omisiune de reglementare de felul aceleia invocate de
către autorul excepției — de altfel fără temei, pentru că, în
realitate textul atacat prevede posibilitatea reînceperii urmăririi
penale în cazul descoperirii unor probe noi — nu ar putea fi
remediată pe calea contenciosului constituțional deoarece,
potrivit art. 2 alin. (3) din Legea nr. 47/1992 privind organizarea
și funcționarea Curții Constituționale, aceasta se pronunță ăfără
a putea modifica sau completa prevederile supuse controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2781 alin. 8 lit. a) și alin. 11 și art. 393 din Codul
de procedură penală, excepție ridicată de Oltea Hotopilă, prin mandatar Ștefania Hotopilă, în Dosarul nr. 1.707/285/2008 al
Tribunalului Suceava — Secția penală.
Definitivă și general obligatorie.
Pronunțată în ședința publică din data de 10 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

12

MONITORUL OFICIAL AL ROMÂNIEI, PARTEA I, Nr. 134/4.III.2009

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 33/2007 privind organizarea și desfășurarea alegerilor
pentru Parlamentul European
Având în vedere imperativul asigurării unui proces electoral corect și transparent și ținând cont de termenul foarte scurt
rămas până la data desfășurării alegerilor pentru membrii din România în Parlamentul European, precum și de deficiențele
constatate în procesul de aplicare a dispozițiilor Legii nr. 33/2007 privind organizarea și desfășurarea alegerilor pentru Parlamentul
European, cu modificările și completările ulterioare, toate acestea vizând interesul public și constituind o situație extraordinară, a
cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 33/2007 privind organizarea și
desfășurarea alegerilor pentru Parlamentul European, publicată
în Monitorul Oficial al României, Partea I, nr. 28 din 16 ianuarie
2007, cu modificările și completările ulterioare, se modifică și se
completează după cum urmează:
1. La articolul 4, alineatul (2) se modifică și va avea
următorul cuprins:
ă(2) Pentru alegerea membrilor din România în Parlamentul
European, teritoriul României constituie o singură circumscripție
electorală.”
2. La articolul 5, alineatele (2), (4) și (8) se modifică și vor
avea următorul cuprins:
ă(2) Prin alegător resortisant se înțelege orice cetățean al
României, cu domiciliul sau reședința în țară ori în străinătate,
care are dreptul de a alege membrii din România în Parlamentul
European în conformitate cu dispozițiile prezentei legi.
.....................
.
(4) În sensul prezentei legi, prin zi de referință se înțelege
ziua votării pentru membrii din România în Parlamentul
European.
.....................
.
(8) Dispozițiile alin. (5)—(7) se aplică și cetățenilor români
care au domiciliul sau reședința în străinătate și au drept de vot
în conformitate cu dispozițiile prezentei legi.”
3. După articolul 5 se introduc două noi articole,
articolele 51 și 52, cu următorul cuprins:
ăArt. 51. — (1) În sensul prezentei legi, prin perioadă
electorală se înțelege intervalul de timp care începe la data
aducerii la cunoștință publică a zilei de referință și se încheie
odată cu publicarea în Monitorul Oficial al României, Partea I, a
rezultatului scrutinului; perioada electorală cuprinde intervalul
de timp dintre data aducerii la cunoștință publică a zilei de
referință și data începerii campaniei electorale, campania
electorală, desfășurarea efectivă a votării, numărarea și
centralizarea voturilor, stabilirea rezultatului votării, atribuirea
mandatelor, validarea alegerilor și publicarea rezultatului
alegerilor în Monitorul Oficial al României, Partea I.
(2) În sensul prezentei legi, prin act de identitate se înțelege
un act de identitate emis de statul român, respectiv cartea de
identitate, cartea de identitate provizorie, buletinul de identitate
ori pașaportul diplomatic, pașaportul diplomatic electronic,
pașaportul de serviciu, pașaportul de serviciu electronic,
pașaportul simplu, pașaportul simplu electronic, pașaportul
simplu temporar, iar în cazul elevilor din școlile militare, carnetul
de serviciu militar.
(3) Pașaportul simplu, pașaportul simplu electronic și
pașaportul simplu temporar pot fi folosite pentru exercitarea
dreptului de vot numai de cetățenii români aflați în străinătate
sau de cetățenii români domiciliați în străinătate.

Art. 52. — (1) Partidele politice, alianțele politice și
organizațiile cetățenilor aparținând minorităților naționale se pot
asocia între ele numai la nivel național, pe bază de protocol,
constituind o alianță electorală, în scopul participării la alegerile
pentru membrii din România în Parlamentul European. Un partid
politic, o alianță politică sau o organizație a cetățenilor
aparținând minorităților naționale nu poate face parte decât
dintr-o singură alianță electorală. Alianța electorală care a
participat la alegerile anterioare, indiferent de tipul acestora, sub
o denumire o poate păstra numai dacă nu și-a schimbat
componența inițială. De asemenea, denumirea respectivă nu
poate fi utilizată de o altă alianță.
(2) Protocolul de constituire a alianței electorale se depune
la Biroul Electoral Central în termen de 48 de ore de la înființarea
acestuia.
(3) Biroul Electoral Central se pronunță în ședință publică
asupra admiterii sau respingerii protocolului de constituire a
alianței electorale, în termen de 24 de ore de la înregistrarea
acestuia.
(4) Decizia Biroului Electoral Central de admitere a
protocolului de constituire a alianței electorale poate fi
contestată de orice persoană fizică sau juridică interesată la
Înalta Curte de Casație și Justiție, în termen de 24 de ore de la
afișare.
(5) Decizia Biroului Electoral Central de respingere a
protocolului de constituire a alianței electorale poate fi
contestată de semnatarii protocolului la Înalta Curte de Casație
și Justiție, în termen de 24 de ore de la afișare.
(6) Înalta Curte de Casație și Justiție se pronunță asupra
contestațiilor prevăzute la alin. (4) și (5) în termen de 24 de ore
de la înregistrarea contestației, prin hotărâre definitivă și
irevocabilă.
(7) Partidele politice, alianțele politice și organizațiile
cetățenilor aparținând minorităților naționale care au constituit o
alianță electorală pot propune candidați numai din partea alianței
electorale.
(8) Protocolul de constituire a unei alianțe electorale, care a
fost admis prin decizie a Biroului Electoral Central și care a
rămas definitiv, ca urmare a necontestării sau ca urmare a
pronunțării Înaltei Curți de Casație și Justiție, poate fi desființat
numai prin acordul părților semnatare ale protocolului de
constituire a alianței electorale.

MONITORUL OFICIAL AL ROMÂNIEI, PARTEA I, Nr. 134/4.III.2009
(9) Acordul de desființare a protocolului de constituire a unei
alianțe electorale se depune la Biroul Electoral Central cu cel
puțin 4 zile înaintea termenului-limită de depunere a
candidaturilor.
(10) Dispozițiile alin. (3)—(6) se aplică în mod corespunzător
în cazul acordului de desființare a protocolului de constituire a
unei alianțe electorale.
(11) În cazul desființării protocolului de constituire a unei
alianțe electorale după expirarea termenului de depunere a
semnelor electorale, membrii alianței electorale desființate
participă la alegeri fără semn electoral.
(12) Celelalte prevederi ale prezentei legi referitoare la
alianțele politice se aplică în mod corespunzător și alianțelor
electorale.”
4. La articolul 7, alineatul (3) se modifică și va avea
următorul cuprins:
ă(3) După expirarea termenului prevăzut la alin. (2), dacă
apare sau continuă să existe un caz de incompatibilitate cu
funcțiile prevăzute la art. 81 și 82 din cartea I, titlul IV, cap. III
secțiunea a 2-a din Legea nr. 161/2003, cu modificările și
completările ulterioare, persoanele aflate în incompatibilitate
sunt considerate demisionate din funcția de parlamentar
european. Demisia se constată prin hotărâre a Autorității
Electorale Permanente, care se publică în Monitorul Oficial al
României, Partea I, și se comunică Parlamentului European.”
5. La articolul 7, după alineatul (3) se introduc cinci noi
alineate, alineatele (4)—(8), cu următorul cuprins:
ă(4) Agenția Națională de Integritate constată cazurile de
incompatibilitate între mandatul de parlamentar european și
funcțiile prevăzute la alin. (1) și le comunică Autorității Electorale
Permanente în termen de 15 zile de la constatare.
(5) După caz, Autoritatea Electorală Permanentă notifică
Parlamentului European cazurile de incompatibilitate prevăzute
de art. 7 alin. (1) și (2) din Actul din 1976, în care se regăsesc
membrii din România în Parlamentul European sau constată,
potrivit alin. (3), demisia persoanelor aflate în incompatibilitate.
(6) În cel mult 15 zile de la validarea mandatelor, membrii din
România în Parlamentul European sunt obligați să își declare
averea și interesele la Agenția Națională de Integritate, folosind
formularele prevăzute de anexa la Legea nr. 115/1996 pentru
declararea și controlul averii demnitarilor, magistraților, a unor
persoane cu funcții de conducere și de control și a funcționarilor
publici, cu modificările și completările ulterioare, și de anexa la
Hotărârea Guvernului nr. 506/2003 privind stabilirea modelului
Registrului declarațiilor de interese, cu modificările ulterioare.
Declarațiile de avere și de interese se afișează pe pagina de
internet a Agenției Naționale de Integritate și se actualizează
anual.
(7) Autoritatea Electorală Permanentă îndeplinește
formalitățile necesare acceptării candidaților declarați aleși în
Parlamentul European.
(8) Cu excepția cazurilor prevăzute de alin. (3), constatarea
încetării mandatului de parlamentar european se face conform
Actului din 1976 și Regulamentului de procedură al
Parlamentului European.”
6. La articolul 8, alineatul (1) se modifică și va avea
următorul cuprins:
ăArt. 8. — (1) Ziua de referință este duminica. Aducerea la
cunoștință publică a zilei de referință se face cu cel puțin 90 de
zile înainte, prin publicarea în Monitorul Oficial al României,
Partea I, a hotărârii Guvernului privind stabilirea zilei de
referință.”
7. Articolul 9 se modifică și va avea următorul cuprins:
ăArt. 9. — (1) Listele electorale sunt permanente, speciale și
suplimentare.

13

(2) Listele electorale permanente se întocmesc pe localități
și cuprind toți alegătorii resortisanți care domiciliază în
localitatea pentru care ele au fost întocmite.
(3) Listele electorale permanente se întocmesc la comune,
pe sate și, după caz, străzi, iar la orașe, municipii și subdiviziuni
administrativ-teritoriale ale municipiilor, pe străzi și, după caz,
blocuri.
(4) Listele electorale permanente cuprind, în ordinea
numărului imobilelor în care locuiesc alegătorii resortisanți,
numele și prenumele, codul numeric personal, domiciliul, tipul,
seria și numărul actului de identitate.
(5) În cazul în care listele electorale permanente nu pot fi
întocmite în conformitate cu prevederile alin. (2)—(4), alegătorii
resortisanți pot fi înscriși în listele electorale permanente în
ordine alfabetică, cu avizul biroului electoral județean sau de
sector.
(6) În cel mult 45 de zile de la data aducerii la cunoștință
publică a zilei de referință, Centrul Național de Administrare a
Bazelor de Date privind Evidența Persoanelor selectează și
prelucrează datele privind alegătorii resortisanți cuprinse în
Registrul național de evidență a persoanelor, tipărește și pune
gratuit la dispoziția primarilor, prin structurile sale teritoriale,
două exemplare ale listelor electorale permanente. Listele
electorale permanente se semnează de primar, de secretarul
unității administrativ-teritoriale, de șeful serviciului public
comunitar județean de evidență a persoanelor și de șeful
structurii teritoriale a Centrului Național de Administrare a
Bazelor de Date privind Evidența Persoanelor.
(7) Un exemplar al listelor electorale permanente se
păstrează de primar, iar celălalt se predă judecătoriei în a cărei
rază teritorială se află localitatea pentru care a fost întocmit.
(8) Actualizarea listelor electorale permanente se realizează
de către primarul unității administrativ-teritoriale împreună cu
serviciul public comunitar de evidență a persoanelor.
(9) În termen de 10 zile de la primirea listelor electorale
permanente, primarul este obligat sa pună la dispoziția
partidelor politice, a alianțelor politice și a alianțelor electorale,
la cererea și pe cheltuiala acestora, copii ale listelor electorale
permanente.
(10) Alegătorii resortisanți au dreptul să verifice înscrierea în
listele electorale permanente. În acest scop, primarii sunt
obligați să pună la dispoziția acestora, spre consultare, listele
electorale permanente și să organizeze acțiuni de informare și
de îndrumare a alegătorilor pentru efectuarea verificărilor
necesare.
(11) Întâmpinările privind omisiunile, înscrierile greșite,
oricare alte erori din liste, precum și refuzul de a permite
verificarea înscrierii se fac în scris la primarul localității, acesta
fiind obligat să se pronunțe, prin dispoziție, în cel mult 3 zile de
la înregistrare.
(12) Contestațiile cu privire la soluționarea întâmpinărilor se
depun în scris, în termen de 5 zile de la comunicarea
dispozițiilor, la judecătoria în a cărei rază teritorială domiciliază
alegătorul și se soluționează de aceasta în cel mult 3 zile de la
înregistrare.
(13) În termen de 48 de ore de la soluționarea întâmpinărilor
și operarea modificărilor în listele electorale permanente,
primarii au obligația de a le transmite Centrului Național de
Administrare a Bazelor de Date privind Evidența Persoanelor.
(14) Cu cel puțin 5 zile înainte de ziua de referință, Centrul
Național de Administrare a Bazelor de Date privind Evidența
Persoanelor, prin structurile sale teritoriale, tipărește și pune
gratuit la dispoziția primarilor, în 3 exemplare, copii de pe listele
electorale permanente, actualizate, care cuprind alegătorii
resortisanți din fiecare secție de votare. Copiile de pe listele
electorale permanente se semnează de primar, de secretarul
unității administrativ-teritoriale, de șeful serviciului public

14

MONITORUL OFICIAL AL ROMÂNIEI, PARTEA I, Nr. 134/4.III.2009

comunitar județean de evidență a persoanelor și de șeful
structurii teritoriale a Centrului Național de Administrare a
Bazelor de Date privind Evidența Persoanelor.
(15) Copiile de pe listele electorale permanente cuprind
numele și prenumele alegătorului resortisant, codul numeric
personal, domiciliul, tipul, seria și numărul actului de identitate,
numărul secției de votare, precum și o rubrică destinată
semnăturii alegătorului.
(16) Copiile de pe listele electorale permanente se predau
de către primar, în două exemplare, pe bază de proces-verbal,
președinților birourilor electorale ale secțiilor de votare, cu două
zile înainte de ziua de referință. Un exemplar este pus la
dispoziția alegătorilor pentru consultare și un exemplar este
utilizat în ziua de referință. Al treilea exemplar al copiei se
păstrează de către primar.
(17) Orice neconcordanță între lista electorală permanentă
și copie se soluționează de primar de îndată, prin dispoziție, pe
baza datelor cuprinse în lista electorală permanentă.
(18) Orice modificare intervenită în lista electorală
permanentă, după predarea copiei la biroul electoral al secției
de votare, se comunică, în scris, de îndată acestuia de către
primar.”
8. Articolul 91 se modifică și va avea următorul cuprins:
ăArt. 91. — (1) Cel mai târziu cu 60 de zile înaintea zilei de
referință, cetățenii cu drept de vot ai statelor membre ale Uniunii
Europene, altele decât România, care au domiciliul sau
reședința în România pot face cereri de înscriere în listele
electorale speciale. Aceste cereri se depun în scris la primarul
localității de domiciliu sau de reședință, însoțite de o copie a
unui document de identitate valabil.
(2) Listele electorale speciale cuprind numele și prenumele
alegătorului comunitar, cetățenia și adresa la care alegătorul
comunitar locuiește în România.
(3) Modelul și cuprinsul cererii se stabilesc de Guvern, prin
hotărâre, la propunerea Ministerului Administrației și Internelor
și a Autorității Electorale Permanente. Cererea constituie un act
public și se află sub incidența art. 292 din Codul penal.
(4) În sensul prezentei legi, prin document de identitate
valabil al alegătorului comunitar sau al persoanei eligibile
comunitar se înțelege orice document eliberat de statul membru
al cărui cetățean este titularul, altul decât România, și care este
considerat act de identitate în statul emitent.
(5) Primarul comunică solicitantului răspunsul la cerere în cel
mult 10 zile de la data înregistrării acesteia.
(6) Listele electorale speciale se semnează de primar și de
secretarul unității administrativ-teritoriale. Un exemplar al listelor
electorale speciale se păstrează de către primar, iar celălalt se
predă la judecătoria în a cărei rază teritorială se află unitatea
administrativ-teritorială respectivă.
(7) Alegătorii comunitari rămân înscriși în listele electorale
speciale până când solicită radierea din aceste liste sau până
când sunt radiați deoarece nu mai îndeplinesc condițiile de
exercitare a dreptului de a alege. Radierea alegătorilor
comunitari din listele electorale speciale este efectuată de către
primar.
(8) Întâmpinările privind refuzul înscrierii, omisiunile,
înscrierile greșite și oricare alte erori din listele electorale
speciale se fac în scris la primarul unității administrativteritoriale, acesta fiind obligat să le soluționeze în cel mult 3 zile
de la înregistrare.
(9) Contestațiile cu privire la soluționarea întâmpinărilor se
depun în scris, în termen de 5 zile de la comunicare, la
judecătoria în a cărei rază teritorială își are domiciliul sau
reședința cetățeanul statului membru al Uniunii Europene, altul
decât România, și se soluționează de aceasta în cel mult 3 zile
de la înregistrare.

(10) Cel mai târziu cu 30 de zile înaintea zilei de referință,
primarii transmit Autorității Electorale Permanente, în vedere
îndeplinirii atribuției prevăzute la art. 11, copii de pe cererile de
înscriere în listele electorale speciale însoțite de copiile
documentelor de identitate.
(11) Primarul realizează copii de pe listele electorale
speciale, care cuprind alegătorii comunitari din fiecare secție de
votare. Cu două zile înainte de ziua de referință, primarul predă
două exemplare ale copiilor de pe listele electorale speciale, pe
bază de proces-verbal, birourilor electorale ale secțiilor de
votare. Un exemplar este pus la dispoziția alegătorilor pentru
consultare, iar celălalt este utilizat în ziua de referință. Un
exemplar al copiei se păstrează de către primar.
(12) Copiile de pe listele electorale speciale se semnează de
primar și de secretarul unității administrativ-teritoriale.
(13) Copiile de pe listele electorale speciale cuprind numele
și prenumele alegătorului comunitar, cetățenia, adresa la care
alegătorul comunitar locuiește în România, conform cererii în
baza căreia alegătorul comunitar a fost înscris în listele
electorale speciale, numărul secției de votare și o rubrică
destinată semnăturii alegătorului.
(14) Orice neconcordanță între lista electorală specială și
copia de pe aceasta se soluționează de primar de îndată, prin
dispoziție, pe baza datelor cuprinse în lista electorală specială.
(15) Primarul comunică, în scris, de îndată biroului electoral
al secției de votare și Autorității Electorale Permanente orice
modificare intervenită în lista electorală specială, după predarea
copiei la biroul electoral al secției de votare.”
9. Articolul 92 se modifică și va avea următorul cuprins:
ăArt. 92. — (1) Alegătorii resortisanți care în ziua de referință
se află în altă localitate decât cea de domiciliu își pot exercita
dreptul de vot la orice secție de votare, fiind înscriși de către
președintele biroului electoral al secției de votare în listele
electorale suplimentare.
(2) Membrii biroului electoral al secției de votare și
persoanele însărcinate cu menținerea ordinii votează la secția
de votare unde își desfășoară activitatea și sunt înscriși în listele
electorale suplimentare.
(3) Alegătorii resortisanți care în ziua de referință se află în
străinătate votează la orice secție de votare organizată în
străinătate și sunt înscriși în listele electorale suplimentare.
(4) Alegătorii resortisanți care își exercită dreptul de vot prin
intermediul urnei speciale sunt înscriși în listele electorale
suplimentare.
(5) În listele electorale suplimentare sunt trecuți și alegătorii
care se prezintă la vot și fac dovada cu actul de identitate că
domiciliază în raza teritorială a secției de votare respective, însă
au fost omiși din lista electorală permanentă sau din copia de pe
aceasta existentă la secția de votare.
(6) Dispozițiile alin. (1)—(4) se aplică în mod corespunzător
în cazul alegătorilor comunitari.”
10. Articolul 10 se modifică și va avea următorul cuprins:
ăArt. 10. — (1) La depunerea candidaturii, un cetățean al unui
stat membru al Uniunii Europene, altul decât România, prezintă
următoarele:
a) o declarație pe propria răspundere, prin care precizează
cetățenia, adresa de domiciliu sau de reședință din România,
colectivitatea locală ori circumscripția din statul al cărui cetățean
este unde a fost înscris ultima dată în lista electorală și că nu
mai candidează la alegerile pentru Parlamentul European
într-un alt stat membru al Uniunii Europene;
b) o adeverință eliberată de autoritatea competentă din statul
al cărui cetățean este, care să ateste că nu a fost lipsit de dreptul
de a fi ales în acel stat printr-o hotărâre judecătorească definitivă
sau că o asemenea interdicție nu este cunoscută de această
autoritate;
c) un document de identitate valabil.

MONITORUL OFICIAL AL ROMÂNIEI, PARTEA I, Nr. 134/4.III.2009
(2) Declarația prevăzută la alin. (1) lit. a) constituie un act
public și se află sub incidența art. 292 din Codul penal.
(3) Dispozițiile art. 12 și 121 se aplică în mod corespunzător.
(4) Modelul declarației prevăzute la alin. (1) lit. a) se
stabilește de Guvern, prin hotărâre, la propunerea Ministerului
Administrației și Internelor și a Autorității Electorale Permanente.
(5) În termen de 24 de ore de la admiterea candidaturii
persoanei eligibile comunitar, Biroul Electoral Central transmite
Autorității Electorale Permanente un exemplar al dosarului de
candidatură al acesteia.”
11. Articolul 11 se modifică și va avea următorul cuprins:
ăArt. 11. — (1) Autoritatea Electorală Permanentă informează
autoritățile cu responsabilități similare din celelalte state membre
ale Uniunii Europene cu privire la alegătorii comunitari care au
fost înscriși în listele electorale speciale și la persoanele eligibile
comunitar a căror candidatură a fost admisă de Biroul Electoral
Central.
(2) Autoritatea Electorală Permanentă furnizează autorităților
cu responsabilități similare din celelalte state membre ale Uniunii
Europene informațiile solicitate privind cetățenii români care
și-au exprimat intenția de a vota în statele membre respective.
(3) În cazul în care Autoritatea Electorală Permanentă este
informată de o autoritate cu responsabilități similare din alt stat
membru al Uniunii Europene asupra faptului că un cetățean
român a fost înscris în lista electorală a acelui stat, înștiințează
Centrul Național de Administrare a Bazelor de Date privind
Evidența Persoanelor, în vederea radierii acestuia din copia de
pe lista electorală permanentă, precum și Ministerul Afacerilor
Externe.
(4) La solicitarea cetățenilor români care doresc să
candideze la alegerile pentru Parlamentul European în alt stat
membru al Uniunii Europene, Autoritatea Electorală Permanentă
eliberează adeverințe care atestă că nu au fost lipsiți de dreptul
de a fi ales în România sau că o asemenea interdicție nu este
cunoscută de autoritățile române.
(5) În urma schimbului de informații cu autoritățile cu
responsabilități similare din alte state membre ale Uniunii
Europene, Autoritatea Electorală Permanentă aduce la
cunoștința Biroului Electoral Central cazurile în care cetățenii
români candidează la alegerile pentru Parlamentul European în
alte state membre ale Uniunii Europene.
(6) Autoritatea Electorală Permanentă este singura autoritate
publică din România care poate schimba informații privind
drepturile electorale ale cetățenilor români și ai celorlalte state
membre ale Uniunii Europene cu autoritățile cu responsabilități
similare din celelalte state membre ale Uniunii Europene.
(7) Autoritățile publice din România au obligația de a sprijini
Autoritatea Electorală Permanentă în îndeplinirea atribuțiilor
prevăzute la alin. (1)—(6).”
12. Articolul 12 se modifică și va avea următorul cuprins:
ăArt. 12. — (1) Pot propune liste de candidați numai partidele
politice, alianțele politice și organizațiile cetățenilor aparținând
minorităților naționale legal constituite, precum și alianțele
electorale constituite în condițiile prezentei legi. Listele de
candidați pentru alegerea membrilor din România în
Parlamentul European se depun la Biroul Electoral Central, cel
mai târziu cu 60 de zile înainte de ziua de referință.
(2) Listele de candidați se depun în scris, în 4 exemplare —
un exemplar original și 3 copii —, se semnează de conducerea
partidului politic, a organizației cetățenilor aparținând
minorităților naționale, a alianței politice sau a alianței electorale
sau de persoanele împuternicite în mod expres pentru a le
semna și cuprind numele, prenumele, prenumele părinților, locul
și data nașterii, cetățenia, adresa, apartenența politică, ocupația
și profesia candidaților.
(3) Candidații propuși de un partid politic, o alianță politică
sau electorală trebuie să facă parte din partidul politic respectiv

15

sau, după caz, dintr-un partid politic, membru al alianței
respective.
(4) Pentru a fi înregistrate la Biroul Electoral Central, listele
de candidați propuse de partidele politice, organizațiile
cetățenilor aparținând minorităților naționale, alianțele politice
sau alianțele electorale trebuie însoțite de o listă cuprinzând cel
puțin 200.000 de susținători. Lista susținătorilor se depune într-un
singur exemplar.
(5) Lista de candidați trebuie să fie însoțită de următoarele
documente:
a) un exemplar al listei susținătorilor;
b) copia actului de identitate al fiecărui candidat;
c) declarațiile de acceptare a candidaturii, întocmite în câte
4 exemplare; declarația de acceptare a candidaturii este
semnată și datată personal de candidat și cuprinde numele,
prenumele, prenumele părinților, locul și data nașterii, cetățenia,
adresa, apartenența politică, ocupația și profesia candidatului,
consimțământul expres de a candida, precum și precizarea
îndeplinirii tuturor condițiilor prevăzute de lege pentru a candida;
d) declarațiile de avere și de interese ale candidaților
prevăzute de anexa la Legea nr. 115/1996, cu modificările și
completările ulterioare, și de anexa la Hotărârea Guvernului
nr. 506/2003, cu modificările ulterioare, completate și semnate
de candidați, întocmite în câte două exemplare;
e) declarațiile pe propria răspundere ale candidaților în
sensul că au avut sau nu calitatea de lucrători ai Securității sau
de colaboratori ai acesteia, al căror model este prevăzut în
anexa la Ordonanța de urgență a Guvernului nr. 24/2008 privind
accesul la propriul dosar și deconspirarea Securității, aprobată
cu modificări și completări prin Legea nr. 293/2008, întocmite în
câte două exemplare.
(6) Declarațiile de avere și de interese ale candidaților se
publică pe pagina de internet a Biroului Electoral Central, în
termen de 48 de ore de la rămânerea definitivă a candidaturilor.
Declarațiile pe propria răspundere ale candidaților în sensul că
au avut sau nu calitatea de lucrători ai Securității sau de
colaboratori ai acesteia sunt înaintate, în termen de 24 de ore de
la înregistrare, Consiliului Național pentru Studierea Arhivelor
Securității.
(7) Două exemplare ale listei de candidați și ale declarațiilor
de acceptare a candidaturii, certificate de președintele Biroului
Electoral Central prin semnătură și aplicarea ștampilei, se
restituie depunătorului, care are obligația de a depune un
exemplar din fiecare la Tribunalul București.
(8) Listele de candidați pentru alegerea membrilor din
România în Parlamentul European se întocmesc astfel încât să
asigure reprezentarea ambelor sexe.
(9) Numărul de candidați de pe fiecare listă poate fi cu cel
mult 10 mai mare decât numărul mandatelor la care are dreptul
România în Parlamentul European.
(10) Fiecare partid politic, organizație a cetățenilor aparținând
minorităților naționale, alianță politică sau alianță electorală care
participă la alegerile pentru Parlamentul European în condițiile
prezentei legi poate depune numai o singură listă de candidați.
(11) Nerespectarea dispozițiilor alin. (8) atrage nulitatea listei
de candidați. Nulitatea se constată prin decizie a Biroului
Electoral Central.”
13. După articolul 12 se introduc trei noi articole,
articolele 121—123, cu următorul cuprins:
ăArt. 121. — (1) Poate candida ca independent cetățeanul
român sau cetățeanul altui stat membru al Uniunii Europene
care are dreptul de a fi ales și este susținut de cel puțin 100.000
de alegători. Cererea de admitere a candidaturii independente
se depune la Biroul Electoral Central, în 4 exemplare, însoțită de
un exemplar al listei de susținători, cu cel puțin 60 de zile înainte
de ziua de referință.

16

MONITORUL OFICIAL AL ROMÂNIEI, PARTEA I, Nr. 134/4.III.2009

(2) Cererea de admitere a candidaturii independente
cuprinde numele, prenumele, prenumele părinților, cetățenia,
domiciliul, locul și data nașterii, ocupația și profesia candidatului,
precum și semnătura acestuia.
(3) Dispozițiile art. 12 alin. (5) și (6) se aplică în mod
corespunzător. Două exemplare ale propunerii de candidatură
independentă, certificate de președintele Biroului Electoral
Central prin semnătură și aplicarea ștampilei, se restituie
depunătorului, care are obligația de a depune un exemplar la
Tribunalul București.
(4) Nu se pot depune liste de candidați independenți. Nu se
admit candidaturi independente pe listele de candidați depuse
de partidele politice, alianțele politice sau alianțele electorale.
Nu se admit candidaturi independente ale membrilor partidelor
politice, alianțelor politice, alianțelor electorale sau ai
organizațiilor cetățenilor aparținând minorităților naționale.
Art. 122. — (1) Un alegător poate susține un singur/o singură
partid politic, alianță politică, alianță electorală, organizație a
cetățenilor aparținând minorităților naționale sau candidat
independent.
(2) Lista susținătorilor constituie un act public, sub
sancțiunea prevăzută de art. 292 din Codul penal. În finalul listei,
persoana care a întocmit-o este obligată să facă o declarație pe
propria răspundere, prin care să ateste veridicitatea
semnăturilor susținătorilor. Modelul listei susținătorilor și cel al
declarației pe propria răspundere sunt stabilite prin hotărâre a
Guvernului.
Art. 123. — (1) Biroul Electoral Central verifică îndeplinirea
condițiilor de fond și de formă prevăzute de prezenta lege pentru
candidaturi, admite candidaturile care îndeplinesc aceste condiții
sau respinge candidaturile care nu îndeplinesc condițiile legale.
(2) Admiterea sau respingerea candidaturilor de către Biroul
Electoral Central se face prin decizie, în termen de cel mult 5 zile
de la înregistrarea acestora.
(3) Biroul Electoral Central întocmește procese-verbale din
care rezultă data și ora afișării deciziilor de admitere sau, după
caz, de respingere a candidaturii.
(4) Candidații pot renunța la candidaturi până la data
rămânerii definitive a candidaturilor. În acest scop, aceștia
declară în scris pe propria răspundere că renunță la
candidatură. Declarația se depune la Biroul Electoral Central.
(5) Partidele politice, organizațiile cetățenilor aparținând
minorităților naționale și alianțele politice sau electorale pot
retrage candidaturi de pe listă și pot depune alte propuneri
pentru completarea listei de candidați până la data-limită de
depunere a candidaturilor. Retragerea candidaturilor se face
printr-o cerere scrisă semnată de aceleași persoane care
semnează listele de candidați inițiale.
(6) În cazul unei renunțări la candidatură sau al decesului
unui candidat după data-limită de depunere a candidaturilor,
partidele politice, organizațiile cetățenilor aparținând minorităților
naționale și alianțele politice sau electorale nu au posibilitatea
înlocuirii candidatului.
(7) O persoană nu poate accepta decât o singură
candidatură. În cazul în care o persoană candidează de mai
multe ori la aceleași alegeri pentru Parlamentul European,
propunerile de candidatură a acesteia sunt nule de drept.
Nulitatea se constată prin decizie a Biroului Electoral Central.”
14. La articolul 13, alineatele (1), (3) și (6) se modifică și
vor avea următorul cuprins:
ăArt. 13. — (1) În termen de 24 de ore de la înregistrare,
Biroul Electoral Central aduce la cunoștință publică listele de
candidați și candidaturile independente pe care le-a primit, prin
afișare la sediul său, la sediile birourilor electorale județene, ale
birourilor electorale ale sectoarelor municipiului București și la
sediul biroului electoral pentru secțiile de votare din străinătate,
precum și prin intermediul Societății Române de Televiziune și
al Societății Române de Radiodifuziune.
..............................................................................................

(3) Contestațiile privind admiterea sau respingerea
candidaturilor se depun în scris la Tribunalul București și se
soluționează de acesta în cel mult două zile de la înregistrare.
...............................................................................................
(6) Pentru stabilirea numărului de ordine de pe buletinele de
vot a partidelor politice, organizațiilor cetățenilor aparținând
minorităților naționale, alianțelor politice și alianțelor electorale
care au depus liste de candidați, precum și a candidaților
independenți, se procedează astfel:
a) în prima etapă, listele de candidați ale partidelor politice,
ale organizațiilor cetățenilor aparținând minorităților naționale,
ale alianțelor politice și alianțelor electorale dintre acestea, care
au membri în Parlamentul European, se înscriu în patrulaterele
buletinului de vot în ordinea rezultată din tragerea la sorți
efectuată de președintele Biroului Electoral Central; lista primului
partid, primei alianțe politice, primei alianțe electorale, primei
organizații a cetățenilor aparținând minorităților naționale
extras/extrase din urnă se imprimă în patrulaterul cu numărul de
ordine 1; lista celui de-al doilea partid politic, celei de-a doua
alianțe politice, celei de-a doua alianțe electorale, celei de-a
doua organizații a cetățenilor aparținând minorităților naționale
extras/extrase se imprimă în patrulaterul cu numărul de ordine 2.
Imprimarea continuă până la epuizarea listelor de candidați ale
tuturor partidelor politice, alianțelor politice, alianțelor electorale,
precum și ale organizațiilor cetățenilor aparținând minorităților
naționale;
b) în etapa a doua, listele partidelor politice, alianțelor politice
și alianțelor electorale, precum și ale organizațiilor cetățenilor
aparținând minorităților naționale legal constituite care nu au
membri în Parlamentul European se imprimă în următoarele
patrulatere ale buletinului de vot, în ordinea rezultată din
tragerea la sorți efectuată de președintele Biroului Electoral
Central.”
15. După articolul 13 se introduc trei noi articole,
articolele 131—133, cu următorul cuprins:
ăArt. 131. — (1) Pentru organizarea și desfășurarea
operațiunilor specifice perioadei electorale se constituie Biroul
Electoral Central, birourile electorale județene, biroul electoral
pentru secțiile de votare din străinătate, birourile electorale ale
sectoarelor municipiului București și birourile electorale ale
secțiilor de votare.
(2) Birourile electorale sunt alcătuite numai din cetățeni cu
drept de vot. Candidații în alegeri, soțul, soția, rudele și afinii
acestora până la gradul al doilea inclusiv nu pot fi membri ai
birourilor electorale.
(3) În îndeplinirea atribuțiilor ce le revin, membrii birourilor
electorale exercită o funcție ce implică autoritatea de stat.
Exercitarea corectă și imparțială a funcției de membru al biroului
electoral este obligatorie. Nerespectarea acestei obligații atrage
răspunderea juridică, civilă sau penală, după caz.
(4) Nimeni nu poate fi în același timp membru a două sau
mai multe birouri electorale.
(5) Procesele-verbale întocmite cu prilejul constituirii și
completării birourilor electorale atestă calitatea de membru al
biroului electoral.
Art. 132. — (1) Birourile electorale județene, biroul electoral
pentru secțiile de votare din străinătate, birourile electorale ale
sectoarelor municipiului București și birourile electorale ale
secțiilor de votare lucrează în prezența majorității membrilor lor
și adoptă decizii cu votul majorității membrilor prezenți.
(2) Biroul Electoral Central lucrează în prezența majorității
membrilor săi și adoptă decizii și hotărâri cu votul majorității
membrilor prezenți.
(3) În caz de egalitate de voturi, votul președintelui este
hotărâtor.

MONITORUL OFICIAL AL ROMÂNIEI, PARTEA I, Nr. 134/4.III.2009
Art. 133. — (1) Reprezentanții partidelor politice, ai
organizațiilor cetățenilor aparținând minorităților naționale, ai
alianțelor politice sau electorale dintre acestea în birourile
electorale nu pot primi și nu pot exercita alte însărcinări în afara
celor prevăzute de prezenta lege.
(2) Reprezentanții partidelor politice, ai organizațiilor
cetățenilor aparținând minorităților naționale, ai alianțelor politice
sau electorale dintre acestea în birourile electorale pot fi
înlocuiți, la cererea celor care i-au propus, cu aprobarea biroului
electoral ierarhic superior, până în preziua votării, iar în caz de
deces, îmbolnăviri sau accidente, chiar și în ziua de referință,
cu respectarea, după caz, a condițiilor prevăzute la art. 14, 142,
144 și 145.
(3) Calitatea de membru al unui birou electoral încetează de
drept în cazul în care s-a dispus trimiterea în judecată pentru
săvârșirea unei infracțiuni prevăzute de prezenta lege.
Constatarea încetării de drept a calității de membru al unui birou
electoral se face, în termen de 48 de ore de la intervenirea
cazului, de către președintele biroului electoral ierarhic superior,
iar în cazul Biroului Electoral Central, de către președintele
Înaltei Curți de Casație și Justiție. Dispozițiile alin. (2) se aplică
în mod corespunzător.”
16. La articolul 14, alineatele (1)—(6) se modifică și vor
avea următorul cuprins:
ăArt. 14. — (1) Biroul Electoral Central este alcătuit din
5 judecători ai Înaltei Curți de Casație și Justiție, președintele și
vicepreședinții Autorității Electorale Permanente și cel mult
10 reprezentanți ai partidelor politice, organizațiilor cetățenilor
aparținând minorităților naționale, alianțelor politice sau
electorale dintre acestea care participă la alegeri.
(2) Desemnarea celor 5 judecători se face de președintele
Înaltei Curți de Casație și Justiție, în ședință publică, în termen
de 5 zile de la aducerea la cunoștință publică a zilei de referință,
prin tragere la sorți, dintre judecătorii în exercițiu ai Curții. Data
desfășurării ședinței publice de tragere la sorți se anunță în
scris, cu două zile înainte, de către președintele Înaltei Curți de
Casație și Justiție, partidelor politice și organizațiilor cetățenilor
aparținând minorităților naționale care au membri în Parlamentul
European și se aduce la cunoștință publică prin mass-media.
(3) La organizarea și desfășurarea tragerii la sorți au dreptul
să participe câte un reprezentant, desemnat ca atare, al fiecărui
partid politic și al fiecărei organizații a cetățenilor aparținând
minorităților naționale care are membri în Parlamentul
European. Rezultatul tragerii la sorți se consemnează într-un
proces-verbal, semnat de președinte și de prim-magistratulasistent al Înaltei Curți de Casație și Justiție.
(4) În termen de 24 de ore de la învestire, judecătorii
desemnați îi aleg din rândul lor, prin vot secret, pe președintele
Biroului Electoral Central și pe locțiitorul acestuia. În termen de
24 de ore de la alegerea președintelui Biroului Electoral Central,
în componența Biroului Electoral Central intră președintele și
vicepreședinții Autorității Electorale Permanente, precum și câte
un reprezentant al fiecărui partid politic și al fiecărei organizații
a cetățenilor aparținând minorităților naționale care au membri
în Parlamentul European. Autoritatea Electorală Permanentă
comunică președintelui Biroului Electoral Central, de îndată ce
a fost ales, lista partidelor politice și a organizațiilor cetățenilor
aparținând minorităților naționale care au membri în Parlamentul
European.
(5) Constituirea Biroului Electoral Central se consemnează
într-un proces-verbal care reprezintă actul de învestire. În
această alcătuire, Biroul Electoral Central îndeplinește toate
atribuțiile ce îi revin potrivit prezentei legi.
(6) În termen de două zile de la rămânerea definitivă a
candidaturilor, fiecare partid politic, organizație a cetățenilor
aparținând minorităților naționale, alianță politică sau electorală
dintre acestea care participă la alegeri și care nu are membri în

17

Parlamentul European comunică, în scris, Biroului Electoral
Central numele și prenumele reprezentantului lor. Comunicările
transmise după acest termen nu se mai iau în considerare.
Completarea Biroului Electoral Central cu reprezentanții propuși
se face prin tragere la sorți, în termen de 24 de ore de la
expirarea termenului în care se fac comunicările, de
președintele Biroului Electoral Central, în prezența membrilor
biroului și a persoanelor delegate de partidele politice,
organizațiile cetățenilor aparținând minorităților naționale,
alianțele politice și alianțele electorale dintre acestea care au
comunicat reprezentanții.”
17. Articolele 141—148 se modifică și vor avea următorul
cuprins:
ăArt. 141. — (1) Biroul Electoral Central are următoarele
atribuții:
a) asigură aplicarea și interpretarea unitară a dispozițiilor
prezentei legi; asigură publicarea în Monitorul Oficial al
României, Partea I, a listei cuprinzând denumirea și semnele
electorale ale partidelor politice, alianțelor politice, alianțelor
electorale și organizațiilor cetățenilor aparținând minorităților
naționale legal constituite, care au dreptul să participe la alegeri;
b) constată îndeplinirea condițiilor de fond și de formă
prevăzute de prezenta lege pentru candidaturi;
c) comunică birourilor electorale județene, birourilor
electorale de sector și biroului electoral pentru secțiile de votare
din străinătate candidaturile admise și le face cunoscute prin
intermediul serviciilor publice de radio și de televiziune;
d) rezolvă întâmpinările referitoare la propria sa activitate și
contestațiile cu privire la activitatea birourilor electorale județene,
a birourilor electorale ale sectoarelor municipiului București și a
biroului electoral pentru secțiile de votare din străinătate;
contestațiile se soluționează prin decizii care sunt obligatorii
pentru biroul electoral în cauză, precum și pentru autoritățile și
instituțiile publice la care se referă, sub sancțiunile prevăzute de
prezenta lege; în cazul în care pentru soluționarea unei
întâmpinări sau contestații sunt necesare verificări de fapt,
acestea se efectuează în prezența unui judecător din cadrul
Biroului Electoral Central; asemenea verificări nu se pot face în
ziua de referință;
e) constată, pe baza comunicărilor primite de la birourile
electorale ierarhic inferioare, dacă există partide politice, alianțe
politice, alianțe electorale și organizații ale cetățenilor aparținând
minorităților naționale care au întrunit pragul electoral prevăzut
la art. 20 alin. (1) și candidați independenți care au întrunit
coeficientul electoral prevăzut la art. 20 alin. (2) și dă publicității,
în termen de 24 de ore de la constatare, lista partidelor politice,
alianțelor politice, alianțelor electorale și organizațiilor cetățenilor
aparținând minorităților naționale care au întrunit pragul electoral
și a candidaților independenți care au întrunit coeficientul
electoral;
f) primește de la birourile electorale județene, birourile
electorale ale sectoarelor și de la biroul electoral pentru secțiile
de votare din străinătate procesele-verbale prevăzute la art. 198;
centralizează voturile valabil exprimate pentru fiecare partid
politic, alianță politică, alianță electorală, organizație a
cetățenilor aparținând minorităților naționale și candidat
independent care îndeplinește condiția prevăzută la lit. e) și
asigură repartizarea și atribuirea mandatelor;
g) anulează rezultatul alegerilor în cazul în care constată că
votarea sau stabilirea rezultatului alegerilor a avut loc prin fraude
de natură să modifice atribuirea mandatelor și dispune repetarea
scrutinului în secțiile de votare unde s-a constatat frauda;
h) poate dispune renumărarea voturilor într-o secție de
votare sau refacerea centralizării voturilor și a rezultatului
alegerilor dintr-un județ, sector sau din secțiile de votare din
străinătate, în situația în care constată, pe baza probelor

18

MONITORUL OFICIAL AL ROMÂNIEI, PARTEA I, Nr. 134/4.III.2009

administrate, că au fost comise erori sau au fost înregistrate
neconcordanțe între datele înregistrate în procesele-verbale;
i) organizează și implementează un sistem de colectare de
date și de informare periodică a opiniei publice privind prezența
populației la vot, în baza unui eșantion reprezentativ la nivel
județean și național;
j) transmite Autorității Electorale Permanente, după
publicarea rezultatelor alegerilor în Monitorul Oficial al României,
Partea I, materialele necesare redactării Cărții albe a alegerilor.
(2) Biroul Electoral Central îndeplinește orice alte atribuții
prevăzute de prezenta lege.
(3) Cererea de anulare a alegerilor pentru fraudă electorală
se poate face numai de către partidele politice, organizațiile
cetățenilor aparținând minorităților naționale, alianțele politice
sau electorale dintre acestea, care au participat la alegeri,
precum și de candidații independenți. Cererea se depune la
Biroul Electoral Central în termen de cel mult 24 de ore de la
încheierea votării, sub sancțiunea decăderii. Cererea trebuie
temeinic motivată și însoțită de dovezile pe care se întemeiază.
Lipsa probelor atrage respingerea cererii. Cererea poate fi
admisă numai dacă aceasta a fost de natură să modifice
atribuirea mandatelor. Soluționarea cererii de anulare a
alegerilor de către Biroul Electoral Central trebuie făcută în cel
mult 48 de ore de la înregistrare. În termen de cel mult 10 zile
de la data admiterii cererii de anulare a alegerilor se
organizează un nou scrutin în secțiile de votare unde s-a
constatat frauda electorală. Biroul electoral județean, biroul
electoral de sector al municipiului București sau biroul electoral
pentru secțiile de votare din străinătate și autoritățile publice
locale sau, după caz, Ministerul Afacerilor Externe vor asigura
buna desfășurare a noului scrutin. Acesta va avea loc numai în
secțiile de votare unde s-a constatat frauda, în baza listelor
electorale utilizate și cu aplicarea corespunzătoare a dispozițiilor
prezentei legi. Operațiunile electorale privind numărarea
voturilor și constatarea rezultatelor se suspendă până la
obținerea noilor rezultate.
(4) După soluționarea cererilor de anulare a alegerilor pentru
fraudă electorală și centralizarea rezultatului alegerilor, Biroul
Electoral Central validează alegerile și asigură publicarea
rezultatului acestora în Monitorul Oficial al României, Partea I. În
termen de 48 de ore de la publicarea rezultatului alegerilor în
Monitorul Oficial al României, Partea I, Biroul Electoral Central
își încetează activitatea.
(5) În exercitarea atribuțiilor ce îi revin potrivit prevederilor
prezentei legi, Biroul Electoral Central adoptă decizii și hotărâri.
Hotărârile Biroului Electoral Central se dau pentru interpretarea
unitară a prezentei legi și sunt general obligatorii. Deciziile
Biroului Electoral Central se dau pentru aplicarea unitară a
prevederilor prezentei legi, precum și în soluționarea
întâmpinărilor și contestațiilor care sunt de competența sa.
Deciziile Biroului Electoral Central sunt obligatorii pentru toate
autoritățile, instituțiile publice, birourile electorale, precum și
pentru toate organismele cu atribuții în materie electorală.
Deciziile se aduc la cunoștință prin afișare și prin orice mijloc de
publicitate, iar hotărârile se publică în Monitorul Oficial al
României, Partea I.
Art. 142. — (1) Biroul electoral județean sau al sectorului
municipiului București este constituit din 3 judecători, un
reprezentant al Autorității Electorale Permanente desemnat de
către aceasta prin hotărâre și din cel mult 10 reprezentanți ai
partidelor politice, organizațiilor cetățenilor aparținând
minorităților naționale, alianțelor politice sau electorale dintre
acestea care participă la alegeri.
(2) Desemnarea judecătorilor se face în ședință publică, cu
60 de zile înainte de ziua de referință, de către președintele
tribunalului, prin tragere la sorți, dintre judecătorii în exercițiu ai
acestuia, sau în cazul biroului electoral al sectorului municipiului

București, dintre judecătorii în exercițiu ai judecătoriei sectorului.
Data ședinței se aduce la cunoștință publică, prin presă, de
președintele tribunalului, cu cel puțin 24 de ore înainte. Tragerea
la sorți se face pe funcții, președinte și locțiitor, și se
consemnează într-un proces-verbal semnat de președintele
tribunalului, care constituie actul de învestire. Biroul electoral
județean sau al sectorului municipiului București astfel constituit
îndeplinește toate atribuțiile ce îi revin potrivit prezentei legi,
urmând a fi completat în termen de 24 de ore cu reprezentantul
Autorității Electorale Permanente.
(3) Cel mai târziu cu 15 zile înainte de ziua de referință, biroul
electoral județean sau al sectorului municipiului București se
completează cu câte un reprezentant al fiecărui partid politic, al
fiecărei organizații a cetățenilor aparținând minorităților
naționale, alianțe politice sau electorale care are membri în
Parlamentul European și participă la alegeri. Până la această
dată, partidele politice, organizațiile cetățenilor aparținând
minorităților naționale, alianțele politice sau electorale dintre
acestea care participă la alegeri și au membri în Parlamentul
European au obligația de a transmite numele și prenumele
reprezentantului lor biroului electoral județean sau al sectorului
municipiului București. Comunicările transmise după acest
termen nu se mai iau în considerare.
(4) În termen de 5 zile de la expirarea termenului prevăzut de
alin. (3) se va proceda la completarea biroului cu câte un
reprezentant al fiecărui partid politic, al fiecărei organizații a
cetățenilor aparținând minorităților naționale, alianțe politice sau
electorale dintre acestea care participă la alegeri și care nu are
membri în Parlamentul European de președintele biroului, prin
tragere la sorți în prezența membrilor biroului și a persoanelor
delegate de partidele politice, organizațiile cetățenilor aparținând
minorităților naționale, alianțele politice și alianțele electorale
care au comunicat reprezentanții. Până la această dată,
partidele politice, organizațiile cetățenilor aparținând minorităților
naționale, alianțele politice sau electorale dintre acestea care
participă la alegeri și care nu au membri în Parlamentul
European au obligația de a transmite biroului electoral județean
sau al sectorului municipiului București numele și prenumele
reprezentanților lor. Comunicările transmise după acest termen
nu se mai iau în considerare.
Art. 143. — (1) Birourile electorale județene sau ale
sectoarelor municipiului București au următoarele atribuții:
a) urmăresc și asigură aplicarea unitară și respectarea
dispozițiilor prezentei legi de către toate autoritățile, instituțiile și
organismele cu responsabilități în materie electorală din cadrul
județului sau sectorului municipiului București; asigură,
împreună cu prefecții, instruirea președinților birourilor electorale
ale secțiilor de votare și a locțiitorilor acestora;
b) rezolvă întâmpinările referitoare la propria activitate și
contestațiile cu privire la operațiunile birourilor electorale ale
secțiilor de votare; contestațiile se soluționează prin decizii care
sunt obligatorii pentru biroul electoral în cauză, precum și pentru
autoritățile și instituțiile publice la care se referă, sub sancțiunile
prevăzute de prezenta lege;
c) veghează la organizarea din timp a secțiilor de votare;
distribuie, pe bază de proces-verbal, împreună cu primarii,
buletinele de vot, ștampilele de control, ștampilele cu mențiunea
«VOTAT» și celelalte materiale necesare procesului electoral
birourilor electorale ale secțiilor de votare;
d) în baza tabelului transmis de Autoritatea Electorală
Permanentă, care cuprinde alegătorii comunitari înscriși în listele
electorale speciale, confirmă, la solicitarea birourilor electorale
ale secțiilor de votare din raza lor teritorială, că alegătorii
comunitari care se prezintă la vot potrivit art. 92 sunt înscriși în
listele electorale speciale;
e) totalizează voturile valabil exprimate pentru fiecare listă
de candidați și fiecare candidat independent și comunică

MONITORUL OFICIAL AL ROMÂNIEI, PARTEA I, Nr. 134/4.III.2009
rezultatele Biroului Electoral Central în vederea stabilirii pragului
electoral;
f) centralizează rezultatele numărării voturilor pentru județul
sau sectorul municipiului București în care funcționează și
înaintează Biroului Electoral Central procesul-verbal prevăzut
de art. 198, procesele-verbale primite de la birourile electorale
ale secțiilor de votare, precum și toate întâmpinările și
contestațiile;
g) predau, pe bază de proces-verbal, tribunalelor județene,
respectiv Tribunalului București, buletinele de vot nule și cele
contestate, listele electorale utilizate în cadrul secției de votare,
precum și celelalte documente și materiale deținute, care nu
sunt predate Biroului Electoral Central.
(2) Birourile electorale județene și birourile electorale ale
sectoarelor municipiului București îndeplinesc orice alte atribuții
ce le revin potrivit prezentei legi.
(3) Deciziile biroului electoral județean sau ale sectorului
municipiului București se aduc la cunoștință publică prin afișare
sau prin orice alt mijloc de publicitate.
(4) În cazul în care constată neconcordanțe între datele
conținute de procesele-verbale primite de la birourile electorale
ale secțiilor de votare, biroul electoral județean sau al sectorului
municipiului București solicită președintelui biroului electoral al
secției de votare să facă corecturile necesare, pe care să le
ateste prin semnătură și prin aplicarea ștampilei de control a
secției de votare.
Art. 144. — (1) Biroul electoral pentru secțiile de votare din
străinătate este constituit din 3 judecători în exercițiu ai
Tribunalului București, un reprezentant al Autorității Electorale
Permanente desemnat de aceasta prin hotărâre și cel mult
10 reprezentanți ai partidelor politice, alianțelor politice,
alianțelor electorale sau organizațiilor cetățenilor aparținând
minorităților naționale care participă la alegeri.
(2) Dispozițiile art. 142 alin. (2)—(4) se aplică în mod
corespunzător.
(3) Biroul electoral pentru secțiile de votare din străinătate
are următoarele atribuții:
a) veghează la organizarea din timp a secțiilor de votare din
străinătate, urmărește și asigură aplicarea unitară și respectarea
dispozițiilor legale privitoare la alegeri de către toate autoritățile,
instituțiile și organismele cu responsabilități în materie electorală
pentru organizarea scrutinului în străinătate; asigură instruirea
președinților birourilor electorale ale secțiilor de votare și a
locțiitorilor acestora;
b) rezolvă întâmpinările referitoare la propria activitate și
contestațiile cu privire la operațiunile birourilor electorale ale
secțiilor de votare din străinătate; contestațiile se soluționează
prin decizii care sunt obligatorii pentru biroul electoral în cauză,
precum și pentru autoritățile și instituțiile publice la care se
referă, sub sancțiunile prevăzute de prezenta lege;
c) distribuie birourilor electorale ale secțiilor de votare din
străinătate, prin Ministerul Afacerilor Externe, pe bază de
proces-verbal, buletinele de vot, ștampilele de control,
ștampilele cu mențiunea «VOTAT», precum și celelalte
materiale necesare procesului electoral;
d) cel mai târziu cu 5 zile înaintea zilei de referință, primește
de la Autoritatea Electorală Permanentă tabelul cuprinzând
cetățenii români care își exercită dreptul de vot la alegerile
pentru Parlamentul European din alt stat membru al Uniunii
Europene, precum și tabelul cuprinzând alegătorii comunitari
înscriși în listele electorale speciale pe care le transmite, prin
intermediul Ministerului Afacerilor Externe, birourilor electorale
ale secțiilor de votare din străinătate;
e) totalizează numărul de voturi valabil exprimate pentru
fiecare listă de candidați și candidați independenți, pe care îl
comunică Biroului Electoral Central în vederea stabilirii pragului
electoral;

19

f) centralizează rezultatele alegerilor din secțiile de votare
din străinătate și înaintează Biroului Electoral Central procesulverbal prevăzut de art. 198, procesele-verbale primite de la
birourile electorale ale secțiilor de votare, precum și toate
întâmpinările și contestațiile.
(4) Biroul electoral pentru secțiile de votare din străinătate
îndeplinește orice alte atribuții ce îi revin potrivit legii.
(5) Deciziile se aduc la cunoștință publică prin afișare sau
prin orice alt mijloc de publicitate.
(6) În cazul în care constată neconcordanțe între datele
conținute de procesele-verbale primite de la secțiile de votare
organizate în străinătate, biroul electoral pentru secțiile de
votare din străinătate solicită președintelui biroului electoral al
secției de votare să facă corecturile necesare, pe care să le
ateste prin semnătură și prin aplicarea ștampilei de control a
secției de votare. Dispozițiile art. 197 alin. (9) se aplică în mod
corespunzător.
Art. 145. — (1) Birourile electorale ale secțiilor de votare sunt
alcătuite dintr-un președinte, un locțiitor al acestuia, care sunt,
de regulă, magistrați sau alți juriști, precum și din 7 reprezentanți
ai partidelor politice, organizațiilor cetățenilor aparținând
minorităților naționale, alianțelor politice sau electorale dintre
acestea care participă la alegeri. Birourile electorale ale secțiilor
de votare nu pot funcționa cu mai puțin de 5 membri.
(2) Desemnarea președinților birourilor electorale ale secțiilor
de votare și a locțiitorilor acestora se face cu cel mult 10 zile
înainte de ziua de referință, de către președintele tribunalului,
în ședință publică anunțată cu 48 de ore înainte, prin tragere la
sorți, pe funcții, dintre magistrați sau alți juriști existenți în județ
sau în municipiul București.
(3) Listele magistraților care vor participa la tragerea la sorți
se întocmesc de către președintele tribunalului, iar cele ale altor
juriști, de către prefect, împreună cu președintele tribunalului,
până cel mai târziu cu 30 de zile înaintea zilei de referință.
Listele vor cuprinde un număr de persoane mai mare cu cel
puțin 10% decât cel necesar, acestea fiind rezervă la dispoziția
președintelui tribunalului, pentru înlocuirea, în cazuri deosebite,
a titularilor.
(4) În listele prevăzute la alin. (3) vor fi trecuți numai juriști
care nu au apartenență politică și îndeplinesc condițiile
prevăzute de art. 131 alin. (2).
(5) În cazul în care numărul juriștilor este insuficient, lista va
fi completată, la propunerea prefectului, cu alte persoane cu o
reputație bună în localitate, care nu fac parte din niciun partid
politic și din nicio organizație a cetățenilor aparținând
minorităților naționale care participă la alegeri și care nu sunt
rude până la gradul al patrulea cu niciunul dintre candidați.
(6) Lista propusă de prefect va cuprinde un număr de
persoane mai mare cu cel puțin 10% decât cel necesar, acestea
fiind rezervă la dispoziția președintelui tribunalului. Lista va
conține: numele, prenumele, adresele, telefoanele și
semnăturile de acceptare ale persoanelor propuse. Lista va fi
însoțită de declarații pe propria răspundere ale persoanelor
propuse privind îndeplinirea condițiilor prevăzute la alin. (4).
(7) Propunerile de persoane din lista întocmită de
președintele tribunalului și cele din listele întocmite de prefect
trebuie avizate de Autoritatea Electorală Permanentă, pe baza
evaluării activității desfășurate la alegerile anterioare, indiferent
de tipul lor, ca președinți ai birourilor electorale ale secțiilor de
votare și locțiitori ai acestora, acolo unde este cazul. Listele sunt
transmise spre avizare Autorității Electorale Permanente, de
către prefecți, în formatul solicitat de aceasta. Avizul Autorității
Electorale Permanente se comunică prefecților și președinților
tribunalelor până cel mai târziu cu 5 zile înaintea desemnării
președinților birourilor electorale ale secțiilor de votare și a
locțiitorilor acestora.

20

MONITORUL OFICIAL AL ROMÂNIEI, PARTEA I, Nr. 134/4.III.2009

(8) Gruparea în listă a persoanelor în vederea tragerii la sorți
se va face avându-se în vedere necesitatea ca locuințele
acestor persoane să fie situate în apropierea sediului biroului
electoral al secției de votare. Rezultatul tragerii la sorți se
consemnează într-un proces-verbal semnat de președintele
tribunalului județean. Procesul-verbal constituie actul de
învestitură.
(9) În cel mult 48 de ore de la tragerea la sorți, președintele
tribunalului transmite biroului electoral județean sau, după caz,
birourilor electorale de sector lista persoanelor desemnate ca
președinți ai birourilor electorale ale secțiilor de votare și locțiitori
ai acestora.
(10) În cel mult două zile de la expirarea termenului prevăzut
la alin. (9), partidele politice, organizațiile cetățenilor aparținând
minorităților naționale, alianțele politice sau electorale dintre
acestea care participă la alegeri sunt obligate să comunice
biroului electoral județean, respectiv biroului electoral de sector,
în cazul municipiului București, lista reprezentanților lor în
birourile electorale ale secțiilor de votare, sub forma unui tabel
care cuprinde următoarele: numărul secției de votare, numele,
prenumele, codul numeric personal, domiciliul sau reședința și
modalitatea de contact, respectiv numărul de telefon, de fax sau
adresa de e-mail. Un partid politic, o organizație a cetățenilor
aparținând minorităților naționale, o alianță politică sau
electorală dintre acestea care participă la alegeri poate avea
într-un birou electoral al unei secții de votare cel mult
3 reprezentanți.
(11) Completarea birourilor electorale ale secțiilor de votare
cu reprezentanții partidelor politice, organizațiilor cetățenilor
aparținând minorităților naționale, alianțelor politice sau
electorale dintre acestea se face de președintele biroului
electoral județean, respectiv de președintele biroului electoral al
sectorului municipiului București, în prezența reprezentanților
partidelor politice, organizațiilor cetățenilor aparținând
minorităților naționale, alianțelor politice sau electorale dintre
acestea în biroul electoral județean sau în biroul electoral al
sectorului respectiv, în 48 de ore de la expirarea termenului
prevăzut la alin. (10). Operațiunile de completare a birourilor
electorale ale secțiilor de votare pot avea loc în ambele zile și se
consemnează în procese-verbale care constituie actele de
învestitură. Birourile electorale ale secțiilor de votare se
consideră constituite la data completării acestora cu
reprezentanții partidelor politice, organizațiilor cetățenilor
aparținând minorităților naționale și alianțelor politice sau
electorale dintre acestea.
(12) Ordinea de completare a birourilor electorale ale secțiilor
de votare este următoarea:
a) în prima etapă, birourile electorale ale secțiilor de votare
se completează cu câte un reprezentant propus de fiecare partid
politic, organizație a cetățenilor aparținând minorităților
naționale, alianță politică sau electorală dintre acestea care
participă la alegeri și are membri în Parlamentul European;
b) în a doua etapă, birourile electorale ale secțiilor de votare
se completează cu câte un reprezentant propus de fiecare partid
politic, organizație a cetățenilor aparținând minorităților
naționale, alianță politică sau electorală dintre acestea care
participă la alegeri și nu are membri în Parlamentul European;
desemnarea reprezentanților acestora se face potrivit ordinii
stabilite la completarea biroului electoral județean sau al
sectorului municipiului București;
c) în cazul în care, potrivit ordinii stabilite la completarea
biroului electoral județean, o formațiune politică dintre cele
prevăzute la lit. a) sau b) are dreptul la un reprezentant într-un
birou electoral, dar pentru acel birou electoral nu a propus niciun
reprezentant, la completarea biroului electoral respectiv este
luată în considerare formațiunea politică dintre cele prevăzute la

lit. a) sau b) imediat următoare, care a propus un reprezentant
pentru acel birou.
(13) În situația în care, în urma efectuării operațiunilor
prevăzute la alin. (12), există birouri electorale ale secțiilor de
votare care nu au putut fi completate cu numărul maxim de
membri prevăzut de alin. (1), completarea acestora se face după
cum urmează:
a) ordinea de completare se stabilește prin tragerea la sorți
a tuturor partidelor politice, organizațiilor cetățenilor aparținând
minorităților naționale, alianțelor politice sau electorale dintre
acestea care participă la alegeri și care au propus reprezentanți
în birourile electorale ale secțiilor de votare;
b) fiecare birou electoral care nu a putut fi completat cu
numărul maxim de membri se completează, în ordinea stabilită
potrivit lit. a), cu câte o persoană care reprezintă a doua opțiune
a formațiunii politice pentru biroul electoral respectiv; în cazul în
care, potrivit ordinii prevăzute la lit. a), o formațiune politică are
dreptul la un reprezentant într-un birou electoral, dar pentru acel
birou electoral nu are o a doua opțiune, la completarea biroului
electoral respectiv este luată în considerare formațiunea politică
imediat următoare care are o a doua opțiune pentru acel birou;
c) în cazul în care mai există birouri electorale ale secțiilor
de votare care nu au putut fi completate cu numărul maxim de
membri, operațiunea prevăzută la lit. b) se repetă cu persoanele
care reprezintă a treia opțiune pentru birourile electorale
respective.
(14) În cazul în care, în urma efectuării operațiunilor
prevăzute la alin. (13), mai există birouri electorale ale secțiilor
de votare care nu au cel puțin 5 membri, respectiv președinte,
locțiitor și 3 membri, acestea urmează a fi completate cu
persoane din lista propusă de prefect, prevăzută la alin. (5)
și (6).
(15) La solicitarea scrisă a delegaților partidelor politice,
organizațiilor cetățenilor aparținând minorităților naționale,
alianțelor politice sau electorale dintre acestea, care au
desemnat reprezentanți în birourile electorale ale secțiilor de
votare, președintele biroului electoral județean ori, după caz, al
biroului electoral al sectorului pune la dispoziția acestora copii
certificate ale proceselor-verbale de completare a birourilor
electorale ale secțiilor de votare.
(16) În două zile de la expirarea termenului de completare a
birourilor electorale ale secțiilor de votare, președintele biroului
electoral județean sau, după caz, al biroului electoral al
sectorului comunică primarilor, prin intermediul prefecților,
componența birourilor electorale ale secțiilor de votare aflate în
raza teritorială a localităților acestora.
Art. 146. — (1) Birourile electorale ale secțiilor de votare din
străinătate sunt constituite dintr-un președinte, desemnat de
șeful misiunii diplomatice, de regulă din cadrul acesteia, și un
număr între 2 și 6 membri stabiliți de președintele biroului
electoral pentru secțiile de votare din străinătate, dintr-o listă
întocmită de Ministerul Afacerilor Externe, cel mai târziu cu
30 de zile înainte de ziua de referință, la propunerea partidelor
politice, organizațiilor cetățenilor aparținând minorităților
naționale, alianțelor politice sau electorale dintre acestea care
participă la alegeri și care au membri în Parlamentul European.
În cazul în care numărul persoanelor propuse de acestea este
insuficient, lista este completată de Ministerul Afacerilor Externe
cu alte persoane cu o bună reputație și fără apartenență politică.
Lista este transmisă spre avizare Autorității Electorale
Permanente de către Ministerul Afacerilor Externe, în formatul
solicitat de aceasta. Avizul Autorității Electorale Permanente se
comunică Ministerului Afacerilor Externe până cel mai târziu cu
5 zile înaintea desemnării președinților birourilor electorale ale
secțiilor de votare și a locțiitorilor acestora.
(2) Toate cheltuielile privind transportul, cazarea, masa și alte
cheltuieli curente ale membrilor birourilor electorale ale secțiilor

MONITORUL OFICIAL AL ROMÂNIEI, PARTEA I, Nr. 134/4.III.2009
de votare din străinătate se suportă de către cei care îi
desemnează.
Art. 147. — (1) Birourile electorale ale secțiilor de votare au
următoarele atribuții:
a) primesc de la primari, pe bază de proces-verbal, cu două
zile înainte de ziua de referință, două copii de pe listele
electorale permanente și două copii de pe listele electorale
speciale, care cuprind alegătorii din secția de votare; un
exemplar din fiecare tip de listă este pus la dispoziția alegătorilor
pentru consultare și un exemplar este utilizat în ziua de referință;
b) primesc, pe bază de proces-verbal, de la primari buletinele
de vot, ștampila de control și ștampilele cu mențiunea «VOTAT»,
formularele pentru încheierea proceselor-verbale, alte imprimate
și materiale necesare desfășurării procesului electoral, precum
și un buletin de vot anulat, după caz, de către președintele
biroului electoral județean, al sectorului municipiului București
sau al biroului electoral pentru secțiile de votare din străinătate,
pe care îl vor afișa la sediul secției de votare într-un loc vizibil,
în ziua premergătoare alegerilor; birourile electorale ale secțiilor
de votare din străinătate primesc aceste materiale prin
intermediul Ministerului Afacerilor Externe;
c) conduc operațiunile de votare, iau toate măsurile de ordine
în localul secției de votare și în jurul acestuia;
d) numără voturile și consemnează rezultatele votării;
e) rezolvă întâmpinările referitoare la propria lor activitate;
f) predau birourilor electorale județene sau, după caz, biroului
electoral al sectorului procesele-verbale cuprinzând rezultatele
votării, buletinele de vot nule și cele contestate, împreună cu
întâmpinările, contestațiile și materialele la care acestea se
referă, precum și listele electorale utilizate în cadrul secției de
votare, îndosariate pe tipuri de liste; birourile electorale ale
secțiilor de votare din străinătate predau aceste materiale, prin
intermediul Ministerului Afacerilor Externe, biroului electoral
pentru secțiile de votare din străinătate sau, în cazul în care
acesta și-a încetat activitatea, Tribunalului București;
g) predau, pe bază de proces-verbal, reprezentantului
judecătoriei în a cărei rază teritorială își au sediul și care se află
la sediul biroului electoral județean sau, după caz, la sediul
biroului electoral de sector buletinele de vot întrebuințate și
necontestate, precum și cele anulate, ștampilele și celelalte
materiale utilizate în desfășurarea votării; birourile electorale ale
secțiilor de votare din străinătate înaintează aceste materiale
reprezentanțelor diplomatice, care, în termen de 3 luni de la
publicarea rezultatului alegerilor în Monitorul Oficial al României,
Partea I, le predau în vederea topirii de către operatorii
economici specializați;
h) furnizează, în ziua de referință, date privind prezența
populației la vot, conform unui program stabilit de Biroul
Electoral Central.
(2) Birourile electorale ale secțiilor de votare îndeplinesc
orice alte atribuții care le revin potrivit legii.
(3) După predare, materialele prevăzute la art. 147 alin. (1)
lit. a) și b) se sigilează de către președinții birourilor electorale
ale secțiilor de votare și se păstrează, până la transportul lor la
localurile secțiilor de votare, sub pază, într-un singur spațiu pus
la dispoziție de primarul unității administrativ-teritoriale în care
acestea își desfășoară activitatea. În cazul secțiilor de votare
din străinătate, după primire, materialele prevăzute la lit. b) se
sigilează de către președinții birourilor electorale ale secțiilor de
votare și se păstrează, până la transportul lor la localurile
secțiilor de votare, într-un singur spațiu pus la dispoziție de șeful
reprezentanței diplomatice din statul respectiv.
Art. 148. — (1) Partidele politice, organizațiile cetățenilor
aparținând minorităților naționale, alianțele politice sau
electorale dintre acestea, precum și candidații independenți pot
contesta modul de formare și componența birourilor electorale,

21

în cel mult 48 de ore de la expirarea termenului de constituire
sau, după caz, de completare a acestor birouri.
(2) Contestațiile se depun la biroul electoral ierarhic superior
sau, în cazul în care contestația se referă la Biroul Electoral
Central, la Înalta Curte de Casație și Justiție și se soluționează
de acestea în termen de cel mult două zile de la înregistrare.
Decizia sau, după caz, hotărârea pronunțată este definitivă.”
18. După articolul 148 se introduce un nou articol,
articolul 149, cu următorul cuprins:
ăArt. 149. — Birourile electorale județene, birourile electorale
de sector, biroul electoral pentru secțiile de votare din străinătate
și birourile electorale ale secțiilor de votare își încetează
activitatea după data predării către birourile electorale ierarhic
superioare a proceselor-verbale de consemnare și centralizare
a rezultatelor votării, pe care le-au întocmit, cu condiția
confirmării lipsei oricăror erori sau neconcordanțe în acestea.”
19. Articolele 15—17 se modifică și vor avea următorul
cuprins:
ăArt. 15. — (1) Secțiile de votare se organizează după cum
urmează:
a) în localitățile cu o populație de peste 1.000 de locuitori,
câte o secție de votare la 1.000—2.000 de locuitori;
b) în localitățile cu o populație sub 1.000 de locuitori, o
singură secție de votare;
c) se pot organiza secții de votare și în satele, grupele de
sate sau cartierele cu o populație de până la 1.000 de locuitori,
situate la o distanță mai mare de 3 km față de sediul celei mai
apropiate secții de votare din reședința comunei, orașului sau
municipiului.
(2) Delimitarea secțiilor de votare se stabilește de primarii
comunelor, orașelor, municipiilor sau ai subdiviziunilor
administrativ-teritoriale ale municipiilor, cu sprijinul structurilor
teritoriale ale Centrului Național de Administrare a Bazelor de
Date privind Evidența Persoanelor, în termen de cel mult 15 zile
de la aducerea la cunoștință publică a zilei de referință.
(3) Numerotarea secțiilor de votare de pe raza teritorială a
unui județ, respectiv a municipiului București se stabilește de
către prefect, în termen de cel mult 5 zile de la delimitarea
secțiilor de votare, începând cu localitatea reședință de județ și
continuând cu cele din municipii, orașe și comune, în ordinea
alfabetică a acestora; în municipiile cu subdiviziuni administrativteritoriale numerotarea se face cu respectarea ordinii acestor
subdiviziuni, prevăzută de lege.
(4) În cel mult 5 zile de la expirarea termenului prevăzut la
alin. (3), prefecții comunică Autorității Electorale Permanente
delimitarea și numerotarea fiecărei secții de votare, precum și
alte date relevante privind imobilul în care se va desfășura
votarea, în formatul stabilit de aceasta. Orice modificare privind
delimitarea și numerotarea secțiilor de votare, precum și locurile
de desfășurare a votării se comunică Autorității Electorale
Permanente în cel mult 48 de ore.
(5) Cel mai târziu cu 45 de zile înaintea zilei de referință,
prefecții aduc la cunoștință publică delimitarea și numerotarea
fiecărei secții de votare, prin publicații în care se indică și locul
de desfășurare a votării.
(6) Primarii și secretarii comunelor, orașelor, municipiilor și
ai subdiviziunilor administrativ-teritoriale, precum și Centrul
Național de Administrare a Bazelor de Date privind Evidența
Persoanelor vor asigura datele, informațiile și sprijinul necesar
pentru îndeplinirea de către prefecți a obligațiilor prevăzute la
alin. (3)—(5).
(7) Pe lângă misiunile diplomatice și oficiile consulare ale
României se organizează una sau mai multe secții de votare
pentru alegătorii care se află în străinătate în ziua de referință.
(8) În afara secțiilor de votare prevăzute la alin. (7), pot fi
organizate, cu acordul guvernului din țara respectivă, secții de

22

MONITORUL OFICIAL AL ROMÂNIEI, PARTEA I, Nr. 134/4.III.2009

votare și în alte localități decât cele în care își au sediul misiunile
diplomatice sau oficiile consulare.
(9) Numerotarea secțiilor de votare din străinătate se
stabilește de către ministrul afacerilor externe, prin ordin. În
termenul prevăzut la alin. (5), ministrul afacerilor externe aduce
la cunoștință publică numerotarea fiecărei secții de votare din
străinătate, precum și locurile de desfășurare a votării.
(10) Sediile secțiilor de votare prevăzute la alin. (7) și (8) se
organizează și se dotează prin grija Ministerului Afacerilor
Externe. În acest scop, Ministerul Finanțelor Publice alocă
fondurile necesare.
Art. 16. — (1) Campania electorală începe cu 30 de zile
înainte de ziua de referință și se încheie în dimineața zilei de
sâmbătă care precedă zilei de referință, la ora 7,00.
(2) În campania electorală candidații, partidele politice,
alianțele politice și alianțele electorale, organizațiile cetățenilor
aparținând minorităților naționale care participă la alegeri,
precum și cetățenii au dreptul să își exprime opiniile în mod liber
și fără nicio discriminare, prin mitinguri, adunări, marșuri,
precum și prin intermediul mass-mediei. Organizarea
mitingurilor, adunărilor și marșurilor se poate face numai cu
autorizările prevăzute de legislația în vigoare.
(3) Mijloacele folosite în campania electorală nu pot
contraveni ordinii de drept.
(4) În unitățile militare, în unitățile de învățământ, în timpul
programului de învățământ, în sediile reprezentanțelor
diplomatice, precum și în penitenciare, acțiunile de campanie
electorală de orice tip sunt interzise.
(5) În timpul campaniei electorale primarii asigură
candidaților, în mod nediscriminatoriu, spații corespunzătoare
pentru a se întâlni cu alegătorii.
Art. 17. — (1) Campania electorală, prin serviciile de
programe audiovizuale, publice și private, trebuie să servească
următoarelor interese generale:
a) ale electoratului — de a primi informații corecte, astfel
încât să își poată exercita dreptul la vot în cunoștință de cauză;
b) ale partidelor politice, alianțelor politice, alianțelor
electorale, organizațiilor cetățenilor aparținând minorităților
naționale care participă la alegeri și candidaților independenți —
de a se face cunoscuți și de a-și prezenta platformele,
programele politice și ofertele electorale;
c) ale radiodifuzorilor — de a-și exercita drepturile și
responsabilitățile care decurg din profesiunea de jurnalist.
(2) Radiodifuzorii publici și privați sunt obligați să asigure, în
cadrul serviciilor de programe audiovizuale, desfășurarea unei
campanii electorale echitabile, echilibrate și corecte pentru toate
partidele politice, alianțele politice, alianțele electorale,
organizațiile cetățenilor aparținând minorităților naționale care
participă la alegeri, precum și pentru candidații independenți.”
20. După articolul 17 se introduce un nou articol,
articolul 171, cu următorul cuprins:
ăArt. 171. — (1) În perioada electorală, în cazul prezentării
de sondaje de opinie cu conținut electoral, acestea trebuie
însoțite de următoarele informații:
a) denumirea instituției care a realizat sondajul;
b) data sau intervalul de timp în care a fost efectuat sondajul
și metodologia utilizată;
c) dimensiunea eșantionului și marja maximă de eroare;
d) cine a solicitat și cine a plătit efectuarea sondajului.
(2) Televotul sau anchetele făcute pe stradă în rândul
electoratului nu trebuie să fie prezentate ca reprezentative
pentru opinia publică sau pentru un anumit grup social ori etnic.
(3) Cu 48 de ore înainte de ziua de referință este interzisă
prezentarea de sondaje de opinie, televoturi sau anchete făcute
pe stradă.
(4) Pot efectua sondaje de opinie la ieșirea de la urne
institutele de sondare a opiniei publice sau societățile

comerciale ori organizațiile neguvernamentale care au în
obiectul de activitate realizarea de sondaje de opinie și care sunt
acreditate de Biroul Electoral Central, prin decizie, în acest sens.
Operatorii de sondaj ai acestora au acces, în baza acreditării
instituției pentru care lucrează, în zona de protecție a secției de
votare, prevăzută la art. 193 alin. (6), fără a avea acces în
interiorul localului secției de votare.
(5) În ziua votării este interzisă prezentarea sondajelor
realizate la ieșirea de la urne, înainte de încheierea votării.”
21. Articolul 18 se modifică și va avea următorul cuprins:
ăArt. 18. — (1) Partidele politice, alianțele politice, alianțele
electorale, organizațiile cetățenilor aparținând minorităților
naționale care participă la alegeri, precum și candidații
independenți sunt obligați să solicite, până la data rămânerii
definitive a candidaturilor, conducerii serviciilor publice de radio
și televiziune acordarea timpilor de antenă. Solicitările peste
acest termen nu se iau în considerare.
(2) Accesul partidelor politice, alianțelor politice, alianțelor
electorale și al organizațiilor cetățenilor aparținând minorităților
naționale care participă la alegeri, precum și al candidaților
independenți la serviciile publice de radio și televiziune este
gratuit. Posturile private de radio și televiziune vor practica
același tarif pe emisiune și pe unitate de timp pentru toate
partidele politice, alianțele politice, alianțele electorale,
organizațiile cetățenilor aparținând minorităților naționale care
participă la alegeri, iar timpii de antenă oferiți acestora trebuie să
fie proporționali cu cei practicați de posturile publice.
Nerespectarea prevederilor prezentului alineat de către posturile
private de radio și televiziune atrage sancționarea acestora.
Sancțiunile sunt stabilite prin decizii ale Consiliului Național al
Audiovizualului.
(3) Este interzisă introducerea spoturilor publicitare
electorale în alte emisiuni decât cele electorale.
(4) În termen de 48 de ore de la rămânerea definitivă a
candidaturilor, Societatea Română de Radiodifuziune și
Societatea Română de Televiziune stabilesc, în baza
comunicării efectuate de către Biroul Electoral Central, orarul
pentru campania electorală și repartizarea timpilor de antenă
pentru accesul partidelor politice, organizațiilor cetățenilor
aparținând minorităților naționale, alianțelor politice, alianțelor
electorale și al candidaților independenți la serviciile publice de
radio și televiziune, având în vedere următoarea pondere din
timpii de antenă alocați:
a) 4/5 din timpii de antenă se repartizează în mod egal
partidelor politice, organizațiilor cetățenilor aparținând
minorităților naționale care au membri în Parlamentul European
și care participă la alegeri, precum și alianțelor politice sau
electorale dintre acestea;
b) 1/5 din timpii de antenă se repartizează în mod egal
partidelor politice, alianțelor politice, alianțelor electorale,
organizațiilor cetățenilor aparținând minorităților naționale care
nu au membri în Parlamentul European care participă la alegeri,
precum și candidaților independenți.”
22. După articolul 18 se introduc trei noi articole,
articolele 181—183, cu următorul cuprins:
ăArt. 181. — În termen de 30 de zile de la stabilirea zilei de
referință, Consiliul Național al Audiovizualului stabilește, prin
decizie, regulile de desfășurare prin intermediul serviciilor de
programe audiovizuale a campaniei electorale pentru alegerea
membrilor din România în Parlamentul European.
Art. 182. — (1) Primarii sunt obligați ca după expirarea
termenului de depunere a candidaturilor, dar până la începerea
campaniei electorale, să stabilească, prin dispoziție, locuri
speciale pentru afișajul electoral, în care să amplaseze panouri
electorale, ținând seama de numărul partidelor politice,
organizațiilor cetățenilor aparținând minorităților naționale,
alianțelor politice sau electorale dintre acestea care participă la

MONITORUL OFICIAL AL ROMÂNIEI, PARTEA I, Nr. 134/4.III.2009
alegeri, precum și al candidaților independenți. În același
termen, dispoziția primarului se aduce la cunoștință publică prin
afișare la sediul primăriei.
(2) Locurile speciale pentru afișaj trebuie să fie stabilite în
locuri publice frecventate de cetățeni, astfel încât participanții la
alegeri să le poată folosi fără stânjenirea circulației pe drumurile
publice și a celorlalte activități din localitățile respective. În
prealabil, primarii sunt obligați să asigure înlăturarea din spațiul
public a oricăror materiale de propagandă electorală rămase de
la campaniile electorale precedente.
(3) Utilizarea locurilor speciale pentru afișaj electoral este
permisă numai pentru partidele politice, organizațiile cetățenilor
aparținând minorităților naționale, alianțele politice sau
electorale dintre acestea care participă la alegeri, precum și
pentru candidații independenți.
(4) Este interzisă utilizarea de către partidul politic, alianța
politică, alianța electorală, organizația cetățenilor aparținând
minorităților naționale care participă la alegeri ori candidatul
independent a locurilor speciale pentru afișaj electoral astfel
încât să împiedice folosirea acestora de către un alt/o altă partid
politic, alianță politică, alianță electorală, organizație a
cetățenilor aparținând minorităților naționale care participă la
alegeri ori de către un alt candidat independent.
(5) Afișajul electoral este permis în alte locuri decât cele
stabilite potrivit alin. (2) numai cu acordul scris al proprietarilor
sau, după caz, al deținătorilor și numai cu luarea măsurilor
impuse de legislația în vigoare pentru asigurarea siguranței
cetățenilor.
(6) Pe un panou electoral fiecare partid politic, alianță
politică, alianță electorală, organizație a cetățenilor aparținând
unei minorități naționale care participă la alegeri în condițiile
prezentei legi ori candidat independent poate aplica un singur
afiș electoral. Un afiș electoral amplasat în locurile prevăzute la
alin. (1) nu poate depăși dimensiunile de 500 mm o latură și
300 mm cealaltă latură, iar cel prin care se convoacă o reuniune
electorală, 400 mm o latură și 250 mm cealaltă latură.
(7) Sunt interzise afișele electorale care combină culorile într-o
succesiune care reproduce drapelul României sau al altui stat.
(8) Se interzice afișajul în scop electoral prin aplicarea pe
pereții sau pilonii de susținere a podurilor, tunelurilor, viaductelor,
pe indicatoarele rutiere, panourile de orientare și informare
rutieră, precum și pe sistemele electronice de reglementare a
circulației.
(9) Activitățile de propagandă electorală nu pot afecta în
niciun fel spațiile verzi, rezervațiile naturale și zonele protejate
ecologic.
(10) Folosirea minorilor cu vârsta sub 16 ani pentru
distribuirea sau amplasarea de materiale de propagandă
electorală este interzisă.
(11) După încheierea campaniei electorale se interzice
difuzarea de mesaje electorale în format audio, vizual sau mixt
pe ecrane digitale amplasate în locuri publice ori private, precum
și prin intermediul unor vehicule special amenajate.
(12) Primarul, cu sprijinul organelor de ordine publică, este
obligat să asigure integritatea panourilor, afișelor electorale și a
altor materiale de propagandă electorală amplasate în locuri
autorizate.
(13) Consiliile locale pot aproba instalarea pe domeniul
public de către candidați, partidele politice, alianțele politice și
alianțele electorale a unor amenajări provizorii în scopul
distribuirii de materiale de propagandă electorală, dacă prin
amplasarea lor nu se instituie restricții de circulație rutieră sau
pietonală.
(14) Campania electorală se poate desfășura în alt stat decât
România numai cu respectarea legislației în vigoare a statului
respectiv.

23

Art. 183. — (1) Birourile electorale județene, birourile
electorale ale sectoarelor municipiului București și biroul
electoral pentru secțiile de votare din străinătate veghează la
corecta desfășurare a campaniei electorale, soluționând, prin
decizii, plângerile ce le sunt adresate cu privire la împiedicarea
unui partid politic, unei alianțe politice, unei alianțe electorale
sau unei organizații a cetățenilor aparținând unei minorități
naționale care participă la alegeri ori a unui candidat
independent de a-și desfășura campania electorală în condițiile
prevăzute de lege.
(2) Dacă birourile electorale județene, birourile electorale ale
sectoarelor și biroul electoral pentru secțiile de votare din
străinătate consideră, cu ocazia soluționării plângerii, că este
necesară luarea unor măsuri administrative sau aplicarea unor
sancțiuni contravenționale ori penale, sesizează autoritățile
competente.
(3) Împotriva deciziilor birourilor electorale județene, birourilor
electorale de sector și biroului electoral pentru secțiile de votare
din străinătate se pot face contestații la Biroul Electoral Central,
în termen de cel mult 48 de ore de la afișarea acestora. Deciziile
date asupra contestațiilor sunt definitive.
(4) Soluționarea plângerilor și a contestațiilor se face în
termen de 3 zile de la înregistrarea lor.
(5) Contestațiile formulate în termenul legal împotriva
deciziilor adoptate de birourile electorale județene, birourile
electorale de sector și biroul electoral pentru secțiile de votare
din străinătate suspendă executarea acestora.
(6) Deciziile adoptate de birourile electorale județene,
birourile electorale de sector și biroul electoral pentru secțiile de
votare din străinătate devin executorii de la datele la care expiră
termenele de contestare a acestora.”
23. Articolul 19 se modifică și va avea următorul cuprins:
ăArt. 19. — (1) Modelul, dimensiunile și condițiile de tipărire
ale buletinelor de vot se stabilesc prin hotărâre a Guvernului, în
termen de 5 zile de la stabilirea zilei de referință, la propunerea
Autorității Electorale Permanente și a Ministerului Administrației
și Internelor.
(2) Buletinele de vot se vor imprima cu litere de aceeași
mărime și aceleași caractere și cu aceeași cerneală în atâtea
exemplare câți alegători sunt înscriși în listele electorale
permanente și speciale, cu un supliment de 10%. Imprimarea
buletinelor de vot se asigură de către Ministerul Administrației
și Internelor, care răspunde ca toate buletinele de vot necesare
să fie imprimate cu cel puțin 10 zile înainte de ziua de referință.
Buletinele de vot se capsează.
(3) Cu cel puțin 15 zile înaintea zilei de referință, macheta
buletinului de vot se prezintă de Ministerul Administrației și
Internelor membrilor Biroului Electoral Central. La prezentarea
machetei buletinului de vot sunt invitați și delegați ai partidelor
politice, alianțelor politice, alianțelor electorale și organizațiilor
cetățenilor aparținând minorităților naționale care participă la
alegeri și nu au reprezentanți în Biroul Electoral Central, precum
și candidații independenți. Operațiunea de prezentare a
buletinului de vot se consemnează într-un proces-verbal care
se semnează de toate persoanele prezente. Eventualele obiecții
se formulează pe loc, obiecțiile ulterioare nemaifiind luate în
considerare. Membrii Biroului Electoral Central și delegații
împuterniciți au dreptul să solicite Ministerului Administrației și
Internelor modificarea machetei și tipărirea corectă a buletinelor
de vot, dacă numele candidaților, semnul electoral, denumirea
partidelor politice, a alianțelor politice, a alianțelor electorale sau
a organizațiilor cetățenilor aparținând minorităților naționale sunt
incorect imprimate ori nu sunt vizibile.
(4) La cererea scrisă a partidelor politice, alianțelor politice,
alianțelor electorale, organizațiilor cetățenilor aparținând
minorităților naționale care participă la alegeri sau a candidaților

24

MONITORUL OFICIAL AL ROMÂNIEI, PARTEA I, Nr. 134/4.III.2009

independenți, Biroul Electoral Central eliberează, pentru fiecare,
un buletin de vot, vizat și anulat de președintele acestuia.”
24. După articolul 19 se introduc opt noi articole,
articolele 191—198, cu următorul cuprins:
ăArt. 191. — (1) Semnele electorale se stabilesc și se
comunică Biroului Electoral Central de fiecare partid politic,
alianță politică, alianță electorală sau organizație a cetățenilor
aparținând minorităților naționale care participă la alegeri,
precum și de candidații independenți, cu cel puțin 60 de zile
înainte de ziua de referință. Semnele electorale nu pot fi
contrare ordinii de drept.
(2) Semnele electorale comunicate Biroului Electoral Central
trebuie să se deosebească clar între ele, fiind interzisă utilizarea
acelorași simboluri grafice, oricare ar fi figura geometrică în care
sunt încadrate. Partidele și alianțele politice pot întrebuința ca
semn electoral semnul permanent cu care s-au înscris la
Tribunalul București.
(3) Semnele electorale nu pot reproduce sau combina
simbolurile naționale ale statului român, ale altor state, ale
Uniunii Europene, ale organismelor internaționale ori ale cultelor
religioase. Fac excepție partidele politice care sunt membre ale
unor organizații politice internaționale, acestea putând utiliza
semnul organizației respective ca atare sau într-o combinație
specifică.
(4) Semnul electoral folosit de un partid politic, alianță
politică, alianță electorală, organizație a cetățenilor aparținând
unei minorități naționale, înregistrate legal începând din anul
1990, îi aparține de drept dacă l-a folosit primul, respectiv prima,
și nu poate fi însușit sau utilizat de alt partid politic, alianță
politică, alianță electorală, organizație a cetățenilor aparținând
unei minorități naționale înregistrată ulterior sau de un candidat
independent decât cu consimțământul celor cărora le-a
aparținut, respectiv al partidelor care au alcătuit alianța politică
sau alianța electorală inițială.
(5) În cazul în care același semn electoral este solicitat de
mai multe partide politice, alianțe politice, alianțe electorale,
organizații ale cetățenilor aparținând minorităților naționale care
participă la alegeri sau candidați independenți, atribuirea se va
face în beneficiul partidului politic, alianței politice, alianței
electorale, organizației cetățenilor aparținând minorității
naționale sau candidatului independent care a înregistrat primul,
respectiv prima, respectivul semn.
(6) În termen de 24 de ore de la expirarea termenului
prevăzut de alin. (1), Biroul Electoral Central admite, prin
decizie, semnele electorale care îndeplinesc condițiile prevăzute
de alin. (1)—(5) și respinge, prin decizie, semnele electorale
care nu îndeplinesc aceste condiții.
(7) Contestațiile privind admiterea sau respingerea semnelor
electorale se depun, în scris, la Tribunalul București, în cel mult
24 de ore de la expirarea termenului prevăzut la alin. (6), și se
soluționează de către acesta în cel mult două zile de la
înregistrarea contestației. Hotărârea este definitivă și irevocabilă
și se comunică contestatorilor și Biroului Electoral Central, în cel
mult 24 de ore.
(8) Biroul Electoral Central asigură aducerea la cunoștință
publică a semnelor electorale admise a doua zi după expirarea
termenului prevăzut la alin. (6) sau, după caz, a termenului
prevăzut la alin. (7), prin publicarea pe pagina proprie de internet
și în Monitorul Oficial al României, Partea I.
(9) Alianța politică sau alianța electorală care a participat la
alegerile anterioare sub o denumire o poate păstra numai dacă
nu și-a schimbat componența inițială sau dacă niciunul dintre
partidele politice care au părăsit alianța nu declară că nu este de
acord ca denumirea respectivă să fie păstrată de către alianța
respectivă în noua sa formă. De asemenea, denumirea
respectivă nu poate fi utilizată de o altă alianță politică sau
alianță electorală.

(10) Partidele politice, organizațiile cetățenilor aparținând
minorităților naționale, alianțele politice, alianțele electorale și
candidații independenți pot participa la alegeri fără semn
electoral.
Art. 192. — (1) Confecționarea ștampilelor birourilor
electorale județene, ale birourilor electorale ale sectoarelor
municipiului București și ale birourilor electorale ale secțiilor de
votare se realizează prin grija prefecților. Confecționarea
ștampilei biroului electoral pentru secțiile de votare din
străinătate și a ștampilelor birourilor electorale ale secțiilor de
votare din străinătate se realizează prin grija Ministerului
Afacerilor Externe.
(2) Ștampila Biroului Electoral Central și ștampilele cu
mențiunea «VOTAT» se confecționează de Ministerul
Administrației și Internelor.
(3) Buletinele de vot, ștampilele de control și ștampilele cu
mențiunea «VOTAT», formularele pentru încheierea proceselorverbale, copiile de pe listele electorale, formularele listelor
electorale suplimentare și celelalte materiale necesare
desfășurării procesului electoral se preiau de către prefect,
împreună cu președintele biroului electoral județean sau de
sector, pe bază de proces-verbal, și se păstrează în încăperi
speciale, încuiate și sigilate. Aceste materiale se distribuie, prin
intermediul primarilor, președinților birourilor electorale ale
secțiilor de votare, pe bază de proces-verbal, cel mai târziu cu
două zile înaintea alegerilor. Pentru secțiile de votare din
străinătate, preluarea și predarea acestor materiale se fac, pe
bază de proces-verbal, de către președintele biroului electoral
pentru secțiile de votare din străinătate, cu sprijinul Ministerului
Afacerilor Externe.
(4) Predarea și distribuirea buletinelor de vot se fac în
pachete sigilate de câte 100 de bucăți sau multiplu de 100 de
bucăți, pe bază de proces-verbal.
(5) În preziua alegerilor, la sediul fiecărei secții de votare se
afișează un buletin de vot, vizat și anulat, după caz, de
președintele biroului electoral județean, al sectorului municipiului
București sau al biroului electoral pentru secțiile de votare din
străinătate.
Art. 193. — (1) Fiecare local de secție de votare trebuie să
posede un număr suficient de urne de vot, cabine, ștampile cu
mențiunea «VOTAT», proporțional cu numărul alegătorilor
înscriși în copiile de pe listele electorale permanente și speciale
și cu numărul estimat al alegătorilor care vor fi înscriși în listele
electorale suplimentare, precum și o urnă de vot specială.
(2) Cabinele și urnele de vot trebuie așezate în aceeași
încăpere în care se află biroul electoral al secției de votare.
Cabinele și urnele de vot se asigură de către primarii comunelor,
orașelor, municipiilor și ai subdiviziunilor administrativ-teritoriale
ale municipiilor, împreună cu prefecții.
(3) Președintele biroului electoral al secției de votare
împreună cu membrii acestuia trebuie să fie prezenți la sediul
secției de votare, în ajunul zilei de referință, la ora 18,00, fiind
obligat să dispună măsurile necesare pentru asigurarea ordinii
și corectitudinii operațiunilor de votare. Președintele biroului
electoral al secției de votare dispune îndepărtarea materialelor
de propagandă electorală de orice tip din și de pe sediul secției
de votare.
(4) Președintele va dispune fixarea posturilor de pază în jurul
localului de vot.
(5) În ziua de referință, activitatea biroului electoral al secției
de votare începe la ora 6,00. Președintele biroului electoral al
secției de votare, în prezența celorlalți membri și, după caz, a
observatorilor, verifică urnele, listele electorale, buletinele de vot
și ștampilele, consemnând în procesul-verbal prevăzut la
art. 197 numărul persoanelor înscrise în copiile listelor electorale
permanente, copiile listelor electorale speciale, precum și
numărul ștampilelor cu mențiunea «VOTAT». Pe măsură ce

MONITORUL OFICIAL AL ROMÂNIEI, PARTEA I, Nr. 134/4.III.2009
deschide pachetele sigilate, președintele asigură aplicarea
ștampilei de control pe ultima pagină a fiecărui buletin de vot din
acestea. După încheierea acestor operațiuni, președintele
închide și sigilează urnele prin aplicarea ștampilei de control.
(6) Președintele biroului electoral al secției de votare este
obligat să ia măsurile necesare pentru ca alegerile să decurgă
în bune condiții. Atribuțiile acestuia, în această privință, se întind
și în afara localului de votare, în curtea acestuia, în intrările în
curte, în jurul localului de vot, precum și pe străzi și în piețe
publice până la o distanță de 500 m.
(7) Măsurile dispuse de președintele biroului electoral al
secției de votare se aduc la cunoștință publică prin afișare la loc
vizibil.
(8) Măsurile administrative dispuse de birourile electorale
referitoare la afișajul electoral se duc la îndeplinire de către
primarul unității administrativ-teritoriale, de îndată ce i-au fost
comunicate.
(9) Pentru menținerea ordinii, președintele biroului electoral
al secției de votare are la dispoziție mijloacele de ordine
necesare, asigurate de primar și de prefect, împreună cu
reprezentanții Ministerului Administrației și Internelor.
(10) În afară de membrii biroului electoral al secției de votare,
de candidați și de observatori, nicio altă persoană nu poate
staționa în locurile publice din zona de votare sau în localul de
vot mai mult decât timpul necesar pentru votare.
(11) Pe durata votării se interzice membrilor birourilor
electorale, persoanelor însărcinate cu menținerea ordinii și
persoanelor acreditate să poarte ecusoane, insigne sau alte
însemne de propagandă electorală.
(12) În ziua votării, între orele 7,00—21,00 sunt interzise
comercializarea și consumul băuturilor alcoolice în spațiul de
protecție al secției de votare prevăzut la alin. (6).
(13) Pentru secțiile de votare din străinătate, dispozițiile
prezentului articol se aplică, după caz, cu luarea în considerare
a condițiilor specifice privind organizarea acestora.
Art. 194. — (1) Votarea începe la ora 7,00 și se încheie la ora
21,00. La sediile secțiilor de votare se afișează la loc vizibil ora
la care începe, respectiv se încheie votarea.
(2) Alegătorii pot vota la secția de votare unde sunt înscriși în
copia de pe lista electorală permanentă sau în copia de pe lista
electorală specială ori la orice altă secție de votare, în condițiile
prevăzute de art. 92.
(3) Accesul alegătorilor în sala de vot are loc în serii
corespunzătoare numărului cabinelor. Alegătorul resortisant și
alegătorul comunitar prezintă actul de identitate, respectiv
documentul de identitate biroului electoral al secției de votare.
Președintele biroului electoral al secției de votare sau membrul
desemnat de acesta verifică dacă alegătorul este înscris în
copia de pe lista electorală permanentă sau de pe lista
electorală specială, după care alegătorul semnează în listă la
poziția destinată acestuia. În baza semnăturii în copia de pe lista
electorală permanentă sau de pe lista electorală specială,
președintele sau membrul biroului electoral al secției de votare
desemnat de acesta îi încredințează alegătorului buletinul de
vot și ștampila cu mențiunea «VOTAT» pe care acesta o va
aplica pe buletinul de vot. În situația în care alegătorul, din
motive bine întemeiate, constatate de către președintele biroului
electoral al secției de votare, nu poate semna în lista electorală,
președintele face o mențiune în listă, confirmată prin semnătura
sa și a încă unui membru al biroului electoral.
(4) În cazul în care alegătorul nu este înscris în copia de pe
lista electorală permanentă sau de pe lista electorală specială,
președintele biroului electoral al secției de votare sau membrul
desemnat de acesta verifică dacă prevederile art. 92 sunt
îndeplinite și oprește de la votare alegătorul, în cazul în care
aceste prevederi nu sunt îndeplinite.

25

(5) Cetățenii români care în ziua de referință se află în
străinătate votează pentru alegerea membrilor din România în
Parlamentul European numai dacă nu se regăsesc în tabelul
întocmit de Autoritatea Electorală Permanentă, care cuprinde
cetățenii români care își exercită dreptul de vot la alegerile
pentru Parlamentul European din alt stat membru al Uniunii
Europene.
(6) Alegătorii comunitari care în ziua de referință doresc să
voteze la altă secție de votare decât unde sunt înscriși în copia
de pe lista electorală specială votează numai dacă biroul
electoral județean sau biroul electoral de sector confirmă, la
solicitarea telefonică a președintelui biroului electoral al secției
de votare, că au fost înscriși în listele electorale speciale.
Alegătorii comunitari care în ziua de referință se află în
străinătate votează pentru alegerea membrilor din România în
Parlamentul European numai dacă se regăsesc în tabelul
întocmit de Autoritatea Electorală Permanentă, care cuprinde
alegătorii comunitari înscriși în listele electorale speciale.
(7) Alegătorii votează separat în cabine închise, aplicând
ștampila cu mențiunea «VOTAT» înăuntrul patrulaterului care
cuprinde lista de candidați sau prenumele și numele candidatului
independent pe care îl votează. Ștampila cu mențiunea
«VOTAT» trebuie astfel dimensionată încât să fie mai mică decât
patrulaterul.
(8) Prezența oricărei persoane în cabinele de vot, în afara
celei care votează, este interzisă. Alegătorul care din motive
temeinice, constatate de președintele biroului electoral al secției
de votare, nu poate să voteze singur are dreptul să cheme în
cabina de votare un însoțitor ales de el, pentru a-l ajuta. Acesta
nu poate fi din rândul observatorilor sau al membrilor biroului
electoral al secției de votare.
(9) După ce au votat, alegătorii vor îndoi buletinele, astfel
încât pagina netipărită care poartă ștampila de control să
rămână în afară, și le vor introduce în urnă, având grijă să nu se
deschidă. Îndoirea greșită a buletinului nu atrage nulitatea
acestuia.
(10) La cererea alegătorului, în cazul în care acesta a aplicat
greșit ștampila cu mențiunea «VOTAT», dar nu a introdus
buletinul în urnă, președintele biroului electoral al secției de
votare îi poate elibera, numai o singură dată, un nou buletin,
reținând și anulând buletinul de vot inițial și făcând mențiunea
corespunzătoare în procesul-verbal prevăzut la art. 197.
(11) Ștampila încredințată pentru votare se restituie
președintelui sau acelor membri ai biroului electoral al secției de
votare desemnați de acesta, după care președintele sau acel
membru aplică pe actul de identitate sau, după caz, pe
documentul de identitate al alegătorului ștampila cu mențiunea
«VOTAT» și data scrutinului sau, după caz, un timbru autocolant
cu mențiunea «VOTAT» și data scrutinului.
(12) Președintele poate lua măsuri ca staționarea unui
alegător în cabina de votare să nu se prelungească nejustificat.
(13) Candidații și oricare alegător au dreptul să conteste
identitatea persoanei care se prezintă la vot. În acest caz,
identitatea se stabilește de președintele biroului electoral al
secției de votare prin orice mijloace legale.
(14) În cazul în care contestația este întemeiată, președintele
biroului electoral al secției de votare îl va opri de la votare pe
alegătorul contestat, va consemna faptul într-un proces-verbal și
va sesiza această situație autorităților competente.
(15) Președintele biroului electoral al secției de votare poate
suspenda votarea pentru motive temeinice. Durata totală a
suspendărilor nu poate depăși o oră. Suspendarea este
anunțată prin afișare la ușa sediului secției de votare imediat ce
s-a produs evenimentul care a declanșat suspendarea.
(16) În timpul suspendării, urnele de votare, ștampilele,
buletinele de vot și celelalte documente și materiale ale biroului
electoral al secției de votare vor rămâne sub pază permanentă.

26

MONITORUL OFICIAL AL ROMÂNIEI, PARTEA I, Nr. 134/4.III.2009

În timpul suspendării nu poate părăsi sala de votare mai mult
de jumătate din numărul membrilor biroului electoral al secției
de votare în același timp. Candidații și observatorii care asistă
la votare nu pot fi obligați să părăsească sala de votare în acest
timp.
(17) Președintele biroului electoral al secției de votare sau, în
lipsa acestuia, locțiitorul este obligat să primească și să
înregistreze orice sesizare scrisă cu privire la nereguli produse
în timpul procesului de votare, înaintată de membri ai biroului
electoral al secției de votare, candidați, observatori ori alegători
prezenți în secția de votare pentru exercitarea dreptului de vot.
În cazul în care i se înaintează sesizarea în dublu exemplar,
președintele biroului electoral al secției de votare, respectiv
locțiitorul acestuia va menționa pe copia ce rămâne la persoana
care înaintează sesizarea faptul că a luat cunoștință de
sesizarea respectivă și numărul sub care aceasta este
înregistrată.
Art. 195. — (1) Pentru alegătorii netransportabili din motive
de boală sau invaliditate, președintele biroului electoral al secției
de votare poate aproba, la cererea scrisă a acestora, depusă
cel mai târziu în preziua alegerilor, însoțită de copii ale unor acte
medicale sau alte acte oficiale din care să rezulte că persoanele
respective sunt netransportabile, ca o echipă formată din cel
puțin 2 membri ai biroului electoral să se deplaseze cu o urnă
specială și cu materialul necesar votării — ștampilă cu
mențiunea «VOTAT» și buletine de vot — la locul unde se află
alegătorul, pentru a se efectua votarea. În raza unei secții de
votare se utilizează o singură urnă specială. Urna specială poate
fi transportată numai de membrii biroului electoral al secției de
votare. Urna specială se poate deplasa numai în raza teritorială
arondată la respectiva secție de votare.
(2) În cazurile prevăzute la alin. (1) votarea se face pe baza
unui extras de pe lista electorală suplimentară. Persoanele
înscrise în extrasul de pe lista electorală suplimentară trebuie
să fie radiate din celelalte liste existente la secție.
(3) Dispozițiile alin. (1) și (2) se aplică în mod corespunzător
persoanelor reținute, deținute în baza unui mandat de arestare
preventivă sau persoanelor care sunt în executarea unei
pedepse privative de libertate, dar care nu și-au pierdut
drepturile electorale.
Art. 196. — (1) La ora 21,00 președintele biroului electoral al
secției de votare declară votarea încheiată și dispune închiderea
sălii unde se votează.
(2) Alegătorii care la ora 21,00 se află în sala unde se
votează pot să își exercite dreptul de vot.
Art. 197. — (1) După închiderea sălii unde se votează,
președintele, în prezența membrilor biroului electoral,
efectuează operațiunile de numărare a buletinelor de vot și de
consemnare a rezultatului votării, după cum urmează:
a) verifică starea sigiliilor de pe urnele de votare, sigilează
fanta urnelor de votare, introduce ștampilele cu mențiunea
«VOTAT» într-un plic care se sigilează prin aplicarea ștampilei
de control a secției de votare. Dispariția uneia sau a mai multor
ștampile se consemnează în procesul-verbal ce va însoți
predarea materialelor primite la judecătoria în a cărei rază
teritorială își au sediul;
b) anulează buletinele de vot neîntrebuințate, prin înscrierea
pe diagonala primei pagini a mențiunii «ANULAT» și aplicarea
ștampilei de control a secției de votare; în cazul în care există
pachete cu buletine de vot intacte, mențiunea «ANULAT» se
aplică o singură dată pe pachetul respectiv; numărul acestor
buletine se înscrie la rubrica d) a procesului-verbal prevăzut la
alin. (3);
c) stabilește numărul alegătorilor înscriși în copia listei
electorale permanente, respectiv în copia listei electorale
speciale primite din partea primarului unității administrativteritoriale în a cărei rază își are sediul secția de votare; este

interzis, sub sancțiunea legii, ca pe aceste liste să existe
ștersături, modificări sau completări, cu excepțiile prevăzute la
art. 9 alin. (17) și (18), art. 91 alin. (14) și (15) și art. 195 alin. (2).
Rezultatul numărării se va înscrie la pct. a1, respectiv pct. a2,
din modelul procesului-verbal prevăzut la alin. (3);
d) stabilește numărul alegătorilor prezenți la urne, prin
numărarea semnăturilor înscrise pe listele electorale existente în
secția de votare. Rezultatele vor fi consemnate în procesulverbal la pct. b1, b2, respectiv pct. b3, din modelul prevăzut la
alin. (3);
e) desigilează urnele, una câte una, și numără voturile găsite
în acestea;
f) sunt nule buletinele de vot pe care nu a fost aplicată
ștampila de control a secției de votare, buletinele de alt model
decât cel legal aprobat, buletinele pe care nu a fost aplicată
ștampila «VOTAT» sau la care ștampila este aplicată pe mai
multe patrulatere; votul este valabil în cazul în care, deși
ștampila aplicată a depășit limitele patrulaterului, opțiunea
alegătorului este evidentă; buletinele de vot nule nu intră în
calculul voturilor valabil exprimate.
(2) La deschiderea fiecărui buletin, președintele citește cu
voce tare lista de candidați care a fost votată sau, după caz,
numele și prenumele candidatului independent votat și arată
buletinul de vot celor prezenți. Buletinele de vot deschise se
grupează pe partide politice, alianțe politice, alianțe electorale,
precum și pe organizații ale cetățenilor aparținând minorităților
naționale și pe candidați independenți, se numără și se leagă
separat. Voturile nule, listele de candidați sau prenumele și
numele candidaților independenți și voturile valabil exprimate
pentru fiecare se consemnează în câte un tabel separat de câte
un membru al biroului electoral al secției de votare, desemnat de
președinte.
(3) După deschiderea urnelor și numărarea voturilor,
președintele biroului electoral al secției de votare va încheia un
proces-verbal, în 3 exemplare, care cuprinde:
a) numărul total al alegătorilor înscriși în copia de pe lista
electorală permanentă și în copia de pe lista electorală specială
(pct. a = pct. a1 + pct. a2), din care:
a1) numărul total al alegătorilor înscriși în copia de pe lista
electorală permanentă (pct. a1 ≥ pct. b1);
a2) numărul total al alegătorilor înscriși în copia de pe lista
electorală specială (pct. a2 ≥ pct. b2);
b) numărul total al alegătorilor înscriși în listele electorale
existente la secția de votare, care s-au prezentat la urne
(pct. b = pct. b1 + pct. b2 + pct. b3), din care:
b1) numărul total al alegătorilor înscriși în copia de pe lista
electorală permanentă, care s-au prezentat la urne;
b2) numărul total al alegătorilor înscriși în copia de pe lista
electorală specială, care s-au prezentat la urne;
b3) numărul total al alegătorilor înscriși în lista electorală
suplimentară, care s-au prezentat la urne;
c) numărul buletinelor de vot primite (pct. c >/ = pct. d +
pct. e + pct. f);
d) numărul buletinelor de vot neîntrebuințate și anulate;
e) numărul voturilor valabil exprimate (pct. e </ = pct. b – pct. f,
pct. e = suma voturilor valabil exprimate la pct. g);
f) numărul voturilor nule;
g) numărul voturilor valabil exprimate obținute de fiecare listă
de candidați sau de fiecare candidat independent;
h) expunerea, pe scurt, a întâmpinărilor formulate, precum
și a contestațiilor înaintate biroului electoral județean, al
sectorului municipiului București sau biroului electoral pentru
secțiile de votare din străinătate;
i) starea sigiliilor de pe urne la încheierea votării.
(4) La pct. h) din procesul-verbal se vor menționa și situațiile
în care:

MONITORUL OFICIAL AL ROMÂNIEI, PARTEA I, Nr. 134/4.III.2009
a) numărul buletinelor de vot găsite în urnă diferă de numărul
alegătorilor care au votat, rezultat în urma numărării
semnăturilor din listele electorale permanente, suplimentare și
speciale;
b) numărul buletinelor de vot găsite în urnă adunat cu cel al
buletinelor de vot neîntrebuințate și anulate diferă de numărul
total de buletine de vot primite.
(5) Procesul-verbal se semnează de președintele biroului
electoral al secției de votare și de ceilalți membri și va purta
ștampila de control a biroului electoral. Lipsa semnăturilor unor
membri ai biroului secției de votare nu influențează valabilitatea
procesului-verbal. Președintele va menționa motivele care au
împiedicat semnarea.
(6) Un exemplar al procesului-verbal se afișează la loc vizibil,
la sediul biroului electoral al secției de votare.
(7) Membrilor birourilor electorale ale secțiilor de votare li se
eliberează, la cerere, o copie de pe procesul-verbal, certificată
de către toți cei care au semnat originalul.
(8) Două exemplare ale procesului-verbal prevăzut la
alin. (3), însoțite de toate întâmpinările și contestațiile privitoare
la operațiunile electorale ale biroului electoral al secției de
votare, buletinele de vot nule și cele contestate, precum și listele
electorale utilizate alcătuiesc un dosar sigilat și ștampilat. În cel
mult 24 de ore de la încheierea votării, dosarul este înaintat
biroului electoral județean sau, după caz, biroului electoral al
sectorului municipiului București de către președintele biroului
electoral al secției de votare, cu pază înarmată, însoțit, la cerere,
de alți membri ai biroului electoral respectiv.
(9) Procesele-verbale întocmite de birourile electorale ale
secțiilor de votare din străinătate, însoțite de toate întâmpinările
și contestațiile privitoare la operațiunile electorale ale biroului
electoral al secției de votare, sunt transmise prin mijloace
electronice la biroul electoral pentru secțiile de votare din
străinătate, prin grija misiunilor diplomatice și a consulatelor, în
cel mult 24 de ore de la primirea acestora. Exactitatea datelor
din aceste procese-verbale este confirmată telefonic de către
președintele sau locțiitorul biroului electoral pentru secțiile de
votare din străinătate, care contrasemnează și ștampilează
documentele primite. Procesele-verbale contrasemnate sunt
utilizate în centralizarea rezultatelor votării.
(10) În termen de 24 de ore de la primirea dosarului prevăzut
la alin. (8), biroul electoral județean sau, după caz, al sectorului
municipiului București trimite câte un exemplar al fiecărui
proces-verbal întocmit de birourile electorale ale secțiilor de
votare la tribunalul în a cărui rază teritorială își desfășoară
activitatea; biroul electoral pentru secțiile de votare din
străinătate transmite câte o copie, contrasemnată și ștampilată,
a fiecărui proces-verbal întocmit de birourile electorale ale
secțiilor de votare din străinătate, Tribunalului București.
(11) Partidele politice, organizațiile cetățenilor aparținând
minorităților naționale, alianțele politice sau electorale dintre
acestea care au participat la alegeri, precum și candidații
independenți pot obține copii de pe exemplarele proceselorverbale prevăzute la alin. (10).
Art. 198. — (1) După primirea proceselor-verbale de la toate
birourile electorale ale secțiilor de votare și după soluționarea
întâmpinărilor și contestațiilor primite, biroul electoral județean,
biroul electoral al sectorului municipiului București sau biroul
electoral pentru secțiile de votare din străinătate încheie un
proces-verbal centralizator al indicatorilor cuprinși în proceseleverbale ale secțiilor de votare, după cum urmează:
a) numărul total al alegătorilor înscriși în copiile de pe listele
electorale permanente și în listele electorale speciale (pct. a =
pct. a1 + pct. a2), din care:
a1) numărul total al alegătorilor înscriși în copiile de pe listele
electorale permanente (pct. a1 ≥ pct. b1);

27

a2) numărul total al alegătorilor înscriși în copiile de pe listele
electorale speciale (pct. a2 ≥ pct. b2);
b) numărul total al alegătorilor înscriși în listele electorale,
care s-au prezentat la urne (pct. b = pct. b1 + pct. b2 + pct. b3),
din care:
b1) numărul total al alegătorilor înscriși în copiile de pe listele
electorale permanente, care s-au prezentat la urne;
b2) numărul total al alegătorilor înscriși în copiile de pe listele
electorale speciale, care s-au prezentat la urne;
b3) numărul total al alegătorilor înscriși în listele electorale
suplimentare, care s-au prezentat la urne;
c) numărul buletinelor de vot primite (pct. c >/ = pct. d + pct. e +
pct. f);
d) numărul buletinelor de vot neîntrebuințate și anulate;
e) numărul voturilor valabil exprimate (pct. e </ = pct. b –
pct. f, pct. e = suma voturilor valabil exprimate la pct. g);
f) numărul voturilor nule;
g) numărul voturilor valabil exprimate obținute de fiecare listă
de candidați sau de fiecare candidat independent;
h) modul de soluționare a contestațiilor și întâmpinărilor
primite.
(2) Prevederile art. 197 alin. (5) și (7) se aplică corespunzător.
(3) Procesul-verbal prevăzut la alin. (1) împreună cu
procesele-verbale primite de la birourile electorale ale secțiilor
de votare, precum și cu toate întâmpinările și contestațiile,
formând un dosar sigilat, ștampilat și semnat de membrii biroului
electoral județean, biroului electoral al sectorului municipiului
București sau ai biroului electoral pentru secțiile de votare din
străinătate, se înaintează cu pază înarmată la Biroul Electoral
Central, în cel mult 48 de ore de la primirea ultimului procesverbal de la birourile electorale ale secțiilor de votare.”
25. La articolul 21, alineatul (4) se modifică și va avea
următorul cuprins:
ă(4) După primirea proceselor-verbale de la toate birourile
județene, birourile electorale ale sectoarelor municipiului
București sau biroul electoral pentru secțiile de votare din
străinătate, Biroul Electoral Central încheie un proces-verbal
privind centralizarea voturilor și atribuirea mandatelor, după cum
urmează:
a) numărul total al alegătorilor înscriși în copiile de pe listele
electorale permanente și în listele electorale speciale (pct. a =
pct. a1 + pct. a2), din care:
a1) numărul total al alegătorilor înscriși în copiile de pe listele
electorale permanente (pct. a1 >/= pct. b1);
a2) numărul total al alegătorilor înscriși în copiile de pe listele
electorale speciale (pct. a2 >/= pct. b2);
b) numărul total al alegătorilor înscriși în listele electorale,
care s-au prezentat la urne (pct. b = pct. b1 + pct. b2 + pct. b3),
din care:
b1) numărul total al alegătorilor înscriși în copiile de pe listele
electorale permanente, care s-au prezentat la urne;
b2) numărul total al alegătorilor înscriși în copiile de pe listele
electorale speciale, care s-au prezentat la urne;
b3) numărul total al alegătorilor înscriși în listele electorale
suplimentare, care s-au prezentat la urne;
c) numărul buletinelor de vot primite (pct. c >/= pct. d +
pct. e + pct. f);
d) numărul buletinelor de vot neîntrebuințate și anulate;
e) numărul voturilor valabil exprimate (pct. e </= pct. b – pct. f,
pct. e = suma voturilor valabil exprimate la pct. g);
f) numărul voturilor nule;
g) numărul voturilor valabil exprimate obținute de fiecare listă
de candidați sau de fiecare candidat independent;
h) numărul voturilor valabil exprimate, obținute de fiecare
listă de candidați care a întrunit pragul electoral și de fiecare
candidat independent care a întrunit coeficientul electoral (în
ordinea descrescătoare a numărului voturilor valabil exprimate);

28

MONITORUL OFICIAL AL ROMÂNIEI, PARTEA I, Nr. 134/4.III.2009

i) lista câturilor calculate conform metodei d”Hondt pentru
fiecare listă de candidați care a întrunit pragul electoral și pentru
fiecare candidat independent care a întrunit coeficientul
electoral;
j) lista sortată descrescător a câturilor calculate conform
metodei d”Hondt;
k) numărul mandatelor atribuite fiecărei liste de candidați sau
fiecărui candidat independent (în ordinea descrescătoare a
numărului de mandate);
l) lista membrilor aleși pentru Parlamentul European;
m) lista membrilor supleanți pentru Parlamentul European.”
26. Articolul 211 se modifică și va avea următorul
cuprins:
ăArt. 211. — Constituie contravenții următoarele fapte:
a) înscrierea cu bună știință a unui alegător în mai multe liste
electorale permanente sau speciale, înscrierea în listele
electorale a unor persoane fictive ori care nu au drept de vot;
b) păstrarea registrelor cu listele electorale permanente sau
a registrelor cu listele electorale speciale în condiții
necorespunzătoare;
c) neefectuarea la termen a comunicărilor prevăzute de lege
și neoperarea acestora în listele electorale permanente și în
listele electorale speciale;
d) efectuarea de operațiuni în listele electorale permanente
și în listele electorale speciale de către persoane neautorizate;
e) necomunicarea către judecătorii a modificărilor operate în
exemplarul listei electorale permanente sau al listei electorale
speciale existente la primărie;
f) semnarea listei de susținători cu încălcarea dispozițiilor
art. 122;
g) încălcarea dispozițiilor referitoare la afișarea propunerilor
de candidaturi prevăzute la art. 13 alin. (1);
h) folosirea semnului electoral înregistrat la Biroul Electoral
Central de către un partid politic, organizație a cetățenilor
aparținând minorităților naționale, o alianță politică, alianță
electorală sau candidat independent, de către un alt partid
politic, organizație a cetățenilor aparținând minorităților
naționale, alianță politică, alianță electorală sau candidat
independent;
i) neluarea de către organizatori a măsurilor necesare
desfășurării normale a adunărilor electorale, precum și
distribuirea și consumarea de băuturi alcoolice în timpul acestor
adunări;
j) distrugerea, deteriorarea, murdărirea, acoperirea prin
scriere sau în orice mod a listelor electorale, cu excepțiile
prevăzute la art. 197 alin. (1) lit. c);
k) nerespectarea dispozițiilor art. 16 alin. (2) și (4) și ale
art. 182 alin. (3)—(7); afișarea listelor electorale și a copiilor de
pe acestea; distrugerea, deteriorarea, murdărirea, acoperirea
prin scriere sau în orice mod a platformelor-program afișate sau
a oricăror altor afișe ori anunțuri de propagandă electorală
tipărite;
l) acceptarea de către o persoană de mai multe ori a
candidaturii la aceleași alegeri pentru Parlamentul European;
m) nerespectarea deciziilor și hotărârilor birourilor electorale;
nerespectarea hotărârilor și instrucțiunilor Autorității Electorale
Permanente;
n) refuzul de a permite alegătorului, care face dovada faptului
că are dreptul, să voteze la secția de votare la care se prezintă
pentru exercitarea dreptului de vot;
o) refuzul de a permite accesul persoanelor acreditate în
localul secției de votare, cu excepția cazurilor în care
președintele biroului electoral al secției de votare limitează
accesul persoanelor acreditate în localul secției de votare
datorită mărimii acestuia;
p) refuzul de a primi și înregistra o sesizare scrisă înaintată
în conformitate cu dispozițiile art. 194 alin. (17);

q) refuzul de a se conforma dispozițiilor președintelui biroului
electoral al secției de votare cu privire la asigurarea ordinii în
localul de vot și în împrejurimi;
r) refuzul de a înmâna buletinul de vot și ștampila cu
mențiunea «VOTAT» alegătorului care a semnat în lista
electorală; înmânarea buletinului de vot unui alegător care nu
prezintă actul sau, după caz, documentul de identitate ori care
refuză să semneze pentru primirea acestora în lista electorală în
care este înscris; nerespectarea dispozițiilor art. 194 alin. (8);
s) neaplicarea ștampilei cu mențiunea «VOTAT» sau a
timbrului autocolant pe actul sau, după caz, documentul de
identitate, precum și reținerea acestora, fără motive întemeiate,
de către membrii biroului electoral al secției de votare;
ș) nerespectarea dispozițiilor art. 197 alin. (2); întocmirea de
către birourile electorale ale secțiilor de votare a proceselorverbale, cu încălcarea dispozițiilor prezentei legi;
t) continuarea propagandei electorale după încheierea
acesteia, precum și sfătuirea în ziua votării a alegătorilor la
sediul secțiilor de votare să voteze sau să nu voteze un anumit
partid politic, alianță politică, alianță electorală, organizație a
cetățenilor aparținând unei minorități naționale ori candidat
independent;
ț) purtarea pe durata votării, de către membrii birourilor
electorale ale secțiilor de votare, persoanele însărcinate cu paza
sau de către persoanele acreditate, de ecusoane, insigne ori
alte însemne de propagandă electorală;
u) încălcarea de către membrii birourilor electorale a
obligației de a participa la activitatea acestor birouri;
v) refuzul președintelui biroului electoral sau al locțiitorului
acestuia de a elibera o copie certificată de pe procesul-verbal
persoanelor îndreptățite potrivit prevederilor prezentei legi;
w) încălcarea condițiilor de acreditare de către persoanele
acreditate și operatorii de sondaj ai institutelor de sondare a
opiniei publice, ai societăților comerciale ori ai organizațiilor
neguvernamentale care au fost acreditate de Biroul Electoral
Central prin decizie;
x) nerespectarea dispozițiilor art. 15;
y) nerespectarea dispozițiilor art. 17, ale art. 171 alin. (1)—(3)
și (5) și ale art. 18 alin. (2)—(4);
z) nerespectarea dispozițiilor art. 182 alin. (8)—(11);
z1) nerespectarea dispozițiilor art. 193 alin. (12).”
27. Articolul 212 se modifică și va avea următorul
cuprins:
ăArt. 212. — (1) Contravențiile prevăzute la art. 211 lit. b), c),
d), e), g), j), k), l), m), o), p), ș), ț), u), v) și z) se sancționează cu
amendă de la 1.000 lei la 2.500 lei, cele de la lit. f), h), q), t), w),
x) și z1), cu amendă de la 1.500 lei la 4.500 lei, cele de la lit. a),
i), n), r), s) și y), cu amendă de la 4.500 lei la 10.000 lei.
(2) Constatarea contravențiilor prevăzute la art. 211 și
aplicarea sancțiunilor prevăzute la alin. (1) se fac de către:
a) ofițerii, agenții și subofițerii din cadrul Poliției Române,
Poliției de Frontieră Română și Jandarmeriei Române, pentru
faptele prevăzute la art. 211 lit. i), k), n), o), q), r), t), w), z) și z1);
b) președintele biroului electoral județean, biroului electoral
de sector sau al biroului electoral pentru secțiile de votare din
străinătate, pentru faptele prevăzute la art. 211 lit. j), p), ș) și v);
c) președintele Biroului Electoral Central, pentru faptele
prevăzute la art. 211 lit. f), g), h) și l);
d) președintele biroului electoral, în cazul săvârșirii
contravențiilor de către membrii acestuia, ori președintele
biroului electoral ierarhic superior, în cazul săvârșirii
contravențiilor de către președinții birourilor electorale ierarhic
inferioare sau de către locțiitorii acestora, pentru faptele
prevăzute la art. 211 lit. n), s), ț), u) și v);
e) împuterniciții președintelui Autorității Electorale
Permanente, pentru faptele prevăzute la art. 211 lit. a), b), c),
d), e) și x);

MONITORUL OFICIAL AL ROMÂNIEI, PARTEA I, Nr. 134/4.III.2009
f) împuterniciții președintelui Autorității Electorale
Permanente, în cazul în care fapta prevăzută la art. 211 lit. m)
este săvârșită de autorități ale administrației publice centrale sau
locale și în cazul în care fapta prevăzută la art. 211 lit. y) este
comisă de altcineva decât de radiodifuzori; președintele biroului
electoral, în cazul în care fapta prevăzută la art. 211 lit. m) este
săvârșită de către membrii biroului electoral, ori președintele
biroului electoral ierarhic superior, în cazul săvârșirii faptei
prevăzute la art. 211 lit. m) de către președinții birourilor
electorale ierarhic inferioare; polițiști, în cazul în care fapta
prevăzută la art. 211 lit. m) este săvârșită de alte persoane fizice
sau juridice;
g) Consiliul Național al Audiovizualului, care se
autosesizează sau poate fi sesizat de către cei interesați, pentru
faptele prevăzute la art. 211 lit. y), în cazul în care acestea sunt
comise de radiodifuzori.
(3) Contravenientul poate achita, pe loc sau în termen de cel
mult 48 de ore de la data încheierii procesului-verbal ori, după
caz, de la data comunicării acestuia, jumătate din minimul
amenzii prevăzute la alin. (1), agentul constatator făcând
mențiune despre această posibilitate în procesul-verbal.
(4) Contravențiilor prevăzute la art. 211 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
(5) Săvârșirea de către membrii birourilor electorale a
contravențiilor prevăzute la alin. (1) atrage înlocuirea cu alte
persoane potrivit art. 14, 142, 144 și 145, la solicitarea
președintelui biroului electoral ierarhic superior sau a
președintelui Biroului Electoral Central, după caz.”
28. Articolul 22 se modifică și va avea următorul cuprins:
ăArt. 22. — (1) Împiedicarea prin orice mijloace a liberului
exercițiu al dreptului de vot sau de a fi ales constituie infracțiune
și se pedepsește cu închisoare de la 6 luni la 5 ani și interzicerea
unor drepturi.
(2) Tentativa se pedepsește.”
29. După articolul 22 se introduc nouă noi articole,
articolele 221—229, cu următorul cuprins:
ăArt. 221. — (1) Înscrierea cu bună știință în copia de pe lista
electorală permanentă sau în copia de pe lista electorală
specială a unor persoane care nu sunt înscrise în listele
electorale permanente ori în listele electorale speciale constituie
infracțiune și se pedepsește cu închisoare de la 6 luni la 5 ani.
(2) Tentativa se pedepsește.
Art. 222. — (1) Violarea prin orice mijloace a secretului votului
de către membrii biroului electoral al secției de votare ori de
către alte persoane constituie infracțiune și se pedepsește cu
închisoare de la 6 luni la 3 ani.
(2) Tentativa se pedepsește.
Art. 223. — (1) Promisiunea, oferirea sau darea de bani,
bunuri ori alte foloase în scopul determinării alegătorului să
voteze ori să nu voteze o anumită listă de candidați sau un
anumit candidat independent, precum și primirea acestora de
către alegător, în același scop, constituie infracțiuni și se
pedepsesc cu închisoare de la 6 luni la 5 ani.
(2) Tentativa se pedepsește.
(3) Nu intră în categoria bunurilor prevăzute la alin. (1)
bunurile cu valoare simbolică, inscripționate cu însemnele
partidului respectiv.
Art. 224. — (1) Fapta unei persoane de a vota fără a avea
drept de vot ori de a vota de două sau mai multe ori în ziua de
referință constituie infracțiune și se pedepsește cu închisoare
de la 6 luni la 5 ani.
(2) Tentativa se pedepsește.
Art. 225. — (1) Utilizarea unui buletin de vot fals, introducerea
în urnă a unui număr suplimentar de buletine de vot decât cele
la care are dreptul un alegător sau falsificarea prin orice mijloace
a documentelor de la birourile electorale constituie infracțiuni și
se pedepsesc cu închisoare de la 2 la 7 ani.
(2) Tentativa se pedepsește.

29

Art. 226. — (1) Atacul prin orice mijloace asupra localului
secției de votare, furtul urnei sau al documentelor electorale
constituie infracțiuni și se pedepsesc cu închisoare de la 2 la
7 ani, dacă fapta nu constituie o infracțiune mai gravă.
(2) Tentativa se pedepsește.
Art. 227. — (1) Deschiderea urnelor înainte de ora stabilită
pentru închiderea votării constituie infracțiune și se pedepsește
cu închisoare de la 6 luni la 3 ani.
(2) Tentativa se pedepsește.
Art. 228. — Introducerea în uz și folosirea unui program de
calculator cu vicii aparente sau ascunse, care alterează
înregistrarea rezultatelor obținute în secțiile de votare,
totalizează cu erori ori duce la repartizarea mandatelor în afara
prevederilor prezentei legi, constituie infracțiuni și se pedepsesc
cu închisoare de la 2 la 7 ani.
Art. 229. — Introducerea de date, informații sau proceduri
care duc la alterarea sistemului informatic național constituie
infracțiune și se pedepsește cu închisoare de la 2 la 7 ani.”
30. La articolul 23, alineatul (1) se modifică și va avea
următorul cuprins:
ăArt. 23. — (1) Autoritatea Electorală Permanentă exercită
atribuțiile prevăzute la art. 65 alin. (1) din Legea nr. 35/2008, cu
modificările și completările ulterioare.”
31. La articolul 23, alineatul (3) se modifică și va avea
următorul cuprins:
ă(3) Fac excepție de la prevederile alin. (2) situațiile în care
normele comunitare în materie sunt direct aplicabile.”
32. Articolul 231 se modifică și va avea următorul
cuprins:
ăArt. 231. — (1) În termen de cel mult 5 zile de la aducerea
la cunoștință publică a zilei de referință, Guvernul stabilește prin
hotărâre, la propunerea Autorității Electorale Permanente și a
Ministerului Administrației și Internelor, programul calendaristic
pentru realizarea acțiunilor necesare pentru alegerea membrilor
României în Parlamentul European, bugetul și cheltuielile
necesare în vederea pregătirii, organizării și desfășurării
scrutinului, modelul copiei de pe lista electorală permanentă,
modelul listei electorale speciale, al copiei de pe lista electorală
specială, listei electorale suplimentare, a extrasului de pe lista
electorală suplimentară, modelul listei susținătorilor, modelul
ștampilei Biroului Electoral Central, a biroului electoral județean,
a biroului electoral de sector al municipiului București, a biroului
electoral pentru secțiile de votare din străinătate, modelul
ștampilei de control a secției de votare și modelul ștampilei cu
mențiunea «VOTAT», modelul buletinului de vot, modelul
timbrului autocolant, măsurile care trebuie luate de autoritățile
publice centrale și locale pentru buna organizare și desfășurare
a alegerilor.
(2) În cel mult 15 de zile de la aducerea la cunoștință publică
a zilei de referință, Autoritatea Electorală Permanentă stabilește
prin hotărâre, care se publică în Monitorul Oficial al României,
Partea I, modelul declarației de acceptare a candidaturii,
modelul listei de candidați, modelul cererii de admitere a
candidaturii independente, modelul cererii de renunțare la
candidatură și modelul certificatului doveditor al alegerii.
(3) Autoritatea Electorală Permanentă informează, în timp
util și de o manieră adecvată, alegătorii comunitari și persoanele
eligibile comunitar asupra condițiilor și modalităților de exercitare
a dreptului de a alege și de a fi ales în România.
(4) Cu cel puțin 20 de zile înaintea zilei de referință, Guvernul
stabilește prin hotărâre, la propunerea Institutului Național de
Statistică, cu avizul consultativ al Autorității Electorale
Permanente, modelul proceselor-verbale de consemnare și
centralizare a rezultatelor votării.”
33. Articolul 232 se modifică și va avea următorul
cuprins:
ăArt. 232. — (1) Cheltuielile pentru efectuarea operațiunilor
electorale se suportă de la bugetul de stat.

30

MONITORUL OFICIAL AL ROMÂNIEI, PARTEA I, Nr. 134/4.III.2009

(2) Sediul Biroului Electoral Central se asigură de Guvern, al
biroului electoral pentru secțiile de votare din străinătate de
Ministerul Afacerilor Externe, sediile birourilor electorale
județene de prefecți și de președinții consiliilor județene, iar ale
birourilor electorale de sector, precum și ale birourilor electorale
ale secțiilor de votare de primari, împreună cu prefecții.
(3) Cheltuielile pentru dotarea sediilor birourilor electorale
prevăzute la alin. (2) se asigură de la bugetul de stat.
(4) Actele întocmite în exercitarea drepturilor electorale
prevăzute în prezenta lege sunt scutite de taxa de timbru.”
34. După articolul 232 se introduc trei noi articole,
articolele 233—236, cu următorul cuprins:
ăArt. 233. — (1) Guvernul asigură, pentru sprijinirea activității
Biroului Electoral Central, a birourilor electorale județene, a
birourilor electorale ale sectoarelor municipiului București și a
biroului electoral pentru secțiile de votare din străinătate,
statisticienii necesari. Ministerul Administrației și Internelor,
împreună cu Autoritatea Electorală Permanentă, asigură
personalul tehnic auxiliar necesar Biroului Electoral Central,
birourilor electorale județene și birourilor electorale ale
sectoarelor municipiului București, iar Ministerul Afacerilor
Externe, împreună cu Autoritatea Electorală Permanentă,
asigură personalul tehnic auxiliar necesar biroului electoral
pentru secțiile de votare din străinătate.
(2) Pe perioada cât funcționează birourile electorale, membrii
acestora, statisticienii și personalul tehnic auxiliar primesc o
indemnizație pe zi de activitate, stabilită prin hotărâre a
Guvernului.
(3) Pentru indemnizația prevăzută la alin. (2) se reține, se
datorează și se virează numai impozitul pe venit, conform legii.
(4) Pe toată perioada exercitării atribuțiilor privind
organizarea și desfășurarea alegerilor pentru Parlamentul
European, instituțiile la care sunt angajați salariații prevăzuți la
alin. (2) le asigură acestora drepturile salariale cuvenite, potrivit
legii.
Art. 234. — (1) Judecarea de către instanțe a întâmpinărilor,
a contestațiilor sau a oricăror altor cereri privind procesul
electoral se face potrivit regulilor stabilite de lege pentru
ordonanța președințială, cu participarea obligatorie a
procurorului.
(2) Împotriva hotărârilor definitive și irevocabile pronunțate
de instanțele judecătorești potrivit prezentei legi nu există cale
de atac.
(3) Hotărârile definitive și irevocabile ale instanțelor
judecătorești pronunțate ca urmare a întâmpinărilor, a
contestațiilor sau a oricăror altor cereri privind procesul electoral
se comunică de îndată birourilor electorale interesate.
Art. 235. — (1) Termenele pe zile, prevăzute de prezenta
lege, cuprind ziua când încep să curgă și se termină la ora 24,00
a zilei când se împlinesc, chiar dacă acestea nu sunt zile
lucrătoare.
(2) Pe întreaga perioadă electorală, birourile electorale
funcționează conform programului stabilit de Biroul Electoral
Central prin regulamentul de organizare și funcționare a
birourilor electorale. Instanțele judecătorești asigură permanența
activității în vederea exercitării de către cetățeni a drepturilor
electorale.
Art. 236. — (1) Buletinele de vot întrebuințate sau
neîntrebuințate, cele nule, procesele-verbale și ștampilele
necesare votării, celelalte materiale utilizate în procesul

electoral, primite de instanțele judecătorești de la birourile
electorale județene, ale sectoarelor municipiului București, de
la biroul electoral pentru secțiile de votare din străinătate sau de
la birourile electorale ale secțiilor de votare, precum și listele de
susținători primite de Înalta Curte de Casație și Justiție de la
Biroul Electoral Central sunt păstrate în arhivă, separat de
celelalte documente ale instanțelor, timp de 3 luni de la data
publicării rezultatelor alegerilor în Monitorul Oficial al României,
Partea I.
(2) După expirarea termenului prevăzut la alin. (1), instanțele
judecătorești, cu sprijinul prefecților, vor preda pe bază de
proces-verbal, pentru topire, operatorilor economici specializați
buletinele de vot întrebuințate sau neîntrebuințate, cele nule,
procesele-verbale și ștampilele necesare votării, celelalte
materiale utilizate în procesul electoral, precum și listele de
susținători.
(3) Listele de susținători de la alegerile pentru Parlamentul
European din 25 noiembrie 2007 se predau de către Autoritatea
Electorală Permanentă, spre topire, operatorilor economici
specializați.”
35. Articolul 25 se modifică și va avea următorul cuprins:
ăArt. 25. — (1) La toate operațiunile electorale efectuate de
birourile electorale ale secțiilor de votare pot asista, în afara
membrilor acestora, persoanele acreditate în condițiile prezentei
legi.
(2) În sensul prezentei legi, prin persoane acreditate se
înțelege următoarele:
a) observatorii interni și externi;
b) reprezentanții interni și externi ai mass-mediei;
c) delegații partidelor politice, ai organizațiilor cetățenilor
aparținând minorităților naționale, ai alianțelor politice sau
electorale dintre acestea care participă la alegeri și nu au
reprezentanți în birourile electorale.
(3) Pot fi acreditați ca observatori interni reprezentanții
organizațiilor neguvernamentale care au ca obiect principal de
activitate apărarea democrației și a drepturilor omului, care sunt
legal constituite cu cel puțin 6 luni înainte de ziua de referință.
Persoanele desemnate de aceste organizații ca observatori
interni nu pot avea apartenență politică.
(4) Pot fi acreditate ca reprezentanți interni ai mass-mediei
din România persoanele aflate în relații contractuale cu aceste
instituții și care sunt desemnate în acest sens de către
conducerea acestora. Persoanele desemnate de aceste instituții
ca reprezentanți interni ai mass-mediei nu pot avea apartenență
politică.
(5) Acreditarea observatorilor interni și a reprezentanților
interni ai mass-mediei se face de către birourile electorale
județene, birourile electorale ale sectoarelor municipiului
București și biroul electoral pentru secțiile de votare din
străinătate, pentru toate secțiile de votare din raza de
competență a acestora, la cererea scrisă a conducerii
organizațiilor neguvernamentale sau a instituțiilor mass-media
din România, făcută cu cel puțin 5 zile înaintea datei alegerilor.
(6) Acreditarea observatorilor externi și a reprezentanților
externi ai mass-mediei se face de Autoritatea Electorală
Permanentă, la propunerea Ministerului Afacerilor Externe,
pentru toate birourile electorale.
(7) Pot fi acreditate ca observatori interni doar persoanele
propuse de acele organizații neguvernamentale care prezintă o

MONITORUL OFICIAL AL ROMÂNIEI, PARTEA I, Nr. 134/4.III.2009
adeverință eliberată de Autoritatea Electorală Permanentă
privind îndeplinirea prevederilor alin. (3).
(8) Pot fi acreditate ca reprezentanți interni ai mass-mediei
doar persoanele propuse de acele instituții mass-media care
prezintă o adeverință eliberată de Autoritatea Electorală
Permanentă privind îndeplinirea prevederilor alin. (4).
(9) Acreditarea delegaților partidelor politice, ai organizațiilor
cetățenilor aparținând minorităților naționale, ai alianțelor politice
sau electorale dintre acestea care participă la alegeri și nu au
reprezentanți în birourile electorale se face de către birourile
electorale județene, birourile electorale de sector sau de biroul
electoral pentru secțiile de votare din străinătate, pentru birourile
electorale respective, la cererea scrisă a conducerilor
organizațiilor județene ale partidelor politice, alianțelor politice
și alianțelor electorale, făcută cu cel puțin două zile înaintea
datei alegerilor.
(10) Persoanele acreditate pot asista la operațiunile
electorale în ziua votării, începând cu ora 6,00 și terminând cu
momentul încheierii și semnării de către membrii biroului
electoral al secției de votare a procesului-verbal de constatare
a rezultatelor votării în secția respectivă, numai dacă prezintă
actul de acreditare, care este valabil și în copie. Acestea nu pot
interveni în niciun mod în organizarea și desfășurarea alegerilor,
având numai dreptul de a sesiza în scris președintele biroului
electoral în cazul constatării unei neregularități. Orice act de
propagandă electorală, precum și încălcarea în orice mod a
actului de acreditare atrag aplicarea sancțiunilor legale,
suspendarea acreditării de către biroul electoral care a constatat
abaterea, iar în ziua votării, îndepărtarea imediată a persoanei
respective din secția de votare.
(11) La biroul electoral al secției de votare, persoanele
acreditate pot staționa numai în spațiul stabilit în acest sens în
sala de votare de către președintele biroului electoral al secției
de votare. Acreditarea permite accesul titularului acesteia și în
spațiul special amenajat în acest sens la biroul electoral
județean, al sectorului municipiului București sau la biroul
electoral pentru secțiile de votare din străinătate care a emis
acreditarea.
(12) Contestațiile privind acreditarea sau respingerea
solicitării de acreditare de către biroul electoral județean, biroul
electoral al sectorului municipiului București sau de către biroul

electoral pentru secțiile de votare din străinătate se depun, în
cel mult două zile de la afișarea deciziei, la tribunalul în a cărui
rază teritorială funcționează biroul electoral și se soluționează
de acesta în cel mult două zile de la înregistrare. Hotărârea este
definitivă și irevocabilă.
(13) Contestațiile privind respingerea de către Autoritatea
Electorală Permanentă a solicitării de eliberare a adeverinței
prevăzute la alin. (7) sau alin. (8) se depun în cel mult două zile
de la comunicarea răspunsului la Curtea de Apel București și se
soluționează de aceasta în termen de două zile de la
înregistrare. Hotărârea este definitivă și irevocabilă.”
Art. II. — În cel mult 5 zile de la intrarea în vigoare a
prezentei ordonanțe de urgență, Autoritatea Electorală
Permanentă stabilește, prin hotărâre, care se publică în
Monitorul Oficial al României, Partea I, modelul adeverinței care
atestă că un cetățean român nu a fost lipsit de dreptul de a fi
ales în România sau că o asemenea interdicție nu este
cunoscută de autoritățile române.
Art. III. — Prevederile art. III al Ordonanței de urgență a
Guvernului nr. 1/2007 privind unele măsuri pentru organizarea
și desfășurarea alegerilor pentru Parlamentul European,
publicată în Monitorul Oficial al României, Partea I, nr. 97 din
8 februarie 2007, cu modificările ulterioare, se abrogă.
Art. IV. — Legea nr. 33/2007 privind organizarea și
desfășurarea alegerilor pentru Parlamentul European, publicată
în Monitorul Oficial al României, Partea I, nr. 28 din 16 ianuarie
2007, cu modificările și completările ulterioare, precum și cu
modificările și completările aduse prin prezenta ordonanță de
urgență, se va republica, după aprobarea acesteia prin lege,
dându-se textelor o nouă numerotare.
*
Prezenta ordonanță de urgență transpune Directiva
Consiliului 93/109/CE din 6 decembrie 1993 de stabilire a
modalităților de exercitare a dreptului de a alege și de a fi ales
pentru Parlamentul European pentru cetățenii Uniunii care au
reședința într-un stat membru a cărui cetățenie nu o dețin, cu
modificările ulterioare, publicată în Jurnalul Oficial al
Comunităților Europene nr. L 329 din 30 decembrie 1993.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
Președintele Autorității Electorale Permanente,
Octavian Opriș
Ministrul afacerilor externe,
Cristian Diaconescu
Secretarul general al Guvernului,
Daniela Nicoleta Andreescu
Șeful Departamentului pentru Afaceri Europene,
Vasile Pușcaș
Ministrul finanțelor publice,
Gheorghe Pogea
București, 25 februarie 2009.
Nr. 11.

31

32

MONITORUL OFICIAL AL ROMÂNIEI, PARTEA I, Nr. 134/4.III.2009
GUVERNUL ROMÂNIEI

ORDONANȚĂ DE URGENȚĂ
privind restituirea de către Autoritatea pentru Valorificarea Activelor Statului sau orice succesor
legal al acesteia către Oficiul Participațiilor Statului și Privatizării în Industrie a sumelor existente în
conturile acestuia la data de 31 decembrie 2006, predate conform prevederilor Ordonanței
de urgență a Guvernului nr. 101/2006, ca urmare a respingerii acesteia prin Legea nr. 308/2008
Având în vedere:
— necesitatea adoptării în regim de urgență a unor măsuri financiare care să permită reorganizarea în vederea începerii
efective a activității Oficiului Participațiilor Statului și Privatizării în Industrie, fapt ce presupune alocarea unor resurse financiare
pentru cheltuieli administrative și de personal;
— necesitatea adoptării de măsuri pentru administrarea și funcționarea în bune condiții a operatorilor economici transferați
din portofoliul Autorității pentru Valorificarea Activelor Statului în portofoliul Ministerului Economiei, fapt ce va preîntâmpina eventuale
disfuncționalități ce pot apărea în domeniul economic;
— faptul că între momentul reînceperii activității Oficiului Participațiilor Statului și Privatizării în Industrie și încasarea
primelor venituri din privatizare există un deficit de finanțare, nefiind posibilă desfășurarea activităților legate de administrarea,
restructurarea, atragerea de investiții și vânzarea pachetelor de acțiuni ale operatorilor economici din portofoliul Ministerului
Economiei;
— faptul că atât activitatea de administrare, cât și procesele de privatizare și atragere de investiții în derulare prin Oficiul
Participațiilor Statului și Privatizării în Industrie au un grad ridicat de complexitate, atât din punctul de vedere al procedurilor, cât
și al termenelor de finalizare, unele dintre acestea presupunând promovarea și adoptarea de acte normative pentru derulare și
finalizare,
și întrucât aceste elemente constituie situații extraordinare și vizează interesul public,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Suma de 8.197 mii lei, constituită ca disponibil
în conformitate cu prevederile Legii nr. 399/2002 pentru
asigurarea condițiilor de finanțare a organizării și funcționării
activităților legate de privatizările derulate prin Oficiul
Participațiilor Statului și Privatizării în Industrie, și suma de
393 mii lei, constituită potrivit prevederilor Ordonanței de urgență
a Guvernului nr. 169/2001 privind utilizarea unor sume destinate
restructurării și reorganizării agenților economici din sectorul
producției de apărare, aprobată cu modificări și completări prin
Legea nr. 380/2002, sume existente în conturile Oficiului
Participațiilor Statului și Privatizării în Industrie la data de
31 decembrie 2006 și predate către Autoritatea pentru
Valorificarea Activelor Statului în conformitate cu prevederile
Ordonanței de urgență a Guvernului nr. 101/2006 privind
reorganizarea Autorității pentru Valorificarea Activelor Statului
prin comasarea prin absorbție cu Oficiul Participațiilor Statului

și Privatizării în Industrie, se restituie către Oficiul Participațiilor
Statului și Privatizării în Industrie.
(2) Sumele prevăzute la alin. (1) se vor restitui de către
Autoritatea pentru Valorificarea Activelor Statului sau orice
succesor legal al acesteia către Oficiul Participațiilor Statului și
Privatizării în Industrie în 3 tranșe trimestriale egale și succesive,
începând cu data de 1 martie 2009.
(3) Sumele prevăzute la alin. (1) se vor utiliza pentru
cheltuielile de organizare și funcționare ale Oficiului
Participațiilor Statului și Privatizării în Industrie.
Art. 2. — Sumele prevăzute la art. 1 alin. (1) se constituie ca
solduri inițiale în bugetul de venituri și cheltuieli al Oficiului
Participațiilor Statului și Privatizării în Industrie pe anul 2009 și
se reflectă în mod corespunzător în bugetul de venituri și
cheltuieli pe anul 2009 al Autorității pentru Valorificarea Activelor
Statului.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Ministrul finanțelor publice,
Gheorghe Pogea
Președintele Autorității pentru Valorificarea Activelor Statului,
Mircea Ursache
București, 25 februarie 2009.
Nr. 13.
EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 134/4.III.2009 conține 32 de pagini.

Prețul: 6,40 lei

&JUYDGY|428560]
ISSN 1453—4495

