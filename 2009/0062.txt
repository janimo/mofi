PARTEA I

Anul 177 (XXI) — Nr. 62

Luni, 2 februarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

74.

— Ordin al ministrului sănătății pentru modificarea și
completarea Ordinului ministrului sănătății publice
nr. 1.803/2008 privind stabilirea prețurilor produselor
medicamentoase de uz uman de care beneficiază
asigurații, cu sau fără contribuție personală, pe bază
de prescripție medicală, precum și bolnavii incluși în
programele naționale de sănătate, în sistemul de
asigurări sociale de sănătate......................................

2–3

75.

— Ordin al ministrului sănătății pentru aprobarea
Normelor privind modul de calcul al prețurilor la
medicamentele de uz uman ......................................

4–10

76.

— Ordin al ministrului sănătății pentru modificarea
Ordinului ministrului sănătății publice nr. 169/2008
privind înființarea comisiilor consultative ale Ministerului
Sănătății Publice ........................................................

10–11

— Ordin al ministrului sănătății privind prelungirea
valabilității Ordinului ministrului sănătății publice
nr. 884/2007 pentru ajustarea prețurilor la
medicamentele cuprinse în Catalogul național al
prețurilor medicamentelor de uz uman autorizate de
punere pe piață în România, cu modificările și
completările ulterioare ................................................

11

— Ordin al ministrului finanțelor publice pentru
aprobarea procedurilor privind contractarea datoriei
publice guvernamentale prin emiterea de garanții de
stat..............................................................................

12–16

79.

138.

2

MONITORUL OFICIAL AL ROMÂNIEI, PARTEA I, Nr. 62/2.II.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății publice nr. 1.803/2008
privind stabilirea prețurilor produselor medicamentoase de uz uman de care beneficiază asigurații,
cu sau fără contribuție personală, pe bază de prescripție medicală, precum și bolnavii incluși
în programele naționale de sănătate, în sistemul de asigurări sociale de sănătate
Văzând Referatul de aprobare al Direcției generale strategii și politica medicamentului și al Direcției generale de sănătate
publică, asistență medicală și programe nr. I.B. 959 din 30 ianuarie 2009,
având în vedere prevederile:
— art. 851 din Legea nr. 95/2006 privind reforma în domeniul sănătății, cu modificările și completările ulterioare,
— art. 140 alin. (2) lit. e) din Legea nr. 571/2003 privind Codul fiscal, cu modificările și completările ulterioare,
în temeiul Hotărârii Guvernului nr. 1.718/2008 privind organizarea și funcționarea Ministerului Sănătății, cu modificările
ulterioare,
ministrul sănătății emite următorul ordin:
Art. I. — Ordinul ministrului sănătății publice nr. 1.803/2008
privind stabilirea prețurilor produselor medicamentoase de uz
uman de care beneficiază asigurații, cu sau fără contribuție
personală, pe bază de prescripție medicală, precum și bolnavii
incluși în programele naționale de sănătate, în sistemul de
asigurări sociale de sănătate, publicat în Monitorul Oficial al
României, Partea I, nr. 737 și 737 bis din 30 octombrie 2008, cu
modificările și completările ulterioare, se modifică și se
completează după cum urmează:
1. Articolul 6 se modifică și va avea următorul cuprins:
ăArt. 6. — Cursurile de schimb valutar utilizate în calcularea
prețurilor de desfacere angro și en détail, precum și în
metodologia de calcul al prețurilor de decontare a
medicamentelor care se acordă bolnavilor cuprinși în cadrul
programelor naționale de sănătate sunt cele comunicate de
Comisia Națională de Prognoză, pentru anul 2009, și sunt
prevăzute în anexa nr. 6.”
2. Articolul 7 se abrogă.
3. La anexa nr. 1 ăMetodologia de calcul al prețurilor de
desfacere angro și en détail pentru produsele
medicamentoase de uz uman corespunzătoare DCI-urilor
din sublistele A, B, C1 și C3 de care beneficiază asigurații,
cu sau fără contribuție personală, pe bază de prescripție
medicală, în sistemul de asigurări sociale de sănătate”, lit.
A ăModalitatea de calcul al prețului cu ridicata maximal”,
după teza ăAdaosul de distribuție va fi unic, în procent de
14%”, se introduce o nouă teză, cu următorul cuprins:
ăModalitatea de calcul al prețurilor cu ridicata maximale
pentru medicamentele românești
Prețurile cu ridicata pentru medicamentele de uz uman,
corespunzătoare DCI-urilor din sublistele A, B, C1 și C3 de care
beneficiază asigurații, cu sau fără contribuție personală, pe bază
de prescripție medicală, în sistemul de asigurări sociale de
sănătate, se determină pe baza următoarei formule:

în care:
— PRmax = prețul cu ridicata maximal actualizat;
— PRant. = prețul cu ridicata maximal anterior;
— Cv = cursul de schimb valutar actualizat;
— CvP = cursul de schimb valutar anterior.
Adaosul de distribuție va fi unic, în procent de 7,5%, și este
cuprins în prețul cu ridicata maximal.”

4. La anexa nr. 1 lit. B ăModalitatea de calcul al prețului
cu amănuntul maximal” se abrogă teza:
ăCursul de schimb valutar utilizat este de 3,6388 lei/euro și a
fost stabilit în baza negocierii dintre Ministerul Sănătății Publice,
producătorii internaționali de medicamente și distribuitorii și
importatorii de medicamente. Cursurile de schimb valutar
utilizate sunt — cele comunicate de Autoritatea Națională a
Vămilor, valabile pentru perioada în care cursul de schimb leu—
euro a fost de 3,6388 (conform anexei nr. 6).”
5. La anexa nr. 1, lit. B ăModalitatea de calcul al prețului
cu amănuntul maximal” se completează cu următorul
cuprins:
ăPrețurile cu amănuntul maximale se rotunjesc pe unități
comerciale la moneda divizionară existentă în derulare pe piață,
în favoarea sau în defavoarea prețului cu ridicata, în
conformitate cu Legea nr. 348/2004 privind denominarea
monedei naționale, cu modificările și completările ulterioare.
Prețurile cu ridicata maximale se calculează prin exonerarea
TVA deductibilă și a cotei de adaos de farmacie din prețul cu
amănuntul maximal rotunjit.”
6. La anexa nr. 2 ăMetodologia de calcul al prețurilor de
decontare a medicamentelor care se acordă bolnavilor
cuprinși în cadrul programelor naționale de sănătate
nominalizate prin Hotărârea Guvernului nr. 357/2008 pentru
aprobarea programelor naționale de sănătate în anul 2008,
cu modificările și completările ulterioare” lit. A ăModalitatea
de calcul al prețului cu ridicata maximal”, după punctul 1
se introduce un nou punct, punctul 11, cu următorul
cuprins:
ă11. Modalitatea de calcul al prețurilor cu ridicata maximale
pentru medicamentele românești
Prețurile cu ridicata pentru medicamentele de uz uman,
corespunzătoare DCI-urilor din sublistele A, B, C1 și C3 de care
beneficiază asigurații, cu sau fără contribuție personală, pe bază
de prescripție medicală, în sistemul de asigurări sociale de
sănătate, se determină pe baza următoarei formule:

în care:
— PRmax = prețul cu ridicata maximal actualizat;
— PRant. = prețul cu ridicata maximal anterior;
— Cv = curs de schimb valutar actualizat;
— CvP = curs de schimb valutar anterior.

MONITORUL OFICIAL AL ROMÂNIEI, PARTEA I, Nr. 62/2.II.2009
Adaosul de distribuție va fi unic, în procent de 7,5%, și este
cuprins în prețul cu ridicata maximal.”
7. La anexa nr. 2, lit. B ăModalitatea de calcul al prețului
cu amănuntul maximal” se completează cu următorul
cuprins:
ăPrețurile cu amănuntul maximale se rotunjesc pe unități
comerciale la moneda divizionară existentă în derulare pe piață,
în favoarea sau în defavoarea prețului cu ridicata în conformitate
cu Legea nr. 348/2004 privind denominarea monedei naționale,
cu modificările și completările ulterioare.
Prețurile cu ridicata maximale se calculează prin exonerarea
TVA deductibilă și a cotei de adaos de farmacie din prețul cu
amănuntul maximal rotunjit.”
8. Anexa nr. 3 ăLista denumirilor comerciale și a
prețurilor produselor medicamentoase de uz uman
corespunzătoare denumirilor comune internaționale (DCI)
din sublistele A, B, C1 și C3 ale anexei la Hotărârea de
Guvern nr. 720/2008 pentru aprobarea Listei cuprinzând
denumirile comune internaționale corespunzătoare
medicamentelor de care beneficiază asigurații, cu sau fără
contribuție personală, pe bază de prescripție medicală, în
sistemul de asigurări sociale de sănătate”, se modifică și
se înlocuiește cu anexa nr. 1*), care face parte integrantă
din prezentul ordin și cuprinde și prețurile medicamentelor
nou-autorizate de punere pe piață, corespunzătoare
denumirilor comune internaționale (DCI) din sublistele A, B,
C1 și C3 a anexei la Hotărârea Guvernului nr. 720/2008,
avizate până la 31 decembrie 2008.
9. Anexa nr. 4 ăLista denumirilor comerciale și a
prețurilor de decontare a medicamentelor care se acordă
bolnavilor cuprinși în cadrul programelor naționale de
sănătate,
corespunzătoare
denumirilor
comune
internaționale (DCI) cuprinse în sublista C2 a anexei la
Hotărârea de Guvern nr. 720/2008 pentru aprobarea Listei
cuprinzând denumirile comune internaționale corespunzătoare
medicamentelor de care beneficiază asigurații, cu sau fără
contribuție personală, pe bază de prescripție medicală, în
sistemul de asigurări sociale de sănătate, cu excepția

3

medicamentelor derivate din sânge și plasmă umană”, se
modifică și se înlocuiește cu anexa nr. 2*), care face parte
integrantă din prezentul ordin și cuprinde și prețurile
medicamentelor nou-autorizate de punere pe piață,
corespunzătoare denumirilor comune internaționale (DCI)
cuprinse în sublista C2 a anexei la Hotărârea Guvernului
nr. 720/2008, avizate până la 31 decembrie 2008.
10. Anexa nr. 5 ăLista denumirilor comerciale și a
prețurilor de decontare pentru medicamentele derivate din
sânge și plasmă umană, corespunzătoare denumirilor
comune internaționale (DCI) din sublista C2 a anexei la
Hotărârea de Guvern nr. 720/2008 pentru aprobarea Listei
cuprinzând denumirile comune internaționale corespunzătoare
medicamentelor de care beneficiază asigurații, cu sau fără
contribuție personală, pe bază de prescripție medicală, în
sistemul de asigurări sociale de sănătate”, se modifică și
se înlocuiește cu anexa nr. 3*), care face parte integrantă
din prezentul ordin.
11. Anexa nr. 6 ăCursul de schimb valutar utilizat în
metodologia de calcul al prețurilor de desfacere angros și
en détail pentru produsele medicamentoase de uz uman,
precum și în metodologia de calcul al prețurilor de
decontare a medicamentelor care se acordă bolnavilor
cuprinși în cadrul programelor naționale de sănătate”, se
modifică și se înlocuiește cu anexa nr. 4, care face parte
integrantă din prezentul ordin.
Art. II. — Prezentul ordin intră în vigoare la data de
1 februarie 2009.
Art. III. — Ordinul ministrului sănătății publice nr. 1.803/2008
privind stabilirea prețurilor produselor medicamentoase de uz
uman de care beneficiază asigurații, cu sau fără contribuție
personală, pe bază de prescripție medicală, precum și bolnavii
incluși în programele naționale de sănătate, în sistemul de
asigurări sociale de sănătate, cu modificările și completările
ulterioare, inclusiv cu cele aduse prin prezentul ordin, se aplică
până la data de 31 martie 2009.
Art. IV. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac
București, 30 ianuarie 2009.
Nr. 74.
ANEXA Nr. 4
(Anexa nr.6 la Ordinul nr. 1.803/2008)

C U R S U L D E S C H I M B VA L U TA R

utilizat în Metodologia de calcul al prețurilor de desfacere angros
și en détail pentru produsele medicamentoase de uz uman,
precum și în Metodologia de calcul al prețurilor de decontare
a medicamentelor care se acordă bolnavilor cuprinși în cadrul
programelor naționale de sănătate
Valută

Lei/valută

EUR

4,00

USD

2,90

CHF

2,52

DKK

0,54

GBP

5,02

100 JPY

2,82

PLN

1,14

*) Anexele nr. 1—3 se publică ulterior în Monitorul Oficial al României, Partea I, nr. 62 bis în afara abonamentului, care se poate achiziționa de la Centrul
de vânzări și informare al Regiei Autonome ăMonitorul Oficial”, București, șos. Panduri nr. 1.

4

MONITORUL OFICIAL AL ROMÂNIEI, PARTEA I, Nr. 62/2.II.2009

MINISTERUL SĂNĂTĂȚII

ORDIN
pentru aprobarea Normelor privind modul de calcul al prețurilor la medicamentele de uz uman
Văzând Referatul Direcției generale strategii și politica medicamentului nr. 960 din 30 ianuarie 2009,
în baza prevederilor titlului XVII ăMedicamentul”, art. 851 din Legea nr. 95/2006 privind reforma în domeniul sănătății, cu
modificările și completările ulterioare,
în temeiul prevederilor art. 140 alin. 2 lit. e) din Legea nr. 571/2003 privind Codul fiscal, cu modificările și completările
ulterioare, și ale Hotărârii Guvernului nr. 1.718/2008 privind organizarea și funcționarea Ministerului Sănătății, cu modificările
ulterioare,
ministrul sănătății emite următorul ordin:
Art. 1. — Se aprobă Normele privind modul de calcul al
prețurilor la medicamentele de uz uman, prevăzute în anexa
care face parte integrantă din prezentul ordin.
Art. 2. — La data intrării în vigoare a prezentului ordin se
abrogă Ordinul ministrului sănătății și familiei nr. 612/2002
pentru aprobarea Normelor privind modul de calcul al prețurilor
la medicamentele de uz uman, publicat în Monitorul Oficial al
României, Partea I, nr. 621 din 22 august 2002, cu modificările
ulterioare, precum și orice altă dispoziție contrară.

Art. 3. — Prezentul ordin se publică în Monitorul Oficial al
României, Partea I.
*
Prezentul ordin transpune art. 1—5 din Directiva Consiliului
nr. 89/105/CEE din 21 decembrie 1988 privind transparența
măsurilor care guvernează stabilirea prețurilor medicamentelor
de uz uman și includerea lor în sfera de aplicare a sistemului
național de asigurări de sănătate, publicată în Jurnalul Oficial al
Comunităților Europene nr. L 40 din 11 februarie 1989.

Ministrul sănătății,
Ion Bazac
București, 30 ianuarie 2009.
Nr. 75.
ANEXĂ

NORME

privind modul de calcul al prețurilor la medicamentele de uz uman
CAPITOLUL I
Dispoziții generale
Art. 1. — Prezentul ordin se aplică tuturor medicamentelor
de uz uman pentru care a fost emisă o autorizație de punere pe
piață, denumită în continuare APP, valabilă pe teritoriul
României și care se comercializează pe teritoriul României în
conformitate cu prevederile legii.
Art. 2. — (1) Sunt supuse avizării ministerului, în ceea ce
privește prețul, medicamentele care se eliberează pe bază de
prescripție medicală, a căror punere pe piață este autorizată de
Agenția Națională a Medicamentului sau pe baza deciziei
Comisiei Europene acordate conform procedurii centralizate în
condițiile legii.
(2) Prețul medicamentelor OTC se stabilește și se modifică
în mod liber. Prețul medicamentelor OTC nou-autorizate pentru
punere pe piață, precum și prețul modificat, stabilit de deținătorul
APP sau de reprezentant, se notifică la minister în termen de
30 de zile de la momentul punerii pe piață.
(3) Prețul medicamentelor magistrale și oficinale se
stabilește în mod liber.
Art. 3. — În înțelesul prezentului ordin, termenii și noțiunile
folosite au următoarele semnificații:
a) minister — Ministerul Sănătății;
b) medicament OTC — medicamentul care se eliberează
fără prescripție medicală (over the counter);
c) medicament inovativ — medicamentul autorizat în
conformitate cu prevederile art. 700 și 702 din Legea nr. 95/2006
privind reforma în domeniul sănătății, cu modificările și
completările ulterioare, sau un medicament autorizat în Uniunea
Europeană prin procedura centralizată, pe bază de studii clinice
proprii. În scopul aplicării prezentelor norme, medicamentele

pentru care s-a acordat o autorizație de uz pediatric (PUMA)
sunt considerate medicamente inovative;
d) medicament orfan — medicamentul definit conform art. 2
lit. b) din Regulamentul (CE) nr. 141/2000 privind
medicamentele orfane. În scopul aplicării prezentelor norme,
medicamentele orfane sunt considerate medicamente inovative;
e) medicament princeps — medicamentul inovativ pentru
care în România poate fi comercializat primul medicament
generic în condiții legale;
f) medicament generic — medicamentul definit conform
art. 704 alin. (2) lit. b) din Legea nr. 95/2006, cu modificările și
completările ulterioare, titlul XVII ăMedicamentul”;
g) primul medicament generic — primul medicament generic
care a obținut primul aprobarea prețului în România;
h) preț de referință generic — prețul maximal aprobat de
minister pentru primul medicament generic, în conformitate cu
prevederile prezentului ordin;
i) reprezentant — persoana fizică sau juridică desemnată de
către deținătorul APP sau, după caz, al autorizației de import să
îl reprezinte în relația cu ministerul în legătură cu oricare dintre
aspectele privind stabilirea prețurilor la medicamente de uz
uman;
j) înghețare a prețurilor — menținerea nemodificată a
prețurilor pe o anumită perioadă;
k) țară de origine — țara unde se află locul de producție a
unui medicament de uz uman. Când producția are loc în două
sau mai multe țări, toate aceste țări sunt considerate țări de
origine.
Art. 4. — În cuprinsul prezentelor norme, prin preț notificat
sau supus avizării ministerului se înțelege exclusiv prețul de
producător, adică prețul CIP conform INCOTERMS 2000.

MONITORUL OFICIAL AL ROMÂNIEI, PARTEA I, Nr. 62/2.II.2009
CAPITOLUL II
Procedura privind avizarea prețurilor medicamentelor
de uz uman
Art. 5. — (1) Decizia de avizare privind prețul medicamentului
se adoptă și se comunică solicitantului în termen de 90 de zile
de la primirea cererii depuse de deținătorul APP sau de
reprezentant, inclusiv toată documentația aferentă, conform
prezentelor norme.
(2) Dacă informațiile din cadrul cererii sunt incomplete,
Ministerul Sănătății înștiințează solicitantul asupra acestui
aspect, în maximum 30 de zile de la depunere, și solicită
completarea dosarului cu informațiile necesare, urmând a da o
decizie finală în termen de 90 de zile de la primirea informațiilor
solicitate.
(3) În lipsa acestei decizii, în cadrul perioadei mai sus
menționate, solicitantul devine împuternicit să comercializeze
produsele la prețul propus fără a putea fi inclus în Catalogul
național al prețurilor medicamentelor autorizate de punere pe
piață în România, denumit în continuare Catalogul național, cu
respectarea adaosurilor stabilite prin prezentele norme pentru
activitățile de comercializare angro și en détail.
(4) Prețul de producător este propus de deținătorul APP sau
de reprezentant, în lei.
(5) Prețul trebuie să fie mai mic sau cel mult egal cu cel mai
mic preț al aceluiași medicament din lista țărilor cu care se
efectuează comparația, prevăzute la art. 6. Pentru efectuarea
analizei comparative, transformarea prețurilor de producător din
alte valute în lei se face luându-se în considerare cursul de
schimb valutar folosit la alcătuirea bugetului pe anul în curs.
Pentru alte valute decât euro se folosește cursul de schimb
mediu prognozat de Comisia Națională de Prognoză.
(6) În situația în care prețul de producător în țările de
comparație este înregistrat la altă formă de ambalare, se va lua
în analiză forma de ambalare cea mai apropiată de cea solicitată
pentru avizarea prețului în România.
(7) Anual, Ministerul Sănătății poate modifica prin ordin al
ministrului sănătății lista țărilor luate ca etalon de comparație, în
funcție de posibilitatea culegerii datelor necesare.
(8) Prețul se avizează pentru o perioadă limitată de un an,
calculată de la data avizării.
(9) Cu 60 de zile înainte de data expirării termenului de un an
pentru care a fost aprobat prețul, deținătorul APP sau
reprezentantul este obligat să transmită ministerului noua
documentație de avizare a prețului, conform art. 6, în vederea
reavizării prețului de către minister.
Art. 6. — (1) În vederea avizării prețurilor medicamentelor de
uz uman, solicitantul trebuie să depună la Ministerul Sănătății —
Direcția generală strategii și politica medicamentului
următoarele documente, cu respectarea prevederilor
prezentelor norme:
a) cerere-tip, conform anexei nr. 1, prin care deținătorul de
APP sau reprezentantul solicită avizarea în condițiile prezentelor
norme a nivelului de preț de producător propus în lei, împreună
cu o declarație pe propria răspundere privind conformitatea
prețului propus cu prezentele norme, inclusiv sub aspectul
nivelului minim de comparație prevăzut la art. 5 alin. (5), sub
sancțiunea prevăzută de art. 292 din Codul penal (Falsul in
declarații). Cererea este semnată de către reprezentantul legal
al deținătorului de APP sau al reprezentantului;
b) copie a APP sau a deciziei Comisiei Europene emise în
cadrul procedurii centralizate;
c) copie de pe anexele APP sau ale deciziei Comisiei
Europene emise în cadrul procedurii centralizate;
d) comparația cu prețul de producător autorizat în:
— Republica Cehă;

5

— Republica Bulgaria;
— Republica Ungară;
— Republica Polonă;
— Republica Slovacă;
— Republica Austria;
— Regatul Belgiei;
— Republica Italiană;
— Lituania;
— Spania;
— Grecia;
— Germania,
cu prezentarea de către deținătorul APP sau reprezentant de
copii de pe cataloagele existente pe piețele respective, în
vigoare la data depunerii documentației;
e) declarație pe propria răspundere a deținătorului APP sau
a reprezentantului, conform anexei nr. 2.
(2) Când medicamentul nu are preț în niciuna dintre țările
prevăzute la alin. (1), prețul se compară cu cel din țara de
origine; în acest caz, documentația depusă include și o copie
de pe catalogul de prețuri de pe piața respectivă.
(3) Solicitarea avizării prețurilor de producător pentru
produsele autorizate de punere pe piață se face în conformitate
cu APP eliberată de Agenția Națională a Medicamentului,
respectiv cu decizia Comisiei Europene emise în cadrul
procedurii centralizate, sub aspectul identificării produsului.
(4) În cazul în care prețul propus de către deținătorul de APP
sau reprezentantul acestuia nu este în conformitate cu
prezentele norme, inclusiv sub aspectul nivelului minim de
comparație prevăzut la art. 5 alin. (5), deținătorul de APP va fi
sancționat prin excluderea medicamentului respectiv din lista
denumirilor comerciale ale medicamentelor de uz uman de care
beneficiază asigurații în tratamentul ambulatoriu cu sau fără
contribuție personală, pe bază de prescripție medicală, în
sistemul de asigurări sociale de sănătate. Excluderea are efect
pentru o perioadă de un an de la emiterea deciziei luate la
nivelul ministerului.
(5) Ministerul Sănătății face publice sancțiunile aplicate
conform alin. (4) prin înregistrarea unei mențiuni în acest sens,
la adresa www.ms-ro.preturi.ro, secțiunea ăSancțiuni”, și
informează în acest sens Casa Națională de Asigurări de
Sănătate.
(6) Reincluderea în lista denumirilor comerciale a
medicamentelor de uz uman se face de drept la expirarea
termenului de un an, cu condiția avizării prețului în conformitate
cu prevederile prezentelor norme.
(7) Dacă medicamentul nu a fost inclus încă pe lista
medicamentelor de uz uman de care beneficiază asigurații în
tratamentul ambulatoriu cu sau fără contribuție personală, pe
bază de prescripție medicală, sancțiunea constă în neincluderea
pe lista menționată pe o perioadă de un an, calculată de la data
la care acesta ar îndeplini condițiile legale de includere.
Art. 7. — (1) Prețul medicamentelor inovative nou-autorizate
de punere pe piață, inclusiv cele orfane sau pentru care s-a
acordat o autorizație de uz pediatric, este propus de către
deținătorul APP sau de către reprezentant prin comparație cu
prețurile acestor medicamente în țările de referință.
(2) În cazul în care în urma verificărilor comparative se
constată că medicamentul nu are preț înregistrat în țările din
lista de comparație, se avizează prețul propus, iar la expirarea
termenului de un an se verifică situația comparativă prin
depunerea de către deținătorul APP sau de către reprezentant
a documentației, în conformitate cu prevederile art. 6.
(3) În cazul în care, ca urmare a reanalizării produselor ce
intră sub incidența alin. (2), se constată că prețul propus pentru
România este mai mare decât în celelalte țări de comparație,

6

MONITORUL OFICIAL AL ROMÂNIEI, PARTEA I, Nr. 62/2.II.2009

deținătorul APP sau reprezentantul este înștiințat pentru
diminuarea prețului conform art. 5 alin. (5), în termen de 60 de
zile.
(4) În lipsa acceptului deținătorului APP sau al
reprezentantului de a diminua prețul la nivel minim de
comparație, produsul este exclus din Catalogul național, cu
drept de circulație până la epuizarea stocurilor, dar nu mai mult
de un an.
(5) Oricând în cursul termenului pentru care prețul este
valabil, deținătorul APP sau reprezentantul poate diminua,
pentru medicamentele inovative, prețul de producător avizat
inițial de către minister. Prețul de producător diminuat se
comunică Ministerului Sănătății pentru stabilirea prețului cu
ridicata și a prețului cu amănuntul corespunzător, în vederea
includerii în Catalogul național.
Art. 8. — (1) Prețul de referință generic se propune de către
deținătorul APP sau reprezentantul primului medicament
generic, prin comparație cu prețurile acestor medicamente în
țările de comparație, fără a putea însă depăși 65% din prețul
medicamentului inovativ al cărui generic este, așa cum acesta
a fost avizat de către minister, în conformitate cu prevederile
prezentelor norme.
(2) În cazul în care în urma verificărilor comparative se
constată că medicamentul nu are preț înregistrat în țările din lista
de comparație, prețul se aprobă conform solicitării, fără însă a
depăși 65% din prețul medicamentului inovativ, iar la expirarea
termenului de un an se verifică situația comparativă după
depunerea de către deținătorul APP sau de reprezentant a
documentației, în conformitate cu prevederile art. 6.
Art. 9. — (1) Pentru medicamentele princeps, în termen de
60 de zile de la publicarea pe pagina de web a ministerului, la
adresa www.ms-preturi.ro, a prețului de referință generic, în
cazul în care prețul de referință generic este mai mic de 65%
din cel al medicamentului princeps, prețul medicamentelor
princeps se stabilește de deținătorul APP sau de reprezentant
prin comparație cu prețurile acestor medicamente în țările de
referință, fără a putea depăși cu mai mult de 35% prețul de
referință generic, astfel cum acesta a fost avizat de către
minister în conformitate cu prevederile prezentelor norme.
(2) Oricând în cursul termenului pentru care prețul este
valabil, deținătorul APP sau reprezentantul poate diminua pentru
medicamentele princeps prețul de producător avizat inițial de
către minister. Prețul de producător diminuat se comunică
Ministerului Sănătății pentru stabilirea prețului cu ridicata și a
prețului cu amănuntul corespunzător, în vederea includerii în
Catalogul național.
Art. 10. — (1) Prețul pentru medicamentele generice se
propune de deținătorul APP sau de reprezentant, prin
comparație cu prețurile acestor medicamente în țările din lista de
comparație, fără a putea depăși prețul de referință generic, astfel
cum acesta a fost avizat de către minister, în conformitate cu
prevederile prezentelor norme.
(2) În cazul în care medicamentul generic nu are preț avizat
în niciuna dintre țările din lista de comparație, prețul propus de
către deținătorul APP sau de reprezentant nu poate depăși
prețul de referință generic, astfel cum acesta a fost avizat de
către minister în conformitate cu prevederile prezentelor norme.
(3) În cazul în care prețul de referință generic a fost avizat
pentru o perioadă limitată de un an, prețul medicamentelor
generice se revizuiește în mod corespunzător în urma revizuirii
prețului de referință generic.
(4) Oricând în cursul termenului pentru care prețul este
valabil, deținătorul APP sau reprezentantul poate diminua,
pentru medicamentele generice, prețul de producător avizat
inițial de către minister. Prețul de producător diminuat se

comunică Ministerului Sănătății pentru stabilirea prețului cu
ridicata și a prețului cu amănuntul corespunzător, în vederea
includerii în Catalogul național.
Art. 11. — Ministerul publică în mod transparent prețul avizat,
precum și data la care expiră termenele relevante pentru fiecare
medicament pe pagina de web www.ms-preturi.ro.
Art. 12. — (1) În cazul schimbării deținătorului APP fără
schimbarea locului de fabricație, analiza de preț se face în limita
maximă a prețului de producător avizat anterior schimbării, fără
a putea fi depășită.
(2) În această situație, prețul se avizează conform art. 5 alin. (5).
Art. 13. — (1) În situația în care deținătorul APP sau
reprezentantul consideră că poate să își diminueze prețul de
producător maximal față de cel declarat și avizat inițial, aceasta
se va face pentru o perioadă de minimum un an.
(2) În cazul unei solicitări de creștere a prețului
medicamentului, aceasta se poate efectua numai în cadrul
prevederilor art. 5 și 6.
(3) Solicitantul pune la dispoziția Ministerului Sănătății datele
necesare, inclusiv detalii asupra modificărilor intervenite de la
ultimul preț al medicamentului și care, în opinia sa, justifică
prețul mai mare solicitat.
(4) În cazul unui număr mare de cereri, termenul de avizare
prevăzut la art. 5 alin. (1) poate fi prelungit cu încă 60 de zile.
(5) În situația în care Ministerul Sănătății nu validează
majorarea de preț solicitată, decizia conține motivele de refuz
ce vor fi comunicate solicitantului. În lipsa acestei decizii, în
cadrul mai sus menționatei perioade, solicitantul are dreptul să
comercializeze produsele la prețul de producător maximal
propus, conform art. 5 alin. (3).
(6) În cazul înghețării prețurilor, impusă asupra tuturor
medicamentelor sau numai unei categorii de medicamente,
Ministerul Sănătății efectuează cel puțin o dată pe an o analiză
pentru a stabili dacă condițiile macroeconomice impun
menținerea înghețării. În termen de 90 de zile de la începutul
acestei analize, Ministerul Sănătății anunță majorările sau
micșorările de preț, dacă există.
(7) În mod excepțional, deținătorii APP pot cere o derogare
de la înghețarea prețului, din motive particularizate. Cererea
conține o declarare a acestor motive.
(8) Ministerul Sănătății se asigură că deciziile privind aceste
cereri sunt adoptate și comunicate solicitantului în termen de
90 de zile. Dacă informațiile cuprinse în cerere sunt neadecvate,
Ministerul Sănătății înștiințează solicitantul asupra informațiilor
necesare și emite o decizie finală în termen de 90 de zile de la
primirea acestor informații.
(9) Dacă se aprobă derogarea, Ministerul Sănătății transmite
deținătorului APP sau reprezentantului avizul de preț cu privire
la majorarea de preț aprobată.
(10) În cazul unui număr mare de cereri, termenul prevăzut
la alin. (8) poate fi prelungit cu încă 60 de zile. Solicitantul este
înștiințat despre prelungire înainte de expirarea perioadei
inițiale.
Art. 14. — (1) Deciziile ministerului în privința stabilirii
prețurilor pot fi atacate de persoanele care se consideră
vătămate în conformitate cu prevederile Legii contenciosului
administrativ nr. 554/2004, cu modificările și completările
ulterioare.
(2) Deciziile ministerului în privința stabilirii prețurilor sunt
motivate, pe baza criteriilor obiective și justificabile prevăzute
de prezentele norme.
(3) Odată cu comunicarea deciziilor în privința stabilirii
prețurilor, solicitanții sunt informați și asupra căilor de atac
conform legislației în vigoare și asupra termenului în care pot fi
exercitate acestea.

7

MONITORUL OFICIAL AL ROMÂNIEI, PARTEA I, Nr. 62/2.II.2009
Art. 15. — Prețurile medicamentelor autorizate în condițiile
legii sunt examinate anual sau când condițiile macroeconomice
o impun. De asemenea, pot fi revizuite prețurile produselor
atunci când se constată că apar modificări în prețurile țărilor de
comparație prevăzute la art. 6.

1.a) Pentru preț producător/preț cu ridicata până la 300,00
lei, în conformitate cu grilele prezentate la art. 20 și 21 din
prezentele norme, pe intervalele între 0—300,00 lei formula de
calcul este:

1.b) Pentru preț producător/preț cu ridicata peste 300,00 lei,
în conformitate grilele prezentate la art. 20 și 21 din prezentele
norme, peste 300,00 lei formula de calcul este:
PR = PP + 30 lei
PA = PR + 35 lei,
în care:
— PAmax
= prețul cu amănuntul maximal, inclusiv TVA;
— PP
= prețul de producător;
— PR
= prețul cu ridicata ;
— PA
= prețul cu amănuntul fără TVA;
— Ad.D
= cota maximă a adaosului de distribuție,
conform art. 21;
— Ad.F
= cota maximă a adaosului de farmacie
conform art. 20;
— TVA
= nivelul cotei de TVA conform reglementărilor
în vigoare.
2. Actualizarea prețurilor de producător în lei pentru toate
medicamentele existente în Catalogul național se determină pe
baza următoarei formule:

în care:
— PPmax = prețul de producător maximal actualizat;

CAPITOLUL III
Modul de calcul al prețurilor medicamentelor de uz uman
Art. 16. — (1) Modul de calcul al prețului cu amănuntul
maximal va fi unitar pentru toate medicamentele de uz uman
eliberate pe bază de prescripție medicală, conform următoarei
formule:

— PP ant. = prețul de producător maximal anterior;
— Cv = curs de schimb valutar utilizat în alcătuirea bugetului
pentru anul următor actualizat;
— CvP = curs de schimb valutar utilizat în alcătuirea
bugetului pentru anul în curs.
(2) Prețurile cu amănuntul maximale se rotunjesc pe unități
comerciale la moneda divizionară existentă în derulare pe piață,
în favoarea sau în defavoarea prețului cu ridicata, în
conformitate cu Legea nr. 348/2004 privind denominarea
monedei naționale, cu modificările și completările ulterioare.
(3) Prețurile cu ridicata maximale se calculează prin
exonerarea TVA deductibilă și a cotei de adaos de farmacie din
prețul cu amănuntul maximal rotunjit conform alin. (2).
(4) Prețurile de producător maximale se calculează prin
exonerarea cotei de adaos de distribuție din prețul cu ridicata
maximal rotunjit conform alin. (2).
(5) Ministerul Sănătății comunică oficial ratele de schimb
între valute pentru calculul prețurilor.
Art. 17. — (1) Actualizarea prețurilor de producător în lei
pentru toate medicamentele existente în Catalogul național se
face anual, în ultima săptămână a lunii noiembrie, în funcție de
cursul valutar utilizat în alcătuirea bugetului pentru anul următor.
(2) Calculul prețurilor cu ridicata și cu amănuntul maximale
după actualizarea prețurilor de producător se face în
conformitate cu prevederile art.16 din prezentele norme.
Art. 18. — Prețurile de producător cu ridicata și cu amănuntul
înscrise în Catalogul național sunt prețuri maximale și nu pot fi
depășite.
Art. 19. — Reevaluarea stocurilor la medicamentele de uz
uman se va face în conformitate cu normele legale existente în
vigoare.
Art. 20. — Adaosul comercial de farmacie pentru
medicamentele de uz uman este calculat după cum urmează:
— lei —

Nivelul valoric al prețului cu ridicata

Cota de adaos comercial maxim
— în farmacie —

0—25,00
peste 25,00—50,00
peste 50,00—100,00
peste 100,00—300,00
peste 300,00

24%
20%
16%
12%
35,00 lei noi

8

MONITORUL OFICIAL AL ROMÂNIEI, PARTEA I, Nr. 62/2.II.2009

Art. 21. — Adaosul de distribuție se calculează asupra prețului de producător, după cum urmează:
— lei noi —
Nivelul valoric al prețului de producător

Cota de adaos de distribuție maxim

0—50,00

14%

peste 50,00—100,00

12%

Peste 100,00—300,00

10%

Peste 300,00

30,00 lei noi

CAPITOLUL IV
Dispoziții finale și tranzitorii
Art. 22. — (1) Prețurile de producător cu ridicata și cu
amănuntul maximale pentru medicamentele autorizate de
punere pe piață, ale căror prețuri au fost avizate ulterior apariției
Catalogului național, vor putea fi vizualizate odată cu apariția
următoarei ediții de catalog pe site-ul www.ms-preturi.ro
(2) Trimestrial, în temeiul prezentelor norme, Catalogul
național este adus la zi cu modificările și completările ulterioare.
(3) Prețurile medicamentelor avizate ulterior apariției ediției
de catalog pot fi practicate numai în temeiul avizului de preț
comunicat de către Ministerul Sănătății.
(4) Comunicarea prețurilor pentru medicamentele prevăzute
la alin. (3) către Casa Națională de Asigurări de Sănătate se
face de către Ministerul Sănătății trimestrial, în vederea
actualizării aplicației informatice. Informarea operatorilor
economici distribuitori și detailiști se face de către deținătorul
APP sau de reprezentant.
(5) Anual, Ministerul Sănătății publică în Monitorul Oficial al
României, Partea I, în scop informativ, o listă a medicamentelor
al căror preț a fost aprobat în anul precedent.
(6) Anual, Ministerul Sănătății publică în Monitorul Oficial al
României, Partea I, în scop informativ, o listă a medicamentelor
pentru care s-au acordat creșteri ale prețurilor în cursul
perioadei precedente, împreună cu noul preț care poate fi
perceput pentru acestea.
(7) Listele prevăzute la alin. (5) și (6) se comunică și Comisiei
Europene, în termen de 15 zile de la publicare.
Art. 23. — Practicarea altor prețuri decât cele stabilite prin
prezentele norme se constată și se sancționează de autoritățile
competente.
Art. 24. — (1) În termen de 30 de zile de la publicarea în
Monitorul Oficial al României, Partea I, a prezentelor norme,
deținătorii APP sau reprezentanții pentru medicamentele pentru
care prețurile au fost deja avizate sunt obligați să depună la
minister documentația de preț conform art. 6, în vederea
reavizării prețurilor în conformitate cu prevederile prezentelor
norme.
(2) În termen de 3 zile de la expirarea perioadei de 30 de zile
prevăzute la alin. (1), ministerul publică pe site-ul
www.ms-preturi.ro noile prețuri.
(3) În termen de 7 zile de la publicarea pe site a noilor prețuri,
persoanele interesate pot depune contestații la Direcția de

strategii și politica medicamentului. Contestațiile vor fi
soluționate în termen de 10 zile, iar deciziile adoptate pot fi
atacate de persoanele interesate, în conformitate cu prevederile
Legii contenciosului administrativ nr. 554/2004, cu modificările și
completările ulterioare.
(4) Obligația prevăzută la alin. (1) revine și deținătorilor APP
sau reprezentanților pentru medicamentele pentru care
documentația completă a fost depusă înainte de data publicării
prezentelor norme în Monitorul Oficial al României, Partea I, dar
pentru care nu a fost emisă o decizie până la această dată,
urmând ca prețurile pentru aceste medicamente să fie avizate
conform prezentelor norme.
(5) Pentru medicamentele prevăzute la alin. (1) și (4),
deținătorii APP sau reprezentanții nu pot propune un preț mai
mare decât cel deja propus, respectiv avizat de către minister în
baza prevederilor legale în vigoare anterior.
(6) Prețul se avizează pentru o perioadă limitată de un an.
(7) Cu 60 de zile înainte de data expirării termenului de un an
pentru care a fost aprobat prețul, deținătorul APP sau
reprezentantul este obligat să transmită ministerului noua
documentație de preț, conform art. 6, în vederea reavizării
prețului de către minister.
(8) În termen de 60 de zile de la publicarea în Monitorul
Oficial al României, Partea I, a prezentelor norme, prețurile
publicate pe site-ul www.ms-preturi.ro conform alin. (2) se includ
în Catalogul național și sunt aplicabile imediat.
(9) În cazul în care deținătorul APP sau reprezentantul nu
depune la minister documentația de preț în vederea reavizării
prețului unui anumit medicament, în termenul prevăzut la
alin. (1), la expirarea termenului prevăzut la alin. (8)
medicamentul respectiv nu va mai putea fi comercializat.
Deținătorul APP sau reprezentantul va putea solicita reavizarea
prețurilor ulterior expirării termenului prevăzut la alin. (1), în
condițiile art. 24, urmând însă ca decizia de reavizare privind
prețul medicamentului să se adopte și să se comunice
solicitantului în termen de 90 de zile de la primirea cererii
depuse de deținătorul APP.
Art. 25. — Actualizarea în lei a prețurilor de producător pentru
medicamentele cuprinse în Catalogul național, ediția XXV, se
realizează la cursul valutar utilizat în alcătuirea bugetului pentru
anul în curs.
Art. 25. — Anexele nr. 1 și 2 fac parte integrantă din
prezentele norme.

9

MONITORUL OFICIAL AL ROMÂNIEI, PARTEA I, Nr. 62/2.II.2009

ANEXA Nr. 1
la norme

C E R E R E D E AV I Z A R E A P R E Ț U R I L O R L A M E D I C A M E N T E

I. Deținătorul/Reprezentantul deținătorului
...............................................
al Autorizației de punere pe piață/Decizia Comisiei Europene nr.
..................................
................
solicit avizarea/reavizarea prețului maximal de producător al prețului maximal cu ridicata și cu amănuntul pentru
produsul/produsele, după cum urmează:
Denumirea
produsului*)

Forma
farmaceutică*)

Forma de
ambalare*)

D.C.I. *)

Prețul la producător
— lei —

Prețul cu ridicata
— lei —

Prețul cu amănuntul
— lei —

*) Datele vor fi trecute în tabel în conformitate cu autorizația de punere pe piață sau cu Decizia Comisiei Europene.

Declar că nivelul/nivelurile prețului/prețurilor de producător respectă prevederile Normelor privind modul de calcul al prețurilor
la medicamentele de uz uman.

II. Produsul/produsele se regăsește/se regăsesc în următoarele țări de comparație, precum și în țara de origine, cu următoarele
niveluri ale prețului de producător înregistrate:
Țara de origine, țările de comparație
și
sursa informației pentru fiecare țară

Denumirea produsului

Forma farmaceutică

Formă de ambalare

Prețul la producător
— lei —

Anexez în susținerea datelor prezentate copii de pe cataloagele existente în derulare în țările menționate mai sus, precum și
din țara de origine.
Anexez dovada calității de reprezentant al deținătorului □ (Se bifează doar dacă cererea este depusă de reprezentant.)

III. Prezint anexat, în conformitate cu art. 6 alin. (1) lit. b) și c) din Normele privind modul de calcul al prețurilor la medicamentele
de uz uman, copia de pe următoarele documente:
Denumirea produsului

Nr. APP/Nr. deciziei Comisiei Europeane

Anexe

IV. Produsul/produsele se încadrează în categoria medicamentelor:
inovative
orfane
princeps
generice
PUMA (autorizație de uz pediatric)

Date de contact
(Compania) Nume:
Adresa:
Telefon:
E-mail:
Numele persoanei de contact pe probleme de prețuri:

Data:

Semnătura:

10

MONITORUL OFICIAL AL ROMÂNIEI, PARTEA I, Nr. 62/2.II.2009
ANEXA Nr. 2
la norme

DECLARAȚIE

Subsemnata/Subsemnatul,
cu domiciliul în
împuternicit al
în calitate de:

., deținătoare/deținător a/al CI/BI/P
..,
., în calitate de reprezentant
.......................
................
,

.................
, cu sediul în

deținător al autorizației de punere pe piață
reprezentant al deținătorului autorizației de punere pe piață
(Se bifează în mod corespunzător.),
declar pe propria răspundere, sub sancțiunea aplicată faptei de fals în înscrisuri și declarații, conform art. 288—292 din
Codul penal, ca toate informațiile cuprinse în documentația de avizare a prețului, în special informațiile utilizate la calculul prețului
medicamentului respectiv, sunt complete și corecte, precum și faptul că respectă integral modul de calcul al prețului prevăzut în
Normele privind modul de calcul al prețurilor la medicamentele de uz uman.
Subsemnata/Subsemnatul declar că am luat cunoștință de faptul că sancțiunea administrativă a declarării în fals a celor
menționate mai sus este excluderea pe o perioadă de un an a medicamentului respectiv din lista denumirilor comerciale ale
medicamentelor de uz uman de care beneficiază asigurații în tratamentul ambulatoriu cu sau fără contribuție personală, pe bază
de prescripție medicală, în sistemul de asigurări sociale de sănătate sau, după caz, neincluderea pe lista medicamentelor de uz
uman de care beneficiază asigurații în tratamentul ambulatoriu cu sau fără contribuție personală, pe bază de prescripție medicală,
conform art. 6 alin. (4) și (7) din Normele privind modul de calcul al prețurilor la medicamentele de uz uman.
Prezenta declarație face parte din documentația de avizare prevăzută în Normele privind modul de calcul al prețurilor la
medicamentele de uz uman.
Semnătura
................... ..
L.S.
MINISTERUL SĂNĂTĂȚII

ORDIN
pentru modificarea Ordinului ministrului sănătății publice nr. 169/2008 privind înființarea
comisiilor consultative ale Ministerului Sănătății Publice
Văzând Referatul de aprobare al Direcției generale strategii și politica medicamentului nr. IB 964 din 30 ianuarie 2009,
în temeiul Hotărârii Guvernului nr. 1.718/2008 privind organizarea și funcționarea Ministerului Sănătății, cu modificările
ulterioare,
ministrul sănătății emite următorul ordin:
Art. I. — Ordinul ministrului sănătății publice nr. 169/2008
privind înființarea comisiilor consultative ale Ministerului
Sănătății Publice, publicat în Monitorul Oficial al României,
Partea I, nr. 148 din 27 februarie 2008, se modifică după cum
urmează:
1. Pe tot cuprinsul ordinului se înlocuiește sintagma
ăComisia națională de transparență” cu sintagma ăComisia
de transparență”.
2. La anexa nr. 1 ăRegulament de organizare și
funcționare a comisiilor consultative ale Ministerului

Sănătății Publice” articolul 2, alineatul (1) se modifică și va
avea următorul cuprins:
ăArt. 2. — (1) Comisia de transparență este formată din
9 membri, reprezentanți de marcă ai lumii medicale românești.”
3. Anexa nr. 2 ăComponența nominală a Comisiei
naționale de transparență” se modifică și se înlocuiește cu
anexa la prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac
București, 30 ianuarie 2009.
Nr. 76.

MONITORUL OFICIAL AL ROMÂNIEI, PARTEA I, Nr. 62/2.II.2009

11

ANEXĂ
(Anexa nr. 2 la Ordinul nr. 169/2008)

COMPONENȚA NOMINALĂ

a Comisiei de transparență

Președinte — acad. prof. dr. Victor Voicu
Membri: — prof. dr. Teodor Ciuleanu
— prof. dr. Rodica Anghel
— prof. dr. Dan Cheța
— prof. dr. Dragoș Vinereanu
— prof. dr. Dragoș Marinescu
— conf. dr. Liviu Miclea
— farm. pr. Rodica Bădescu
— farm. Ancamaria Negru
Secretar — dr. Bogdan Grigore.

MINISTERUL SĂNĂTĂȚII

ORDIN
privind prelungirea valabilității Ordinului ministrului sănătății publice nr. 884/2007
pentru ajustarea prețurilor la medicamentele cuprinse în Catalogul național al prețurilor
medicamentelor de uz uman autorizate de punere pe piață în România, cu modificările
și completările ulterioare
Văzând Referatul de aprobare al Direcției generale strategii și politica medicamentului nr. IB 981 din 30 ianuarie 2009,
având în vedere prevederile art. 851 din Legea nr. 95/2006 privind reforma în domeniul sănătății, cu modificările și
completările ulterioare, ale art. 140 alin. (2) lit. e) din Legea nr. 571/2003 privind Codul fiscal, cu modificările și completările
ulterioare, și ale Legii nr. 348/2004 privind denominarea monedei naționale, cu modificările ulterioare,
în temeiul Hotărârii Guvernului nr. 1.718/2008 privind organizarea și funcționarea Ministerului Sănătății, cu modificările
ulterioare,
ministrul sănătății emite următorul ordin:
Art. 1. — Se prelungește valabilitatea Ordinului ministrului
sănătății publice nr. 884/2007 pentru ajustarea prețurilor la
medicamentele cuprinse în Catalogul național al prețurilor
medicamentelor de uz uman autorizate de punere pe piață în
România, cu modificările și completările ulterioare, publicat în

Monitorul Oficial al României, Partea I, nr. 375 din 1 iunie 2007,
cu modificările și completările ulterioare, până în data de 31
martie 2009.
Art. 2. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac

București, 30 ianuarie 2009.
Nr. 79.

12

MONITORUL OFICIAL AL ROMÂNIEI, PARTEA I, Nr. 62/2.II.2009

MINISTERUL FINANȚELOR PUBLICE

ORDIN
pentru aprobarea procedurilor privind contractarea datoriei publice guvernamentale
prin emiterea de garanții de stat
În temeiul prevederilor art. 11 alin (4) din Hotărârea Guvernului nr. 386/2007 privind organizarea și funcționarea Ministerului
Economiei și Finanțelor, cu modificările și completările ulterioare, ale Ordonanței de urgență a Guvernului nr. 221/2008 pentru
stabilirea unor măsuri de reorganizare în cadrul administrației publice centrale, ale prevederilor art. 4 alin. (1) lit. d) coroborat cu
alin. (2) din Ordonanța de urgență a Guvernului nr. 64/2007 privind datoria publică, aprobată cu modificări și completări prin Legea
nr. 109/2008, cu modificările ulterioare, și ale pct. 3.2.1 lit. h), 4.1.6, 4.2.1 și 4.2.2 din Normele metodologice de aplicare a
Ordonanței de urgență a Guvernului nr. 64/2007 privind datoria publică, aprobate prin Hotărârea Guvernului nr. 1.470/2007, cu
modificările și completările ulterioare,
ministrul finanțelor publice emite următorul ordin:
Art. 1. — Se aprobă procedurile privind contractarea datoriei
publice guvernamentale prin emiterea de garanții de stat,
prevăzute în anexele nr. 1—4, care fac parte integrantă din
prezentul ordin.
Art. 2. — Direcțiile de specialitate din cadrul Ministerului
Finanțelor Publice, cu atribuții în operațiunile de administrare a

datoriei publice, vor duce la îndeplinire prevederile prezentului
ordin.
Art. 3. — Prevederile prezentului ordin intră în vigoare la data
publicării în Monitorul Oficial al României, Partea I.

Ministrul finanțelor publice,
Gheorghe Pogea
București, 23 ianuarie 2009.
Nr. 138.
ANEXA Nr. 1

PROCEDURA

emiterii scrisorii de garanție pentru contractarea de către operatorii economici a unui împrumut
cu garanția statului de la bănci comerciale
1. În vederea obținerii avizului de principiu din partea
Ministerului Finanțelor Publice (MFP), operatorul economic
prezintă direcției de specialitate următoarele documente, fără a
se limita la acestea:
— hotărârea Guvernului privind aprobarea indicatorilor
tehnico-economici și a surselor de finanțare ale respectivului
proiect;
— scrisoarea de susținere din partea ministerului coordonator
al sectorului de activitate respectiv și încadrarea proiectului în
strategia sectorială, în măsura existenței acesteia, precum și
informații cu privire la valoarea estimată a proiectului, după caz;
— documentația financiară — cash-flow.
2. Pe baza avizului de principiu al MFP, operatorul economic
solicită avizul Comitetului Interministerial de Finanțări, Garanții
și Asigurări (CIFGA) privind emiterea garanției de stat, în baza
unei cereri depuse la Banca de Export-Import a României
EXIMBANK — S.A., însoțită de documentația și fundamentările
necesare efectuării analizei, în strictă concordanță cu normele
și procedurile de lucru aprobate de CIFGA pentru astfel de
solicitări. Ulterior obținerii avizului CIFGA, acesta va fi remis prin
intermediul Băncii de Export-Import a României EXIMBANK —
S.A. operatorului economic, în vederea prezentării MFP.
3. În urma obținerii avizului favorabil al CIFGA ministerul
coordonator împreună cu MFP elaborează proiectul de lege
privind autorizarea MFP pentru emiterea garanției, în care se va
preciza că măsura de sprijin din partea statului sub formă de
garanție (în cazul în care constituie o măsură de ajutor de stat)
se va acorda după emiterea deciziei de autorizare/aprobare de
către Comisia Europeană; documentul va fi transmis pentru
analiză și aviz direcțiilor și instituțiilor implicate, după caz.

4. După adoptarea legii și intrarea ei în vigoare, entitatea
beneficiară a garanției depune la MFP o solicitare în scris, prin
care propune caracteristicile aferente finanțării (maturitate,
perioadă de grație, tipul ratelor de dobândă etc.), precum și alte
date ce ar putea fi solicitate de MFP, în condițiile legii, și solicită
punctul de vedere al MFP asupra acestor caracteristici, precum
și nominalizarea unui reprezentant al direcției de specialitate din
cadrul MFP în Comisia de selecție a finanțatorului, acesta
urmând a fi desemnat prin ordin al ministrului finanțelor publice.
5. Comisia de selecție a finanțatorului, formată din
reprezentanți ai entității beneficiare de garanție de stat, ai
autorității administrației publice centrale coordonatoare și ai
MFP, va parcurge etapele necesare alegerii finanțatorului.
6. MFP, prin direcția de specialitate, analizează documentația
împrumutului și întocmește o notă-mandat de negociere, în care
se cuprind propunerile de negociere, pe care o prezintă spre
aprobare secretarului de stat coordonator.
7. În urma negocierii documentației împrumutului, Comisia
de selecție a finanțatorului, prin direcția de specialitate din cadrul
MFP, întocmește o notă-rezultat a negocierilor, pe care o
prezintă spre aprobare secretarului de stat coordonator.
8. Transmiterea cererii către Direcția generală ajutor de stat,
practici neloiale și prețuri reglementate în vederea stabilirii
caracterului de ajutor de stat și, după caz, a elaborării
notificării/informării privind măsura de ajutor de stat către
Comisia Europeană.
9. În cazul măsurilor de natura ajutorului de stat, după
obținerea deciziei de autorizare/aprobare de la Comisia
Europeană, direcția de specialitate din cadrul MFP supune spre
avizare direcțiilor implicate în procesul de avizare documentația
și, pe baza avizelor, prezintă spre aprobare și semnare

MONITORUL OFICIAL AL ROMÂNIEI, PARTEA I, Nr. 62/2.II.2009
conducerii MFP scrisoarea de garanție împreună cu
documentația aferentă, în forma negociată și acceptată de
banca finanțatoare.
10. Pentru acoperirea riscurilor financiare care decurg din
garantarea de către stat a împrumutului, MFP procedează,
conform legislației în vigoare, la determinarea cuantumului
comisionului la fondul de risc, suportat și acceptat de către
beneficiar.
11. Convenția de garantare ce se va încheia între MFP, în
calitate de garant, și operatorul economic, în calitate de
garantat, în care sunt stipulate drepturile și obligațiile părților
semnatare, inclusiv cele referitoare la plata comisionului de risc,
va fi semnată la nivel de secretar de stat coordonator, fiind în
prealabil avizată de direcțiile de specialitate din cadrul MFP și de
controlul financiar preventiv și delegat.
12. În convenție se includ, fără a se limita la acestea,
următoarele obligații:
— utilizarea împrumutului garantat în numele și în contul
statului numai pentru destinațiile stabilite prin acordul/contractul
de împrumut încheiat între operatorul economic și creditor;
— achitarea la scadență a obligațiilor ce decurg din acordul
de împrumut încheiat cu creditorul în favoarea căruia MFP a
emis scrisoarea de garanție;
— plata, la scadențele și în condițiile prevăzute în convenție,
a comisionului de risc, precum și a majorărilor de întârziere
calculate pentru plata cu întârziere a comisionului de risc;
— înștiințarea în scris a MFP, cu 10 zile calendaristice
înainte de data scadenței, asupra imposibilității constituirii
parțiale sau totale a sumelor necesare pentru plata obligațiilor
care decurg din acordul de împrumut, cu motivațiile și
fundamentările corespunzătoare;
— achitarea, la termenele și în condițiile care vor fi stabilite
împreună cu garantul, a sumelor plătite de acesta ca urmare a

13

executării parțiale sau totale a garanției, precum și a majorărilor
de întârziere calculate potrivit dispozițiilor legale în vigoare;
— informarea MFP asupra intenției de divizare, privatizare
sau asupra oricăror modificări în statutul juridic, pentru a adapta
în comun prevederile convenției la situațiile intervenite, și
solicitarea avizului acestuia pentru a proceda la amendarea
convenției, după caz;
— comunicarea listei cuprinzând conturile și băncile la care
are deschise acele conturi, anunțarea în prealabil și obținerea
acordului MFP în cazul în care garantatul intenționează să își
transfere și/sau să își deschidă un nou cont la o altă bancă decât
banca și/sau băncile la care își are deschise conturile la data
încheierii convenției;
— prezentarea MFP a unor informări în legătură cu
angajarea împrumutului garantat de stat și cu modul în care se
derulează acesta, precum și cu privire la modul în care a
efectuat plata serviciului datoriei publice creat ca urmare a
împrumutului contractat cu garanția statului, la termenele și în
condițiile stabilite prin formularele de raportare aprobate prin
Ordinul ministrului economiei și finanțelor nr. 1.059/2008 privind
aprobarea Normelor metodologice pentru înregistrarea și
raportarea datoriei publice, cu modificările și completările
ulterioare.
13. Scrisoarea de garanție se remite în original operatorului
economic după semnarea convenției de garantare pentru
împrumutul contractat cu garanția statului, de către persoanele
împuternicite ale celor două părți, cu îndeplinirea următoarelor
obligații:
— obținerea în prealabil a vizei controlului financiar preventiv
și delegat, pe copia scrisorii de garanție, de la organul sau
persoana desemnată ori împuternicită, în condițiile legii, pentru
a exercita această funcție;
— înregistrarea garanției emise în subregistrul datoriei
publice guvernamentale garantate.
ANEXA Nr. 2

PROCEDURA

contractării de către operatori economici a unui împrumut cu garanția statului de la instituții financiare internaționale
(IFI) sau pe bază de acorduri bilaterale (de la guverne străine ori agenții guvernamentale)
În vederea finanțării proiectelor de investiții sau a altor
necesități considerate prioritare pentru economia românească,
operatorii economici pot beneficia de împrumuturi contractate
cu garanția statului de la IFI, guverne străine sau agenții
guvernamentale. În vederea susținerii acestor proiecte de
investiții sau necesități considerate prioritare pentru economia
românească, Guvernul României, reprezentat prin Ministerul
Finanțelor Publice (MFP), va încheia un acord de garanție cu o
instituție financiară internațională.
Prin acord de garanție se înțelege actul juridic guvernat de
dreptul internațional public sau legea țării de rezidență a IFI care
consemnează în scris angajamentul asumat în contul și în
numele statului, prin MFP, în calitate de garant, de a plăti la
scadență obligațiile neonorate ale garantatului, în condițiile legii.
În vederea contractării unui împrumut cu garanția statului de
la IFI-uri, guverne străine sau agenții guvernamentale se vor
parcurge următoarele etape:
1. Operatorul economic va transmite MFP solicitarea cu
privire la acordarea garanției, în cuprinsul căreia va fi
fundamentată necesitatea intervenției statului, precum și
principalele elemente privind selectarea finanțatorului proiectului
care se dorește a fi realizat, însoțită, după caz, de următoarele
documente:
— hotărârea Guvernului privind aprobarea indicatorilor
tehnico-economici ai obiectivului de investiții și a surselor de
finanțare ale acestuia, indiferent dacă este o investiție nouă sau
în continuare; în cazul în care proiectarea este finanțată din

împrumutul extern, ministerul coordonator al sectorului
economic în care activează operatorul economic va iniția
proiectul de hotărâre a Guvernului
privind aprobarea
indicatorilor tehnico-economici ai obiectivului de investiții și a
surselor de finanțare ale acestuia, după contractarea acestuia și
finalizarea studiilor de fezabilitate;
— document de susținere a proiectului din partea ministerului
coordonator al sectorului economic în care activează operatorul
economic solicitant, în baza strategiei sectoriale aprobate de
Guvern;
2. MFP împreună cu ministerul coordonator al operatorului
economic, după caz, elaborează și supune aprobării Guvernului
și Președintelui României un memorandum cu tema: Acord de
principiu privind încheierea unui acord de garanție cu o instituție
financiară internațională, precum și aprobarea mandatului de
negociere. În cuprinsul acestuia se vor preciza elementele
tehnice și financiare propuse de finanțator, precum și faptul că
măsura de sprijin din partea statului sub formă de garanție (în
cazul în care constituie o măsură de ajutor de stat) nu poate fi
acordată decât după emiterea deciziei de autorizare/aprobare
de către Comisia Europeană a măsurii de ajutor de stat.
3. Ca urmare a aprobării memorandumului de la etapa
precedentă, MFP transmite operatorului economic și Băncii de
Export-Import a României EXIMBANK — S.A. avizul de principiu
necesar efectuării analizei de către Comitetul Interministerial de
Finanțări, Garanții și Asigurări (CIFGA), în vederea emiterii
acordului de garanție.

14

MONITORUL OFICIAL AL ROMÂNIEI, PARTEA I, Nr. 62/2.II.2009

Pe baza avizului de principiu, operatorul economic depune o
cerere la Banca de Export-Import a României EXIMBANK — S.A.,
însoțită de documentația și fundamentările necesare efectuării
analizei, în strictă concordanță cu normele și procedurile de
lucru aprobate de CIFGA pentru astfel de solicitări. Ulterior
obținerii avizului CIFGA, acesta va fi remis prin intermediul
Băncii de Export-Import a României EXIMBANK — S.A.
operatorului economic, în vederea prezentării MFP.
4. Pentru acoperirea riscurilor financiare care decurg din
garantarea de către stat a împrumutului în baza avizului CIFGA,
MFP procedează, conform legislației în vigoare, la determinarea
cuantumului comisionului la fondul de risc, suportat și acceptat
de către beneficiar.
5. MFP emite, după caz, acordul de principiu către IFI pentru
împrumutul ce urmează a fi contractat de operatorul economic
cu garanția statului.
6. Negocierea împrumutului și a acordului de garanție se va
efectua în limita mandatului aprobat; negocierea poate fi
efectuată direct sau prin corespondență. În cazul în care
negocierea va fi efectuată între părți în mod direct, minuta
negocierii va fi semnată de conducătorul delegației române și
de reprezentantul MFP, în calitate de reprezentant al garantului.
7. Transmiterea cererii către Direcția generală ajutor de stat,
practici neloiale și prețuri reglementate în vederea stabilirii
caracterului de ajutor de stat și, după caz, a elaborării
notificării/informării privind măsura de ajutor de stat către
Comisia Europeană.
8. După negocierea împrumutului și a acordului de garanție,
precum și a deciziei Comisiei Europene privind măsura de ajutor
de stat (dacă este cazul), MFP și ministerul coordonator, după
caz, inițiază un memorandum pentru aprobarea raportului de
negociere și aprobarea acordării deplinelor puteri în vederea
semnării acordului de garanție.
9. În baza aprobării memorandumului de către Guvern și
Președintele României, Ministerul Afacerilor Externe emite
deplinele puteri în vederea semnării acordului de garanție de
către reprezentantul autorizat al României.
10. Semnarea acordului de garanție și a convenției de
garantare. Convenția de garantare, prin care MFP transferă
parțial sau total obligațiile preluate de stat de la finanțatorul
extern, se va încheia între MFP, în calitate de garant, și
operatorul economic, în calitate de garantat. Convenția de
garantare va cuprinde drepturile și obligațiile părților semnatare,
inclusiv pe cele referitoare la plata comisionului de risc, și va fi
semnată la nivel de secretar de stat coordonator, fiind în
prealabil avizată de direcțiile de specialitate din cadrul MFP și de
controlul financiar preventiv și delegat.
11. În convenție se includ, fără a se limita la acestea,
următoarele obligații:

— utilizarea împrumutului garantat în numele și în contul
statului numai pentru destinațiile stabilite prin acordul/contractul
de împrumut încheiat între operatorul economic și creditor;
— achitarea la scadență a obligațiilor ce decurg din acordul
de împrumut încheiat cu creditorul în favoarea căruia MFP a
emis scrisoarea de garanție;
— plata, la scadențele și în condițiile prevăzute în convenție,
a comisionului de risc, precum și a majorărilor de întârziere
calculate pentru plata cu întârziere a comisionului de risc;
— înștiințarea în scris a MFP, cu 10 zile calendaristice înainte
de data scadenței, asupra imposibilității constituirii parțiale sau
totale a sumelor necesare pentru plata obligațiilor care decurg
din acordul de împrumut, cu motivațiile și fundamentările
corespunzătoare;
— achitarea, la termenele și în condițiile care vor fi stabilite
împreună cu garantul, a sumelor plătite de acesta ca urmare a
executării parțiale sau totale a garanției, precum și a majorărilor
de întârziere calculate potrivit dispozițiilor legale în vigoare;
— informarea MFP asupra intenției de divizare, privatizare
sau asupra oricăror modificări în statutul juridic, pentru a adapta
în comun prevederile convenției la situațiile intervenite, și
solicitarea avizului acestuia pentru a proceda la amendarea
Convenției, după caz;
— comunicarea listei cuprinzând conturile și băncile la care
are deschise acele conturi, anunțarea în prealabil și obținerea
acordului MFP în cazul în care garantul intenționează să își
transfere și/sau să își deschidă un nou cont la o altă bancă decât
banca și/sau băncile la care își are deschise conturile la data
încheierii convenției;
— prezentarea MFP a unor informări în legătură cu
angajarea împrumutului garantat de stat și cu modul în care se
derulează acesta, precum și cu privire la modul în care a
efectuat plata serviciului datoriei publice creat ca urmare a
împrumutului contractat cu garanția statului, la termenele și în
condițiile stabilite prin formularele de raportare aprobate prin
Ordinul ministrului economiei și finanțelor nr. 1.059/2008 privind
aprobarea Normelor metodologice pentru înregistrarea și
raportarea datoriei publice, cu modificările și completările
ulterioare.
12. Acordul de garanție va fi ratificat prin lege. Traducerea
autorizată a documentației aferente se va asigura de către o
firmă specializată autorizată, angajată în condițiile legii de MFP
sau de operatorul economic.
13. În vederea intrării în efectivitate a acordului de garanție
se va proceda la emiterea avizului juridic (în condițiile stabilite
împreună cu finanțatorul extern), precum și a celorlalte
documente solicitate de finanțatorul extern.
ANEXA Nr. 3

PROCEDURA

emiterii scrisorilor de garanție pentru împrumuturi contractate de unitățile administrativ-teritoriale
de la bănci comerciale
1. Unitatea administrativ-teritorială, în calitate de beneficiar al
unui împrumut garantat de stat, obține avizul favorabil al
Comisiei de autorizare a împrumuturilor locale.
2. Unitatea administrativ-teritorială, prin Ministerul
Administrației și Internelor, în conformitate cu legislația în
vigoare, inițiază și promovează un proiect de hotărâre a
Guvernului privind aprobarea indicatorilor tehnico-economici ai
obiectivului de investiții, indiferent dacă este o investiție nouă
sau aflată în continuare.

3. După parcurgerea celor două etape, pe baza avizului de
principiu al Ministerului Finanțelor Publice (MFP), unitatea
administrativ-teritorială, prin autoritatea executivă a
administrației publice locale, solicită avizul Comitetului
Interministerial de Finanțări, Garanții și Asigurări (CIFGA) privind
emiterea garanției de stat, în baza unei cereri depuse la Banca
de Export-Import a României EXIMBANK — S.A., însoțită de
documentația și fundamentările necesare efectuării analizei, în
strictă concordanță cu normele și procedurile de lucru aprobate
de CIFGA pentru astfel de solicitări. Ulterior obținerii avizului

MONITORUL OFICIAL AL ROMÂNIEI, PARTEA I, Nr. 62/2.II.2009
CIFGA, acesta va fi remis prin intermediul Băncii de ExportImport a României EXIMBANK — S.A. autorității executive a
administrației publice locale, în vederea prezentării MFP.
4. Pe baza documentelor prevăzute la pct. 1, 2 și 3,
autoritatea administrației publice locale, prin ministerul de resort,
împreună cu MFP elaborează proiectul de lege privind emiterea
garanției, în care se va preciza că măsura de sprijin din partea
statului sub formă de garanție (în cazul în care constituie o
măsură de ajutor de stat) nu poate fi acordată decât după
emiterea deciziei de autorizare/aprobare de către Comisia
Europeană, și îl supun spre analiză și avizare altor instituții
implicate, după caz.
5. După adoptarea legii și intrarea ei în vigoare, autoritatea
executivă a administrației publice locale depune la MFP o
solicitare în scris prin care propune caracteristicile aferente
finanțării (maturitate, perioadă de grație, tipul ratelor de
dobândă), precum și alte date ce ar putea fi solicitate de MFP,
în condițiile legii, și solicită punctul de vedere al MFP asupra
acestor caracteristici, precum și nominalizarea unui reprezentant
al direcției de specialitate din MFP în Comisia de selecție a
finanțatorului, acesta urmând a fi desemnat prin ordin al
ministrului finanțelor publice.
6. Comisia de selecție a finanțatorului, formată din
reprezentanți ai entității beneficiare de garanție de stat, ai
autorității administrației publice centrale coordonatoare și ai
MFP, va parcurge etapele necesare alegerii finanțatorului.
7. Direcția de specialitate din cadrul MFP analizează
documentația împrumutului, pe baza căreia întocmește și
prezintă spre aprobare secretarului de stat coordonator notamandat de negociere.
8. În urma negocierii documentației împrumutului, Comisia
de selecție a finanțatorului, prin direcția de specialitate din cadrul
MFP, întocmește nota-rezultat al negocierilor, pe care o prezintă
spre aprobare secretarului de stat coordonator.
9. Transmiterea cererii către Direcția generală ajutor de stat,
practici neloiale și prețuri reglementate în vederea stabilirii
caracterului de ajutor de stat și, după caz, a elaborării
notificării/informării privind măsura de ajutor de stat către
Comisia Europeană.
10. În cazul măsurilor de natura ajutorului de stat, după
obținerea deciziei de autorizare/aprobare a Comisiei Europene,
direcția de specialitate din cadrul MFP supune spre avizare
direcțiilor implicate în procesul de avizare documentația și, pe
baza avizelor, prezintă spre aprobare și semnare conducerii
MFP scrisoarea de garanție împreună cu documentația
aferentă.
11. Pentru acoperirea riscurilor financiare care decurg din
garantarea de către stat a împrumutului CIFGA, MFP
procedează, conform legislației în vigoare, la determinarea
cuantumului comisionului la fondul de risc, suportat și acceptat
de către beneficiar.
12. Convenția de garantare ce se va încheia între MFP, în
calitate de garant, și unitatea administrativ-teritorială, în calitate
de garantat, în care sunt stipulate drepturile și obligațiile părților

15

semnatare, inclusiv cele referitoare la plata comisionului de risc,
va fi semnată la nivel de secretar de stat coordonator, fiind în
prealabil avizată de direcțiile de specialitate din cadrul MFP și de
controlul financiar preventiv și delegat.
13. În convenție se includ, fără a se limita la acestea,
următoarele obligații:
— utilizarea împrumutului garantat în numele și în contul
statului numai pentru destinațiile stabilite prin acordul/contractul
de împrumut încheiat între unitatea administrativ-teritorială și
creditor;
— achitarea la scadență a obligațiilor ce decurg din acordul
de împrumut încheiat cu creditorul în favoarea căruia MFP a
emis scrisoarea de garanție;
— plata, la scadențele și în condițiile prevăzute în convenție,
a comisionului de risc, precum și a majorărilor de întârziere
calculate pentru plata cu întârziere a comisionului de risc;
— înștiințarea în scris a MFP, cu 10 zile calendaristice înainte
de data scadenței, asupra imposibilității constituirii parțiale sau
totale a sumelor necesare pentru plata obligațiilor care decurg
din acordul de împrumut, cu motivațiile și fundamentările
corespunzătoare;
— achitarea, la termenele și în condițiile care vor fi stabilite
împreună cu garantul, a sumelor plătite de acesta ca urmare a
executării parțiale sau totale a garanției, precum și a majorărilor
de întârziere calculate potrivit dispozițiilor legale în vigoare;
— comunicarea listei cuprinzând conturile și băncile la care
are deschise acele conturi, anunțarea în prealabil și obținerea
acordului MFP în cazul în care garantul intenționează să își
transfere și/sau să își deschidă un nou cont la o altă bancă decât
banca și/sau băncile la care își are deschise conturile la data
încheierii convenției;
— prezentarea MFP a unor informări în legătură cu
angajarea împrumutului garantat de stat și cu modul în care se
derulează acesta, precum și cu privire la modul în care a
efectuat plata serviciului datoriei publice creat ca urmare a
împrumutului contractat cu garanția statului, la termenele și în
condițiile stabilite prin formularele de raportare aprobate prin
Ordinul ministrului economiei și finanțelor nr. 1.059/2008 privind
aprobarea Normelor metodologice pentru înregistrarea și
raportarea datoriei publice, cu modificările și completările
ulterioare.
14. Scrisoarea de garanție se remite în original
împrumutatorului după semnarea convenției de garantare
pentru împrumutul contractat cu garanția statului, de către
persoanele împuternicite ale celor două părți, cu îndeplinirea
următoarelor obligații:
— obținerea în prealabil a vizei controlului financiar preventiv
și delegat pe copia scrisorii de garanție de la organul sau
persoana desemnată ori împuternicită, în condițiile legii, pentru
a exercita această funcție;
— înregistrarea garanției emise în subregistrul datoriei
publice guvernamentale garantate.
ANEXA Nr. 4

PROCEDURA

contractării de către unitățile administrativ-teritoriale a unui împrumut cu garanția statului
de la instituții financiare internaționale (IFI) sau pe bază de acorduri bilaterale (de la guverne străine
ori agenții guvernamentale)
1. Unitatea administrativ-teritorială, în calitate de beneficiar al
unui împrumut garantat de stat, obține avizul favorabil al
Comisiei de autorizare a împrumuturilor locale.
2. După avizarea contractării împrumutului de către Comisia
de autorizare a împrumuturilor locale, Ministerul Finanțelor
Publice (MFP) împreună cu ministerul coordonator al

beneficiarului elaborează și supune aprobării Guvernului și
Președintelui României un memorandum cu tema: Acord de
principiu privind încheierea unui acord de garanție cu o instituție
financiară internațională, precum și aprobarea mandatului de
negociere. În cuprinsul acestuia se vor preciza elementele
tehnice și financiare propuse de finanțator, precum și faptul că

16

MONITORUL OFICIAL AL ROMÂNIEI, PARTEA I, Nr. 62/2.II.2009

măsura de sprijin din partea statului sub formă de garanție (în
cazul în care constituie o măsură de ajutor de stat) nu poate fi
acordată decât după emiterea deciziei de autorizare/aprobare
de către Comisia Europeană a măsurii de ajutor de stat. Pentru
elaborarea și promovarea acestui memorandum este necesară
și hotărârea Guvernului privind aprobarea indicatorilor tehnicoeconomici ai obiectivului de investiții, indiferent dacă este o
investiție nouă sau în continuare.
3. Ca urmare a aprobării memorandumului prevăzut la pct. 2,
unitatea administrativ-teritorială, prin autoritatea executivă a
administrației publice locale, solicită avizul Comitetului
Interministerial de Finanțări, Garanții și Asigurări (CIFGA) privind
emiterea garanției de stat, în baza unei cereri depuse la Banca
de Export-Import a României EXIMBANK — S.A., însoțită de
documentația și fundamentările necesare efectuării analizei, în
strictă concordanță cu normele și procedurile de lucru aprobate
de CIFGA pentru astfel de solicitări. Ulterior obținerii avizului
CIFGA, acesta va fi remis prin intermediul Băncii de ExportImport a României EXIMBANK — S.A. autorității executive a
administrației publice locale, în vederea prezentării MFP.
4. Pentru acoperirea riscurilor financiare care decurg din
garantarea de către stat a împrumutului în baza avizului CIFGA,
MFP procedează, conform legislației în vigoare, la determinarea
cuantumului comisionului la fondul de risc, suportat și acceptat
de către beneficiar.
5. MFP emite, după caz, acordul de principiu către IFI pentru
împrumutul ce urmează a fi contractat de operatorul economic
cu garanția statului.
6. Negocierea împrumutului și a acordului de garanție se va
efectua în limita mandatului aprobat; negocierea poate fi
efectuată direct sau prin corespondență. În cazul în care
negocierea va fi efectuată între părți în mod direct, minuta
negocierii va fi semnată de conducătorul delegației române și
de reprezentantul MFP, în calitate de reprezentant al garantului.
7. Transmiterea cererii către Direcția generală ajutor de stat,
practici neloiale și prețuri reglementate în vederea stabilirii
caracterului de ajutor de stat și, după caz, a elaborării
notificării/informării privind măsura de ajutor de stat către
Comisia Europeană.
8. După negocierea împrumutului și a acordului de garanție,
precum și a deciziei Comisiei Europene privind măsura de ajutor
de stat (dacă este cazul), MFP și ministerul coordonator, după
caz, inițiază un memorandum pentru aprobarea raportului de
negociere și aprobarea acordării deplinelor puteri în vederea
semnării acordului de garanție.
9. În baza aprobării memorandumului de către Guvern și
Președintele României, Ministerul Afacerilor Externe emite
deplinele puteri în vederea semnării acordului de garanție de
către reprezentantul autorizat al României.
10. Semnarea acordului de garanție și a convenției de
garantare. Convenția de garantare, prin care MFP transferă
parțial sau total obligațiile preluate de stat de la finanțatorul
extern, se va încheia între MFP, în calitate de garant, și unitatea

administrativ-teritorială, în calitate de garantat. Convenția de
garantare va cuprinde drepturile și obligațiile părților semnatare,
inclusiv pe cele referitoare la plata comisionului de risc, și va fi
semnată la nivel de secretar de stat coordonator, fiind în
prealabil avizată de direcțiile de specialitate din cadrul MFP și de
controlul financiar preventiv și delegat.
11. În convenție se includ, fară a se limita la acestea,
următoarele obligații:
— utilizarea împrumutului garantat în numele și în contul
statului numai pentru destinațiile stabilite prin acordul/contractul
de împrumut încheiat între unitatea administrativ-teritorială și
creditor;
— achitarea la scadență a obligațiilor ce decurg din acordul
de împrumut încheiat cu creditorul în favoarea căruia MFP a
emis scrisoarea de garanție;
— plata, la scadențele și în condițiile prevăzute în convenție,
a comisionului de risc, precum și a majorărilor de întârziere
calculate pentru plata cu întârziere a comisionului de risc;
— înștiințarea în scris a MFP, cu 10 zile calendaristice înainte
de data scadenței, asupra imposibilității constituirii parțiale sau
totale a sumelor necesare pentru plata obligațiilor care decurg
din acordul de împrumut, cu motivațiile și fundamentările
corespunzătoare;
— achitarea, la termenele și în condițiile care vor fi stabilite
împreună cu garantul, a sumelor plătite de acesta ca urmare a
executării parțiale sau totale a garanției, precum și a majorărilor
de întârziere, calculate potrivit dispozițiilor legale în vigoare;
— comunicarea listei cuprinzând conturile și băncile la care
are deschise acele conturi, anunțarea în prealabil și obținerea
acordului MFP în cazul în care garantul intenționează să își
transfere și/sau să își deschidă un nou cont la o altă bancă decât
banca și/sau băncile la care își are deschise conturile la data
încheierii convenției;
— prezentarea MFP a unor informări în legătură cu
angajarea împrumutului garantat de stat și cu modul în care se
derulează acesta, precum și cu privire la modul în care a
efectuat plata serviciului datoriei publice creat ca urmare a
împrumutului contractat cu garanția statului, la termenele și în
condițiile stabilite prin formularele de raportare aprobate prin
Ordinul ministrului economiei și finanțelor nr. 1.059/2008 privind
aprobarea Normelor metodologice pentru înregistrarea și
raportarea datoriei publice, cu modificările și completările
ulterioare.
12. Acordul de garanție va fi ratificat prin lege. Traducerea
autorizată a documentației aferente se va asigura de către o
firmă specializată autorizată, angajată în condițiile legii de MFP
sau de beneficiarul garanției.
13. În vederea intrării în efectivitate a acordului de garanție
se va proceda la emiterea avizului juridic (în condițiile stabilite
împreună cu finanțatorul extern), precum și a celorlalte
documente solicitate de finanțatorul extern.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 62/2.II.2009 conține 16 pagini.

Prețul: 3,20 lei

&JUYDGY|324114]
ISSN 1453—4495

