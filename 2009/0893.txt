Anul 177 (XXI) — Nr. 893

PARTEA I

LEGI, DECRETE, HOTĂRÂRI ȘI ALTE ACTE

Luni, 21 decembrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.300 din 13 octombrie 2009 referitoare la excepția
de neconstituționalitate a dispozițiilor art. 91, art. 94 și
art. 95 din Legea nr. 95/2006 privind reforma în
domeniul sănătății ......................................................

2–4

Decizia nr. 1.373 din 27 octombrie 2009 referitoare la excepția
de neconstituționalitate a dispozițiilor art. 3 pct. 6 din
Legea nr. 85/2006 privind procedura insolvenței,
art. 363 alin. 3, art. 368 și art. 7208 din Codul de
procedură civilă ..........................................................

4–6

Decizia nr. 1.405 din 3 noiembrie 2009 referitoare la excepția
de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii ....

6–8

Decizia nr. 1.412 din 3 noiembrie 2009 referitoare la excepția
de neconstituționalitate a dispozițiilor art. 268 alin. (2)
din Legea nr. 53/2003 — Codul muncii ......................

9–10

Pagina
Decizia nr. 1.466 din 10 noiembrie 2009 referitoare la excepția
de neconstituționalitate a dispozițiilor art. I pct. 8 și art. II
alin. (2) din Ordonanța Guvernului nr. 47/2007 privind
reglementarea unor măsuri financiar-fiscale, precum
și a ordonanței în întregul ei, art. II alin. (2) din
Ordonanța de urgență a Guvernului nr. 19/2008 pentru
modificarea și completarea Ordonanței Guvernului
nr. 92/2003 privind Codul de procedură fiscală, precum
și a ordonanței de urgență în întregul ei, art. 3 alin. (1)
lit. g) și h), art. 10 alin. (1) și (2), art. 13, art. 19 alin. (1)
și (2), art. 20 alin. (1) și (2) din Ordonanța Guvernului
nr. 71/2001 privind organizarea și exercitarea activității
de consultanță fiscală, precum și a ordonanței în
întregul ei....................................................................

10–13

Decizia nr. 1.510 din 17 noiembrie 2009 referitoare la excepția
de neconstituționalitate a prevederilor art. 6 și art. 11
din Ordonanța de urgență a Guvernului nr. 43/2002
privind Direcția Națională Anticorupție........................

14–15

2

MONITORUL OFICIAL AL ROMÂNIEI, PARTEA I, Nr. 893/21.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.300
din 13 octombrie 2009

referitoare la excepția de neconstituționalitate a dispozițiilor art. 91, art. 94 și art. 95
din Legea nr. 95/2006 privind reforma în domeniul sănătății
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 91, art. 94 și art. 95 din Legea nr. 95/2006
privind reforma în domeniul sănătății, excepție ridicată de
Societatea Comercială ăUman Serv” — S.R.L. din Râmnicu
Vâlcea în Dosarul nr. 473/46/2008 al Înaltei Curți de Casație și
Justiție — Secția de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, arată că nu se poate vorbi despre o încălcare a
principiului constituțional al egalității în drepturi ori de o
restrângere a activității economice, întrucât autorul excepției
compară categorii de furnizori de servicii medicale aflați în
situații obiectiv diferite, ceea ce justifică un tratament juridic
diferențiat.
C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2009, pronunțată în Dosarul
nr. 473/46/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 91, art. 94 și art. 95 din Legea nr. 95/2006
privind reforma în domeniul sănătății. Excepția a fost ridicată
de Societatea Comercială ăUman Serv” — S.R.L. din Râmnicu
Vâlcea cu prilejul soluționării recursului declarat împotriva
Sentinței nr. 124/F-C din 10 septembrie 2008 a Curții de Apel
Pitești — Secția comercială, de contencios adminstrativ și fiscal.
În motivarea excepției de neconstituționalitate autorul
acesteia arată, în esență, că art. 94 alin. (1) din Legea
nr. 95/2006 contravine dispozițiilor art. 16 alin. (1) din
Constituție. Astfel, arată că textul de lege criticat creează
discriminări între unitățile medicale specializate autorizate din
sistemul privat față de unitățile medicale din sistemul public, prin
aceea că primele sunt excluse de la decontarea tuturor
serviciilor de asistență medicală de urgență și transport medical
asistat, cu excepția consultațiilor la domiciliu pentru urgențele
de gradul 2. De asemenea, arată că, prin prevederile art. 94 și
următoarele din Legea nr. 95/2006, furnizorii privați de servicii
medicale sunt prejudiciați în mod flagrant, îngrădindu-li-se
accesul la prestarea serviciilor medicale pentru care sunt
autorizați. Prin aceste norme legale se creează o situație de

inegalitate a părților în desfășurarea unei activități la care ar
trebui să fie garantat accesul neîngrădit, potrivit principiilor
constituționale. Mai mult, arată că prin textele de lege criticate
sunt încălcate și principiile legislației comunitare în domeniul
concurenței, sens în care invocă prevederile art. 87 alin. (1) din
Tratatul de instituire a Comunității Europene, potrivit cărora
ajutoarele acordate de stat sau cele acordate sub orice formă
prin intermediul resurselor statului care distorsionează și
amenință cu distorsionarea concurenței, prin favorizarea
anumitor întreprinderi, sunt incompatibile cu piața comună. În
același sens, amintește Hotărârea din 20 octombrie 2005,
pronunțată de Curtea de Justiție Europeană în Cauza
C-330/2003 ăComisia Comunităților Europene contra Republicii
Portugalia”, prin care s-a arătat că ăArticolul 4d al Directivei
90/388 care interzice Statelor Membre orice discriminare între
furnizorii publici și cei privați (...), reprezintă o aplicație specifică
a principiului general al egalității. Interzicerea discriminării, care
este unul dintre principiile fundamentale ale legislației
comunitare, presupune ca în situații similare să se adopte
aceleași măsuri”.
Înalta Curte de Casație și Justiție — Secția de contencios
administrativ și fiscal consideră că textele de lege criticate sunt
constituționale, neputându-se constata existența vreunei
discriminări în sensul prevederilor art. 16 alin. (1) din Constituție,
întrucât este vorba de categorii diferite de furnizori de servicii
medicale, respectiv publici și privați, cărora nu li se pot aplica
reglementări identice. Pe de altă parte, prin textele de lege
criticate, drepturile furnizorilor privați sunt doar limitate, nu
înlăturate, acestora fiindu-le lăsată posibilitatea de a presta
servicii de asistență medicală fără nicio îngrădire, în condițiile
încheierii contractului direct cu beneficiarul sau asigurătorul privat.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că, așa cum reiese din
cuprinsul dispozițiilor art. 47 alin. (2) și art. 61 alin. (1) din
Constituție, legiuitorul se bucură de dreptul exclusiv de a
reglementa sistemul de organizare a asistenței medicale, în
vederea garantării dreptului cetățenilor la asistență medicală în
unitățile sanitare de stat. În acest context constituțional, a fost
reglementat sistemul național de asistență medicală de urgență
și de prim ajutor calificat, cuprinzând asistența medicală publică
de urgență și asistența medicală privată de urgență. Acestea
sunt supuse unui tratament juridic diferențiat sub aspectul
finanțării, care este însă justificat de natura specifică a celor
două categorii de furnizori de asistență medicală de urgență.
Astfel, decontarea serviciilor prestate de unitățile medicale
organizate ca instituții publice și care nu au un scop comercial
se face de către casa de asigurări de sănătate, în timp ce
furnizorii de servicii medicale din sistemul privat, ce funcționează
în scop comercial, își pot deconta serviciile prestate de la
asiguratorii privați. Pentru aceleași considerente, apreciază că
nu sunt încălcate nici prevederile art. 45 din Constituție. În ceea

MONITORUL OFICIAL AL ROMÂNIEI, PARTEA I, Nr. 893/21.XII.2009
ce privește speța indicată de autorul excepției, cât și prevederile
art. 87 din Tratatul de instituire a Comunității Europene,
consideră că acestea nu prezintă relevanță în cauză.
Avocatul Poporului consideră că prevederile de lege
criticate sunt constituționale, întrucât se referă la categorii
diferite de asistență medicală, respectiv asistența medicală
publică de urgență și asistența medicală privată de urgență.
Principiul egalității în fața legii nu exclude, ci, dimpotrivă,
presupune un tratament juridic diferențiat pentru situații în mod
obiectiv diferite.
Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 91, art. 94 și art. 95 din Legea nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 372 din 28 aprilie 2006, dispoziții potrivit
cărora:
— Art. 91: ă(1) Asistența medicală publică de urgență în faza
prespitalicească este asigurată de serviciile de ambulanță
județene și de cel al municipiului București, precum și de
echipajele integrate ale Serviciilor mobile de urgență, reanimare
și descarcerare (SMURD), aflate în structura inspectoratelor
pentru situații de urgență, a autorităților publice locale și a
spitalelor județene și regionale.
(2) Personalul medical, precum și personalul nemedical —
ambulanțieri, pompieri și conducători auto — din cadrul
echipajelor care participă la acordarea asistenței medicale
publice de urgență în faza prespitalicească vor fi pregătite în
centre de formare acreditate și autorizate de Ministerul Sănătății
Publice.
(3) Personalul din cadrul centrelor de apel unic de urgență
1-1-2, precum și din cadrul dispeceratelor medicale va fi special
pregătit în centre de formare acreditate și autorizate de
Ministerul Sănătății Publice, Ministerul Administrației și Internelor
și Serviciul de Telecomunicații Speciale.
(4) Centrele de apel unic de urgență 1-1-2 și dispeceratele
medicale pot avea în structura lor centre de expertiză regionale,
în vederea furnizării unor informații specifice, precum și în
vederea coordonării la distanță a activității echipajelor de prim
ajutor calificat aflate în misiune, pe baza informațiilor obținute
telefonic sau prin sisteme de transmisie de date.
(5) Asistența medicală publică de urgență în faza
prespitalicească se va acorda utilizând ambulanțe tip B și C,
construite și dotate conform standardelor și normelor europene
în vigoare. În acordarea asistenței medicale publice de urgență
se pot utiliza și autospeciale de transport echipaj medical, fără
capacitate de transport pacient, nave, aeronave, precum și alte
mijloace autorizate de Ministerul Sănătății Publice.
(6) Asistenții medicali din cadrul echipajelor de urgență
prespitalicească vor fi instruiți și autorizați în utilizarea
defibrilatoarelor semiautomate, iar medicii vor fi unicii autorizați
în utilizarea defibrilatoarelor manuale.
(7) Asistența medicală publică de urgență în faza
spitalicească este asigurată de spitalele orășenești, municipale,
județene și regionale aflate în structura Ministerului Sănătății
Publice și/sau a autorităților publice locale.”;

3

— Art. 94: ă(1) Asistența medicală privată de urgență în faza
prespitalicească este asigurată de serviciile private de
ambulanță, pe baza unui contract direct cu beneficiarul, cu
asigurătorul privat al acestuia sau la solicitarea directă a
beneficiarului ori a oricărei alte persoane, cu consimțământul
acestuia.
(2) Personalul medical, precum și personalul nemedical care
participă la acordarea asistenței medicale private de urgență în
faza prespitalicească sunt pregătite în centre de formare
acreditate și autorizate de Ministerul Sănătății Publice.
Programele de formare prevăd condițiile de certificare a
personalului medical, necesitățile de formare continuă și
recertificarea acestuia.”;
— Art. 95: ă(1) Asistența medicală privată de urgență în faza
spitalicească este asigurată de spitalele private, pe baza unui
contract direct cu beneficiarul, cu asigurătorul privat al acestuia
sau la solicitarea directă a beneficiarului ori a aparținătorilor
acestuia. În cazul pacienților cu funcțiile vitale în pericol, spitalele
private au obligația de a acorda gratuit primul ajutor, până la
transferul acestora în condiții de siguranță la un spital public.
(2) Asistența medicală privată de urgență este acordată de
instituții private, cu respectarea standardelor minime de calitate
și de operare impuse serviciilor publice de Ministerul Sănătății
Publice.
(3) Asistența medicală privată de urgență include și misiuni
de ambulanță aeriană asigurate în baza unor contracte cu
beneficiarii sau cu asigurătorii privați ai acestora.”
Autorul excepției consideră că aceste texte de lege sunt
contrare dispozițiilor art. 16 alin. (1) și art. 45 din Constituție
referitoare la egalitatea în drepturi a cetățenilor și libertatea
economică. De asemenea, consideră că sunt încălcate și
prevederile art. 148 din Constituție prin raportare la prevederile
art. 87 alin. (1) din Tratatul de instituire a Comunității Europene,
prin care se arată: ăCu excepția situațiilor când se prevede altfel
în prezentul tratat, ajutoarele acordate de stat, sau cele acordate
sub orice formă prin intermediul resurselor statului care
distorsionează sau amenință cu distorsionarea concurenței, prin
favorizarea anumitor întreprinderi sau furnizori într-atât încât
afectează comerțul dintre statele membre, sunt incompatibile cu
piața comună.”
Examinând excepția de neconstituționalitate sub aspectul
criticilor referitoare la încălcarea prevederilor art. 16 alin. (1) din
Constituție, Curtea reține că acest text constituțional are în
vedere egalitatea în drepturi între cetățeni. Dobândind un sens
mai larg, mai ales datorită semnificațiilor stabilite prin
jurisprudența Curții Europene a Drepturilor Omului în aplicarea
prevederilor Convenției pentru apărarea drepturilor omului și a
libertăților fundamentale, principiul egalității în drepturi a fost
extins și în ceea ce privește persoanele juridice, având în vedere
că acestea sunt constituite și reprezintă voința unor persoane
fizice. Chiar și în această interpretare extinsă, Curtea apreciază,
totuși, că acest principiu nu își găsește aplicarea atunci când
este vorba de a compara regimul juridic al unor persoane fizice
sau juridice de drept privat, cu sau fără scop comercial, cu cel
căruia îi sunt supuse instituțiile publice, ca persoane juridice
înființate prin acte de putere sau de dispoziție ale autorităților
publice centrale sau locale în scopul realizării unor acțiuni fără
caracter comercial sau pentru îndeplinirea unui serviciu public
nepatrimonial.
În legătură cu acest aspect, trebuie arătat și faptul că
prevederile internaționale și jurisprudența invocate de autorul
excepției se referă la acordarea de ajutoare unor întreprinderi
sau furnizori antrenați în procesul economic concurențial, iar nu
la finanțarea unor unități publice care furnizează anumite servicii
populației, fără scop comercial, în vederea îndeplinirii obligațiilor
sociale ale statului.

4

MONITORUL OFICIAL AL ROMÂNIEI, PARTEA I, Nr. 893/21.XII.2009

În ceea ce privește critica de neconstituționalitate raportată
la prevederile art. 45 din Constituție, Curtea constată că, potrivit
acestui text de lege, libertatea economică, exercitată în condițiile
legii, este garantată. Astfel, această libertate nu este absolută,
legiuitorul fiind liber să stabilească limitele și condițiile
desfășurării acesteia, atât pentru a asigura o anumită disciplină
economică, dar și în funcție de situațiile specifice avute în
vedere. În situația textelor de lege criticate, Curtea constată că
acestea nu împiedică persoanele interesate să inițieze și să
desfășoare o activitate comercială prin asigurarea unor servicii
medicale private de urgență și nici nu creează discriminări între

persoane aflate în situații identice. Singura limitare care poate fi
pusă în discuție este doar aceea a imposibilității serviciilor
private de urgență de a încheia un contract cu casele de
asigurări de sănătate în vederea decontării asistenței medicale
acordate. Curtea apreciază însă că, în acest caz, nu se poate
vorbi de o veritabilă restrângere a dreptului de a desfășura o
activitate economică, de vreme ce această libertate nu impune
statului susținerea ori decontarea serviciilor asigurate de
comercianții privați din bani publici, așa cum este Fondul
național unic de asigurări sociale de sănătate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 91, art. 94 și art. 95 din Legea nr. 95/2006 privind reforma în
domeniul sănătății, excepție ridicată de Societatea Comercială ăUman Serv” — S.R.L. din Râmnicu Vâlcea în Dosarul
nr. 473/46/2008 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.373
din 27 octombrie 2009

referitoare la excepția de neconstituționalitate a dispozițiilor art. 3 pct. 6 din Legea nr. 85/2006
privind procedura insolvenței, art. 363 alin. 3, art. 368 și art. 7208 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 pct. 6 din Legea nr. 85/2006 privind
procedura insolvenței și ale art. 363 alin. 3, art. 368 și art. 7208
din Codul de procedură civilă, excepție ridicată de Societatea
Comercială ăCompania de Transport Feroviar Regional” —
S.R.L. din Craiova în Dosarul nr. 7.697/63/2008 al Tribunalului
Dolj — Secția comercială.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate având ca obiect
dispozițiile art. 363 alin. 3, art. 368 și art. 7208 din Codul de

procedură civilă ca fiind inadmisibilă, apreciind că aceasta nu
respectă condițiile prevăzute de lege referitoare la motivare. În
ceea ce privește critica referitoare la prevederile art. 3 pct. 6 din
Legea nr. 85/2006, concluziile sunt de respingere a excepției ca
neîntemeiată, invocându-se jurisprudența constantă a Curții în
această materie.
C U R T E A,

având în vedere actele și lucrările dosarului, reține următoarele:
Prin Încheierea din 30 aprilie 2009, pronunțată în Dosarul
nr. 7.697/63/2008, Tribunalul Dolj — Secția comercială a
sesizat Curtea Constituțională pentru soluționarea
excepției de neconstituționalitate a art. 3 pct. 6 din Legea
nr. 85/2006 privind procedura insolvenței, art. 363 alin. 3,
art. 368 și art. 7208 din Codul de procedură civilă, excepție
ridicată de Societatea Comercială ăCompania de Transport
Feroviar Regional” — S.R.L. din Craiova.
În motivarea excepției de neconstituționalitate, autorul
consideră că art. 3 pct. 6 din Legea nr. 85/2006 este
neconstituțional, întrucât cererea de deschidere a procedurii
insolvenței are la bază un titlu executoriu reprezentat de o
hotărâre arbitrală, împotriva căreia s-a formulat acțiune în
anulare ce vizează temeinicia și legalitatea titlului. Astfel, prin
textul de lege menționat se încalcă dreptul la apărare, prevăzut

MONITORUL OFICIAL AL ROMÂNIEI, PARTEA I, Nr. 893/21.XII.2009
de art. 24 din Constituție, și dreptul la un proces echitabil,
garantat de art. 21 din Constituție. Autorul arată, de asemenea,
că prin posibilitatea de declarare a insolvenței, în condițiile art. 3
pct. 6 din lege, este încălcat și dreptul de proprietate al societății
comerciale, și se creează discriminări și privilegii, oferind
posibilitatea unor persoane să își exercite în mod abuziv dreptul
în dauna principiilor de egalitate și echitate consacrate de
Constituție.
Tribunalul Dolj — Secția comercială apreciază excepția ca
fiind neîntemeiată. Împrejurarea că un creditor care deține o
creanță certă, lichidă și exigibilă împotriva unui debitor, de mai
mult de 30 de zile, poate cere deschiderea procedurii insolvenței
nu aduce atingere drepturilor constituționale ale debitorului
referitoare la egalitatea în drepturi, accesul la justiție, dreptul la
apărare și dreptul de proprietate privată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Guvernul consideră că excepția este neîntemeiată.
Insolvența fiind, potrivit art. 3 pct. 6 din Legea nr. 85/2006, acea
stare a patrimoniului debitorului care se caracterizează prin
insuficiența fondurilor bănești disponibile pentru plata datoriilor
certe, lichide și exigibile, creditorul este îndreptățit să solicite
deschiderea procedurii insolvenței dacă creanța sa este mai
veche de 30 de zile.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 3 pct. 6 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, precum și prevederile art. 363 alin. 3,
art. 368 și art. 7208 din Codul de procedură civilă, texte de lege
care au următorul conținut:
— Art. 3 pct. 6 din Legea nr. 85/2006: ăÎn înțelesul prezentei
legi, termenii și expresiile de mai jos au următoarele semnificații:
[...]
6. prin creditor îndreptățit să solicite deschiderea procedurii
insolvenței se înțelege creditorul a cărui creanță împotriva
patrimoniului debitorului este certă, lichidă și exigibilă de mai
mult de 30 de zile”;
— Art. 363 alin. 3: ăHotărârea arbitrală comunicată părților
are efectele unei hotărâri judecătorești definitive.”;

5

— Art. 368: ăHotărârea arbitrală învestită cu formulă
executorie constituie titlu executoriu și se execută silit întocmai
ca și o hotărâre judecătorească.”;
— Art. 7208: ăHotărârile date în primă instanță privind
procesele și cererile în materie comercială sunt executorii.
Exercitarea apelului nu suspendă de drept executarea.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 21, art. 24 și art. 44.
Examinând excepția de neconstituționalitate având ca obiect
prevederile art. 363 alin. 3, art. 368 și art. 7208 din Codul de
procedură civilă, Curtea Constituțională constată că acestea nu
pot face obiectul controlului de constituționalitate, deoarece
autorul excepției le critică fără a indica textul constituțional pe
care acestea îl încalcă. Prin urmare, excepția nu este motivată,
nefiind respectate dispozițiile art. 10 alin. (2) din Legea
nr. 47/1992 privind organizarea și funcționarea Curții
Constituționale, potrivit cărora ăSesizările trebuie făcute în formă
scrisă și motivate”.
În ceea ce privește excepția de neconstituționalitate a
prevederilor art. 3 pct. 6 din Legea nr. 85/2006, Curtea reține că
s-a mai pronunțat asupra constituționalității acestor dispoziții,
constatând netemeinicia criticilor formulate, prin Decizia
nr. 1.138 din 4 decembrie 2007, publicată în Monitorul Oficial al
României, Partea I, nr. 31 din 15 ianuarie 2008.
Cu acel prilej, Curtea a reținut că dispozițiile art. 3 pct. 1 lit. a)
din Legea nr. 85/2006 instituie o prezumție de insolvență pentru
comerciantul debitor care nu stinge o datorie exigibilă după
30 de zile de la scadență, însă instituirea acestei prezumții, cu
consecința răsturnării probei în sarcina debitorului, este
justificată de necesitatea asigurării celerității în desfășurarea
procedurii insolvenței, principiu recunoscut pentru desfășurarea
raporturilor de drept comercial, precum și de nevoia de a se
evita obligația creditorului de a dovedi starea de insolvență, fapt
ce ar fi imposibil în condițiile în care acesta nu are acces la
documentele debitorului și la datele privind disponibilitățile
bănești ale acestuia.
Totodată, Curtea a reținut că, potrivit art. 126 alin. (2) din
Constituție, legiuitorul se bucură de atributul exclusiv de a stabili
normele privind procedura de judecată, putând institui prevederi
speciale în vederea reglementării unor situații deosebite. O
situație deosebită o reprezintă și starea de insolvență, cauzată
de culpa debitorului constând în neplata unei creanțe certe,
lichide și exigibile, având un anumit cuantum, într-un termen de
30 de zile și care, sub imperiul celerității specifice soluționării
raporturilor comerciale, a impus adoptarea unei proceduri
speciale ce are drept scop protejarea patrimoniului debitorului și
reîntregirea acestuia, în cazurile în care a fost diminuat prin acte
juridice frauduloase, urmărind în același timp valorificarea cu
eficiență sporită a activelor debitorului, în vederea satisfacerii
într-o măsură cât mai mare a creanțelor creditorilor.
Acest mod de reglementare este în deplin acord cu principiul
constituțional al egalității în drepturi, care, după cum s-a statuat
în numeroase rânduri în jurisprudența Curții Constituționale,
presupune instituirea unui tratament egal pentru situații care, în
funcție de scopul urmărit, nu sunt diferite. De aceea, el nu
exclude, ci, dimpotrivă, presupune soluții juridice diferite pentru
situații diferite.
Soluția adoptată în decizia anterioară, ca și considerentele
pe care aceasta se întemeiază își mențin valabilitatea și în
cauza de față, întrucât nu au apărut elemente noi care să
determine schimbarea jurisprudenței Curții Constituționale în
această materie.

6

MONITORUL OFICIAL AL ROMÂNIEI, PARTEA I, Nr. 893/21.XII.2009

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 363 alin. 3, art. 368 și art. 7208 din
Codul de procedură civilă, excepție ridicată de Societatea Comercială ăCompania de Transport Feroviar Regional” — S.R.L. din
Craiova în Dosarul nr. 7.697/63/2008 al Tribunalului Dolj — Secția comercială.
2. Respinge, ca fiind neîntemeiată, excepția de neconstituționalitate a dispozițiilor art. 3 pct. 6 din Legea nr. 85/2006 privind
procedura insolvenței, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.405
din 3 noiembrie 2009

referitoare la excepția de neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București și Societatea
Comercială ăPSV Company” — S.A. din București în Dosarul
nr. 199/120/2008 al Tribunalului Dâmbovița — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 2.843D/2009, nr. 2.844D/2009, nr. 3.220D/2009 —
nr. 3.233D/2009, nr. 3.337D/2009, nr. 3.578D/2009 —
nr. 3.592D/2009, nr. 3.870D/2009 — nr. 3.876D/2009,
nr. 4.040D/2009 și nr. 4.041D/2009 având ca obiect excepția de
neconstituționalitate a prevederilor art. 298 alin. (2) ultima liniuță
din Legea nr. 53/2003 — Codul muncii. Excepția a fost ridicată
de Societatea Comercială ăPetrom” — S.A. din București și de
Societatea Comercială ăPSV Company” — S.A. din București în
dosarele
nr.
1.046/120/2009,
nr.
1.541/120/2009,
nr. 400/120/2008, nr. 1.543/120/2009, nr. 971/120/2009,
nr. 30/120/2009, nr. 5.785/120/2008, nr. 739/120/2009,
nr. 1.130/120/2009 și nr. 4.145/120/2008 ale Tribunalului
Dâmbovița — Secția civilă, în dosarele nr. 529/90/2009,

nr. 528/90/2009,
nr.
526/90/2009,
nr.
523/90/2009,
nr. 132/90/2009, nr. 873/90/2009, nr. 3.066/90/2008,
nr. 180/90/2009, nr. 181/90/2009, nr. 3.484/90/2008,
nr. 872/90/2009, nr. 2.143/90/2009, nr. 3.780/90/2008,
nr. 869/90/2009, nr. 606/90/2009, nr. 2.911/90/2008,
nr. 2.917/90/2008, nr. 2.918/90/2008, nr. 2.922/90/2008,
nr. 2.924/90/2008, nr. 2.925/90/2008, nr. 3.118/90/2008,
nr. 3.235/90/2008, nr. 3.952/90/2008, nr. 663/90/2009,
nr. 605/90/2009, nr. 1.391/90/2009, nr. 871/90/2009 și
nr. 604/90/2009 ale Tribunalului Vâlcea — Secția civilă și în
dosarele nr. 305/42/2009 și nr. 311/42/2009 ale Curții de Apel
Ploiești — Secția conflicte de muncă și asigurări sociale.
La apelul nominal răspund personal părțile Valentin Bădoi,
Victor Bobe și Marian Zorilă. Lipsesc celelalte părți, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.803D/2009, nr. 2.843D/2009,
nr. 2.844D/2009, nr. 3.220D/2009 — nr. 3.233D/2009,
nr. 3.337D/2009, nr. 3.578D/2009 — nr. 3.592D/2009,
nr. 3.870D/2009 — nr. 3.876D/2009, nr. 4.040D/2009 și
nr. 4.041D/2009 au obiect identic, pune în discuție, din oficiu,
problema conexării cauzelor.
Părțile prezente nu se opun conexării dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 2.843D/2009, nr. 2.844D/2009,
nr. 3.220D/2009 — nr. 3.233D/2009, nr. 3.337D/2009,
nr. 3.578D/2009 — nr. 3.592D/2009, nr. 3.870D/2009 —
nr. 3.876D/2009, nr. 4.040D/2009 și nr. 4.041D/2009 la Dosarul
nr. 2.803D/2009, care este primul înregistrat.

MONITORUL OFICIAL AL ROMÂNIEI, PARTEA I, Nr. 893/21.XII.2009
Cauza este în stare de judecată.
Președintele acordă cuvântul părților prezente.
Părțile Valentin Bădoi, Victor Bobe și Marian Zorilă solicită
soluționarea excepției de neconstituționalitate astfel încât să
faciliteze obținerea drepturilor bănești pe care le revendică de la
Societatea Comercială ăPetrom” — S.A. din București.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 25 martie 2009, 13, 27, 29 aprilie 2009,
pronunțate în dosarele nr. 1.046/120/2009, nr. 1.541/120/2009,
nr. 400/120/2008, nr. 1.543/120/2009, nr. 971/120/2009,
nr. 30/120/2009, nr. 5.785/120/2008, nr. 739/120/2009,
nr. 1.130/120/2009 și nr. 4.145/120/2008, Tribunalul
Dâmbovița — Secția civilă a sesizat Curtea Constituțională
cu excepția de neconstituționalitate a dispozițiilor art. 298
alin. (2) ultima liniuță din Legea nr. 53/2003 — Codul muncii.
Prin încheierile din 28 aprilie, 4 și 8 mai 2009, pronunțate în
dosarele nr. 529/90/2009, nr. 528/90/2009, nr. 526/90/2009,
nr. 523/90/2009,
nr.
132/90/2009,
nr.
873/90/2009,
nr. 3.066/90/2008, nr. 180/90/2009, nr. 181/90/2009,
nr. 3.484/90/2008, nr. 872/90/2009, nr. 2.143/90/2009,
nr. 3.780/90/2008, nr. 869/90/2009, nr. 606/90/2009,
nr. 2.911/90/2008, nr. 2.917/90/2008, nr. 2.918/90/2008,
nr. 2.922/90/2008, nr. 2.924/90/2008, nr. 2.925/90/2008,
nr. 3.118/90/2008, nr. 3.235/90/2008, nr. 3.952/90/2008,
nr. 663/90/2009, nr. 605/90/2009, nr. 1.391/90/2009,
nr. 871/90/2009 și nr. 604/90/2009, Tribunalul Vâlcea — Secția
civilă a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii.
Prin încheierile din 29 aprilie 2009, pronunțate în dosarele
nr. 305/42/2009 și nr. 311/42/2009, Curtea de Apel Ploiești —
Secția conflicte de muncă și asigurări sociale a sesizat
Curtea Constituțională pentru soluționarea excepției de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii.
Excepția a fost ridicată de Societatea Comercială ăPetrom” —
S.A. din București și Societatea Comercială ăPSV Company” —
S.A. din București cu prilejul soluționării unor acțiuni civile având
ca obiect drepturi bănești.
În motivarea excepției de neconstituționalitate autorii
acesteia susțin, în esență, că art. 298 alin. (2) ultima liniuță din
Codul muncii, care prevede că orice dispoziție contrară acestui
act normativ se abrogă, încalcă dispozițiile constituționale ale
art. 1 alin. (4) și (5) care consacră principiul separației și
echilibrului puterilor în stat și obligația respectării Constituției, a
supremației sale și a legilor, ale art. 73 alin. (3) lit. p) care
stabilesc că regimul general privind raporturile de muncă,
sindicatele, patronatele și protecția socială se reglementează
prin lege organică, și ale art. 79 alin. (1) privind atribuțiile
Consiliului Legislativ, precum și prevederile art. 6 referitoare la
dreptul la un proces echitabil din Convenția pentru apărarea
drepturilor omului și a libertăților fundamentale. Consideră că
textul de lege criticat, prin formularea sa imprecisă, poate ridica
dificultăți de interpretare și aplicare a legii. În acest sens, autorii
excepției fac referire la normele procedurale aplicabile în spețele
lor, care au ca obiect conflicte de muncă, arătând că art. 298
alin. (2) ultima liniuță din Codul muncii nu este în măsură să
clarifice care dintre acestea urmează să se aplice. Astfel, arată

7

că prevederile art. 72 din Legea nr. 168/1999 privind
soluționarea conflictelor de muncă sunt diferite de cele ale
art. 284 din Codul muncii, care reglementează aceeași materie,
respectiv instanța competentă să soluționeze aceste conflicte.
Cu toate că, din perspectiva principiilor de aplicare a legii în
timp, în speță ar trebui să fie incidente reglementările mai noi,
respectiv cele ale Codului muncii, caracterul special pe care îl
are Legea nr. 168/1999 față de dreptul comun în materie,
reglementat de Codul muncii, poate conduce la o concluzie
contrară, potrivit căreia incidente ar fi dispozițiile legii speciale.
Toate aceste argumente sprijină concluzia pe care autorii
excepției o consideră esențială pentru motivarea lor, anume că
prevederile art. 298 alin. (2) ultima liniuță din Codul muncii
încalcă principiul efectivității juridice, consacrat de Curtea
Europeană a Drepturilor Omului. Acest principiu presupune că
legiuitorul are obligația de a asigura adoptarea unor dispoziții
legale eficiente care să fie coerente (cauza Unédic contra
Franței — 2008), să evite paralelismul legislativ (cauza Katz
contra României — 2009), să aibă vocația de a respecta
drepturile și libertățile fundamentale ale cetățenilor și să aibă o
aplicabilitate practică uniformă, pentru a se evita o jurisprudență
neuniformă (cauza Santo Pinto contra Portugaliei — 2008). În
plus față de acestea, autorul excepției amintește că, prin
dispozițiile art. 62 alin. (1) și art. 63 alin. (3) din Legea
nr. 24/2000 privind normele de tehnică legislativă pentru
elaborarea actelor normative, legiuitorul a impus cu caracter
imperativ abrogarea expresă directă, excluzând, prin urmare,
abrogarea implicită. Acest mod de abordare a fost determinat
atât pentru a asigura coerența sistemului legislativ, cât și pentru
a asigura eficacitatea principiului separației puterilor în stat,
întrucât nu permite judecătorului să legifereze expres unde
legiuitorul a tăcut, respectiv să constate abrogarea, deși
legiuitorul nu a făcut-o. Nerespectarea prevederilor Legii
nr. 24/2000 prin reglementarea unei norme care are un efect
abrogator implicit, precum textul de lege criticat, are semnificația
încălcării art. 1 alin. (5) din Constituție care prevede
obligativitatea respectării Constituției și a legilor, obligație căreia
trebuie să i se supună inclusiv Parlamentul, întrucât textul
constituțional nu face nicio distincție cu privire la destinatarii
normei.
Tribunalul Dâmbovița — Secția civilă și Tribunalul Vâlcea —
Secția civilă consideră că excepția de neconstituționalitate nu
este întemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că modul de abrogare
reglementat de art. 298 alin. (2) ultima liniuță din Codul muncii,
utilizat și în alte acte normative, reprezintă o treaptă
intermediară între abrogarea expresă și abrogarea tacită, nefiind
de natură a încălca vreo prevedere constituțională. De
asemenea, arată că, din modalitatea de susținere a criticii,
reiese în mod evident faptul că aspectele invocate vizează
probleme de interpretare și aplicare a legii în timp, aspecte ce
excedează competenței Curții Constituționale.
Avocatul Poporului consideră că dispozițiile art. 298
alin. (2) ultima liniuță din Legea nr. 53/2003 — Codul muncii sunt
constituționale. În același timp, arată că motivele invocate de
autorul excepției privesc, în esență, modul de interpretare și de
aplicare a legii, ceea ce excedează competenței Curții

8

MONITORUL OFICIAL AL ROMÂNIEI, PARTEA I, Nr. 893/21.XII.2009

Constituționale, interpretarea normei juridice în procesul de
aplicare a legii fiind un atribut exclusiv al instanței de judecată.
Menționează că prevederile art. 79 alin. (1) din Constituție nu
au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Legea
nr. 53/2003 — Codul muncii, publicată în Monitorul Oficial al
României, Partea I, nr. 72 din 5 februarie 2003, având următorul
cuprins: ă(2) Pe data intrării în vigoare a prezentului cod se
abrogă: [...] — orice alte dispoziții contrare.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (4) și (5) care consacră principiul separației și
echilibrului puterilor în stat și obligația respectării Constituției, a
supremației sale și a legilor, ale art. 73 alin. (3) lit. p) care
stabilesc că regimul general privind raporturile de muncă,
sindicatele, patronatele și protecția socială se reglementează
prin lege organică, respectiv ale art. 79 alin. (1) privind atribuțiile
Consiliului Legislativ, precum și a prevederilor art. 6 referitoare

la dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, prin raportare la aceleași
prevederi din Constituție și din Convenția pentru apărarea
drepturilor omului și a libertăților fundamentale, invocate de
autorii excepției și în prezenta cauză, și cu o motivare identică.
Astfel, prin Decizia nr. 1.016 din 7 iulie 2009, publicată în
Monitorul Oficial al României, Partea I, nr. 567 din 14 august
2009, Curtea a respins ca inadmisibilă excepția de
neconstituționalitate a dispozițiilor art. 298 alin. (2) ultima liniuță
din Legea nr. 53/2003 — Codul muncii, reținând că, în esență,
aspectele invocate în motivarea excepției reprezintă, în realitate,
probleme de interpretare și aplicare a legii, ce sunt de
competența instanțelor de judecată, iar nu a instanței de
contencios constituțional.
De asemenea, Curtea a reținut că eventualele necorelări de
ordin legislativ dintre dispozițiile Legii nr. 168/1999 și cele ale
Legii nr. 53/2003 — Codul muncii nu pot forma obiect al
controlului de constituționalitate și nici nu pot fi invocate drept
argument în sprijinul susținerii neconstituționalității unor
reglementări. Examinarea acestora nu intră în sfera de
competență a Curții Constituționale, ci în competența exclusivă
a Parlamentului de a interveni pe calea unor modificări,
completări sau abrogări pentru a asigura ordinea juridică
necesară.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. din București și Societatea Comercială
ăPSV Company” — S.A. din București în dosarele nr. 1.046/120/2009, nr. 1.541/120/2009, nr. 400/120/2008, nr. 1.543/120/2009,
nr. 971/120/2009, nr. 30/120/2009, nr. 5.785/120/2008, nr. 739/120/2009, nr. 1.130/120/2009 și nr. 4.145/120/2008 ale Tribunalului
Dâmbovița — Secția civilă, în dosarele nr. 529/90/2009, nr. 528/90/2009, nr. 526/90/2009, nr. 523/90/2009, nr. 132/90/2009,
nr. 873/90/2009, nr. 3.066/90/2008, nr. 180/90/2009, nr. 181/90/2009, nr. 3.484/90/2008, nr. 872/90/2009, nr. 2.143/90/2009,
nr. 3.780/90/2008, nr. 869/90/2009, nr. 606/90/2009, nr. 2.911/90/2008, nr. 2.917/90/2008, nr. 2.918/90/2008, nr. 2.922/90/2008,
nr. 2.924/90/2008, nr. 2.925/90/2008, nr. 3.118/90/2008, nr. 3.235/90/2008, nr. 3.952/90/2008, nr. 663/90/2009, nr. 605/90/2009,
nr. 1.391/90/2009, nr. 871/90/2009 și nr. 604/90/2009 ale Tribunalului Vâlcea — Secția civilă, și în dosarele nr. 305/42/2009 și
nr. 311/42/2009 ale Curții de Apel Ploiești — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 893/21.XII.2009

9

CURTEA CONSTITUȚIONALĂ

D E C I Z I A Nr. 1.412
din 3 noiembrie 2009

referitoare la excepția de neconstituționalitate a dispozițiilor art. 268 alin. (2)
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Carmen-Cătălina Gliga
Fabian Niculae

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a art. 268 alin. (2) din Legea nr. 53/2003 — Codul muncii,
excepție ridicată de Spitalul Clinic de Urgență ăSfântul Apostol
Andrei” Galați în Dosarul nr. 1.300/121/2009 al Tribunalului
Galați — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 6 mai 2009, pronunțată în Dosarul
nr. 1.300/121/2009, Tribunalul Galați — Secția civilă a sesizat
Curtea Constituțională cu excepția de neconstituționalitate
a prevederilor art. 268 alin. (2) din Legea nr. 53/2003 —
Codul muncii.
Excepția a fost ridicată de Spitalul Clinic de Urgență ăSfântul
Apostol Andrei” Galați într-un dosar având ca obiect un conflict
de muncă.
În motivarea excepției de neconstituționalitate se arată,
în esență, că dispozițiile legale atacate contravin prevederilor
art. 16 privind egalitatea cetățenilor în fața legii, art. 20 și art. 21
privind liberul acces la justiție din Constituția României și ale
art. 6 din Convenția pentru apărarea drepturilor omului și a
libertăților fundamentale, deoarece relațiile de muncă dintre
angajator și angajat se întemeiază pe o convenție — contractul
individual de muncă, de unde rezultă că sancțiunea pentru
neîndeplinirea condițiilor prevăzute în textul de lege criticat nu
poate fi nulitatea absolută a deciziei, ci, eventual, nulitatea
relativă.
Tribunalul Galați — Secția civilă consideră că textul legal
criticat este constituțional.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate

la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 268 alin. (2) din Legea nr. 53/2003 — Codul
muncii, dispoziții ce au următorul conținut: ăSub sancțiunea
nulității absolute, în decizie se cuprind în mod obligatoriu:
a) descrierea faptei care constituie abatere disciplinară;
b) precizarea prevederilor din statutul de personal,
regulamentul intern sau contractul colectiv de muncă aplicabil,
care au fost încălcate de salariat;
c) motivele pentru care au fost înlăturate apărările formulate
de salariat în timpul cercetării disciplinare prealabile sau
motivele pentru care, în condițiile prevăzute la art. 267 alin. (3),
nu a fost efectuată cercetarea;
d) temeiul de drept în baza căruia sancțiunea disciplinară se
aplică;
e) termenul în care sancțiunea poate fi contestată;
f) instanța competentă la care sancțiunea poate fi
contestată.”
Examinând excepția, Curtea constată că textul de lege
criticat se înscrie printre cele care au ca scop asigurarea
stabilității raporturilor de muncă, a desfășurării acestora în
condiții de legalitate și a respectării drepturilor și îndatoririlor
ambelor părți ale raportului juridic de muncă. În același timp,
sunt menite să asigure apărarea drepturilor și intereselor
legitime ale salariatului, având în vedere poziția obiectiv
dominantă a angajatorului în desfășurarea raportului de muncă.
Aplicarea sancțiunilor disciplinare și, în mod special,
încetarea raportului de muncă din voința unilaterală a
angajatorului sunt permise cu respectarea unor condiții de fond
și de formă riguros reglementate de legislația muncii, în scopul
prevenirii eventualelor conduite abuzive ale angajatorului.
Mențiunile și precizările pe care în mod obligatoriu trebuie să
le conțină decizia de aplicare a sancțiunii disciplinare au rolul, în
primul rând, de a-l informa concret și complet pe salariat cu
privire la faptele, motivele și temeiurile de drept pentru care i se
aplică sancțiunea, inclusiv cu privire la căile de atac și termenele
în care are dreptul să constate temeinicia și legalitatea măsurilor
dispuse din voința unilaterală a angajatorului.
Angajatorul, întrucât deține toate datele, probele și
informațiile pe care se întemeiază măsura dispusă, trebuie să
facă dovada temeiniciei și legalității acelei măsuri, salariatul
putând doar să le combată prin alte dovezi pertinente. Astfel,
mențiunile și precizările prevăzute de textul de lege sunt
necesare și pentru instanța judecătorească, în vederea
soluționării legale și temeinice a eventualelor litigii determinate
de actul angajatorului.
De altfel, aceste considerente au fost reținute și prin Decizia
nr. 319 din 29 martie 2007, publicată în Monitorul Oficial al
României, Partea I, nr. 292 din 3 mai 2007 și prin Decizia nr. 383
din 7 iulie 2005, publicată în Monitorul Oficial al României,
Partea I, nr. 792 din 31 august 2005, când, analizând
conformitatea art. 268 din Codul muncii cu dispozițiile art. 21
alin. (3) și art. 45 din Constituție, Curtea a respins criticile
formulate ca fiind neîntemeiate.

10

MONITORUL OFICIAL AL ROMÂNIEI, PARTEA I, Nr. 893/21.XII.2009

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 268 alin. (2) din Legea nr. 53/2003 — Codul
muncii, excepție ridicată de Spitalul Clinic de Urgență ăSfântul Apostol Andrei” Galați în Dosarul nr. 1.300/121/2009 al Tribunalului
Galați — Secția civilă.
Definitivă și general obligatorie.
Pronunțată în ședința publică din data de 3 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.466
din 10 noiembrie 2009

referitoare la excepția de neconstituționalitate a dispozițiilor art. I pct. 8 și art. II alin. (2)
din Ordonanța Guvernului nr. 47/2007 privind reglementarea unor măsuri financiar-fiscale,
precum și a ordonanței în întregul ei, art. II alin. (2) din Ordonanța de urgență a Guvernului
nr. 19/2008 pentru modificarea și completarea Ordonanței Guvernului nr. 92/2003
privind Codul de procedură fiscală, precum și a ordonanței de urgență în întregul ei,
art. 3 alin. (1) lit. g) și h), art. 10 alin. (1) și (2), art. 13, art. 19 alin. (1) și (2), art. 20 alin. (1) și (2)
din Ordonanța Guvernului nr. 71/2001 privind organizarea și exercitarea activității
de consultanță fiscală, precum și a ordonanței în întregul ei
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 8 și art. II alin. (2) din Ordonanța
Guvernului nr. 47/2007 privind reglementarea unor măsuri
financiar-fiscale, precum și a ordonanței în întregul ei, art. II
alin. (2) din Ordonanța de urgență a Guvernului nr. 19/2008
pentru modificarea și completarea Ordonanței Guvernului
nr. 92/2003 privind Codul de procedură fiscală, precum și a
ordonanței de urgență în întregul ei, art. 3 alin. (1) lit. g) și h),
art. 10 alin. (1) și (2), art. 13, art. 19 alin. (1) și (2), art. 20 alin. (1)
și (2) din Ordonanța Guvernului nr. 71/2001 privind organizarea
și exercitarea activității de consultanță fiscală, precum și a
ordonanței în întregul ei, excepție ridicată de Armand Gabriel
Bobocea în Dosarul nr. 6.678/2/2008 al Curții de Apel
București — Secția a VIII-a contencios administrativ și fiscal.
La apelul nominal răspunde autorul excepției, precum și
partea Camera Consultanților Fiscali, prin avocat, lipsind

celelalte părți, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul autorului excepției, care, în esență, solicită admiterea
acesteia astfel cum a fost formulată.
Reprezentantul Camerei Consultanților Fiscali solicită, în
principal, respingerea excepției ca inadmisibilă, iar, în subsidiar,
ca neîntemeiată.
Reprezentantul Ministerului Public pune concluzii de
respingere a excepției de neconstituționalitate, apreciind că
înființarea Camerei Consultanților Fiscali are drept scop
îmbunătățirea relațiilor dintre contribuabil și organele fiscale.
C U R T E A,

având în vedere actele și lucrările dosarului, constată
următoarele:
Prin Încheierea din 11 martie 2009, pronunțată în Dosarul
nr. 6.678/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. I pct. 8 și art. II alin. (2) din Ordonanța
Guvernului nr. 47/2007 privind reglementarea unor măsuri
financiar-fiscale, precum și a ordonanței în întregul ei, art. II
alin. (2) din Ordonanța de urgență a Guvernului nr. 19/2008
pentru modificarea și completarea Ordonanței Guvernului
nr. 92/2003 privind Codul de procedură fiscală, precum și a

MONITORUL OFICIAL AL ROMÂNIEI, PARTEA I, Nr. 893/21.XII.2009
ordonanței de urgență în întregul ei, art. 3 alin. (1) lit. g) și
h), art. 10 alin. (1) și (2), art. 13, art. 19 alin. (1) și (2), art. 20
alin. (1) și (2) din Ordonanța Guvernului nr. 71/2001 privind
organizarea și exercitarea activității de consultanță fiscală,
precum și a ordonanței în întregul ei, excepție ridicată de
Armand Gabriel Bobocea într-o cauză având ca obiect
soluționarea unei acțiuni împotriva unui refuz de acordare a unor
drepturi.
În motivarea excepției de neconstituționalitate se arată
că înființarea Camerei Consultanților Fiscali printr-o ordonanță
a Guvernului este neconstituțională. Se susține că Guvernul
poate înființa organe de specialitate în subordinea sa, însă
asociațiile profesionale se pot constitui numai în condițiile
Ordonanței Guvernului nr. 26/2000 și, deci, prin definiție, nu sunt
în subordinea Guvernului. Se arată că, în acest mod, Guvernul
a instituit un serviciu obligatoriu în folosul unui grup de persoane,
cu statut de monopol în privința certificării declarațiilor fiscale,
ceea ce are drept efect înlocuirea, în timp, a contabililor
autorizați și eliminarea acestora de pe piața de muncă. Astfel,
este încălcat dreptul contabililor autorizați de a-și exercita
profesia, iar Camera Consultanților Fiscali poate fi considerată
o organizație cu caracter secret.
Se mai apreciază că Ordonanța Guvernului nr. 47/2007 și
Ordonanța Guvernului nr. 71/2001 sunt neconstituționale
întrucât au fost adoptate ca legi ordinare, deși ambele modifică
legi cu caracter organic. Mai mult, Ordonanța Guvernului
nr. 71/2001 încalcă și art. 136 alin. (4) din Constituție, întrucât a
prevăzut acordarea cu titlu gratuit a unui sediu Camerei
Consultanților Fiscali. Se susține că experții contabili care vor
să se înscrie în Camera Consultanților Fiscali vor fi obligați să
plătească contribuții financiare unei persoane juridice fără scop
lucrativ. Prin dreptul acordat Camerei Consultanților Fiscali de a
retrage carnetul profesional de consultant fiscal se ajunge la
substituirea puterii judecătorești, numai aceasta din urmă având
competența să se pronunțe într-o asemenea situație.
Modificarea art. 13 lit. g), art. 19 alin. (1) pct. c) și alin. (2)
lit. c) și a art. 25 alin. (2) și (4) din Ordonanța Guvernului
nr. 71/2001 prin amendament adoptat numai de Camera
Deputaților este considerată a fi o încălcare a principiului
bicameralismului. Mai mult, se arată că Ordonanța Guvernului
nr. 71/2001 cuprinde dispoziții de drept penal substanțial,
domeniu care poate fi reglementat doar prin lege organică.
De asemenea, în opinia autorului excepției, Ordonanța
Guvernului nr. 71/2001 a fost respinsă de către Parlament,
întrucât Camera Deputaților, ca for decizional, în ședința din
12 februarie 2008, a respins raportul de adoptare a proiectului
de lege de aprobare a ordonanței. Mai mult, se arată că, în urma
votului de respingere, comisia sesizată în fond a propus din nou
un raport de adoptare a proiectului de lege de aprobare a
ordonanței, deși ar fi trebuit să propună un raport de respingere.
Astfel, în cazul în care s-ar fi respins și acest raport, s-ar fi votat,
pe această procedură, până când votul ar fi fost favorabil
Guvernului.
Cu privire la prevederile art. II alin. (2) din Ordonanța de
urgență a Guvernului nr. 19/2008, se consideră că sunt contrare
accesului liber la justiție, întrucât au fost adoptate în scopul
blocării acestui drept fundamental.
Curtea de Apel București — Secția a VIII-a contencios
administrativ
și
fiscal
apreciază
excepția
de
neconstituționalitate ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

11

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 8 și art. II alin. (2) din Ordonanța Guvernului
nr. 47/2007 privind reglementarea unor măsuri financiar-fiscale,
precum și ordonanța în ansamblul ei, publicată în Monitorul
Oficial al României, Partea I, nr. 603 din 31 august 2007, ale
art. II alin. (2) din Ordonanța de urgență a Guvernului
nr. 19/2008 pentru modificarea și completarea Ordonanței
Guvernului nr. 92/2003 privind Codul de procedură fiscală,
precum și ordonanța de urgență în ansamblul ei, publicată în
Monitorul Oficial al României, Partea I, nr. 163 din 3 martie 2008,
art. 3 alin. (1) lit. g) și h), art. 10 alin. (1) și (2), art. 13, art. 19
alin. (1) și (2), art. 20 alin. (1) și (2) din Ordonanța Guvernului
nr. 71/2001 privind organizarea și exercitarea activității de
consultanță fiscală, precum și ordonanța în ansamblul ei,
publicată în Monitorul Oficial al României, Partea I, nr. 538 din
1 septembrie 2001. Astfel, textele legale criticate în mod
punctual ca fiind neconstituționale au următorul cuprins:
— Art. I pct. 8 din Ordonanța Guvernului nr. 47/2007: ăDupă
alineatul (4) al articolului 83 [din Codul de procedură fiscală] se
introduce un nou alineat, alineatul (5), cu următorul cuprins:
(5) Declarațiile fiscale anuale ale contribuabililor persoane
juridice vor fi certificate de către un consultant fiscal, în condițiile
legii, cu excepția celor pentru care este obligatorie auditarea.”;
— Art. II alin. (2) din Ordonanța Guvernului nr. 47/2007:
ă(2) Dispozițiile art. I pct. 8 [art. 83 alin. (5) din Codul de
procedură fiscală — s.n.] se aplică începând cu data de
1 ianuarie 2008, pentru declarațiile anuale aferente anului 2007”;
— Art. II alin. (2) din Ordonanța de urgență a Guvernului
nr. 19/2008: ă(2) Aplicarea prevederilor art. 83 alin. (5) din
Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare, se
suspendă până la 1 ianuarie 2010.”;
— Art. 3 alin. (1) lit. g) și h) din Ordonanța Guvernului
nr. 71/2001: ă(1) Activitatea de consultanță fiscală constă în: [...]
g) realizarea de expertize fiscale la solicitarea organelor
judecătorești, organelor de cercetare penală, organelor fiscale
sau a altor părți interesate;
h) asistență fiscală în cauzele aflate pe rolul unei autorități
jurisdicționale.”;
— Art.10 alin. (1) și (2) din Ordonanța Guvernului
nr. 71/2001: ă(1) Camera Consultanților Fiscali este organizație
profesională de utilitate publică, persoană juridică fără scop
lucrativ, cu sediul în municipiul București, str. Apolodor nr. 17,

12

MONITORUL OFICIAL AL ROMÂNIEI, PARTEA I, Nr. 893/21.XII.2009

sectorul 5. Sediul respectiv este acordat de Guvern în folosință
gratuită până la data la care veniturile Camerei Consultanților
Fiscali permit achiziționarea unui sediu propriu, dar nu mai târziu
de 31 decembrie 2012.
(2) Camera Consultanților Fiscali, denumită în continuare
Camera, se organizează și funcționează în baza unui
regulament de organizare și funcționare propriu, aprobat prin
hotărâre a Consiliului superior al Camerei”.
— Art. 13 din Ordonanța Guvernului nr. 71/2001: ăCamera
își acoperă cheltuielile din venituri proprii care se constituie din:
a) taxa de autorizare a societăților comerciale de consultanță
fiscală;
b) taxa de înscriere în evidența Camerei;
c) cotizațiile membrilor Camerei;
d) încasări din vânzarea publicațiilor proprii;
e) donații și sponsorizări;
f) taxa de înscriere la examenul pentru atribuirea calității de
consultant fiscal;
g) alte venituri din activitatea Camerei”.
— Art. 19 alin. (1) și (2) din Ordonanța Guvernului
nr. 71/2001: ăCarnetul profesional de consultant fiscal, respectiv
autorizația de funcționare, se retrage consultanților fiscali în
următoarele situații:
1. În cazul persoanelor fizice:
a) când atribuirea calității de consultant fiscal a fost obținută
ca urmare a săvârșirii infracțiunii de fals și uz de fals;
b) când consultantul fiscal încalcă prevederile Codului privind
conduita etică și profesională în domeniul consultanței fiscale;
c) în caz de neplată a cotizației timp de 12 luni consecutive.
2. În cazul persoanelor juridice, în situația în care:
a) societatea comercială s-a dizolvat;
b) după data de înregistrare la Cameră se constată că nu
mai îndeplinesc condițiile legale de funcționare potrivit prezentei
ordonanțe și Regulamentului de organizare și funcționare al
Camerei;
c) în caz de neplată a cotizației timp de 12 luni consecutive”.
— Art. 20 alin. (1) și (2) din Ordonanța Guvernului
nr. 71/2001: ă(1) În cazul retragerii carnetului profesional de
consultant fiscal sau a autorizației societăților comerciale de
consultanță fiscală se interzic acestora practicarea profesiei și
utilizarea titlului de consultant fiscal sau a denumirii de societate
comercială de consultanță fiscală.
(2) Împotriva deciziei de retragere a carnetului profesional
de consultant fiscal sau a autorizației de funcționare se poate
formula plângere în justiție, în condițiile Legii contenciosului
administrativ nr. 554/2004, cu modificările ulterioare”.
Autorul excepției susține că dispozițiile legale criticate încalcă
prevederile constituționale ale art. 1 alin. (4) privind principiul
separației și echilibrului puterilor în stat, art. 2 privind
suveranitatea, art. 16 alin. (1) privind egalitatea în drepturi, art. 9
privind sindicatele, patronatele și asociațiile profesionale, art. 21
alin. (1)—(3) privind accesul liber la justiție, art. 40 alin. (1) și (4)
privind dreptul de asociere, art. 44 privind proprietatea privată,
art. 45 privind libertatea economică, art. 54 alin. (2) privind
fidelitatea față de țară, art. 53 privind restrângerea exercițiului unor
drepturi sau libertăți fundamentale, art. 56 alin. (2) privind așezarea
justă a sarcinilor fiscale, art. 61 alin. (1) privind rolul Parlamentului,
art. 69 privind mandatul reprezentativ, art. 73 alin. (3) lit. h) privind
domeniul de reglementare al legilor organice, art. 76 privind
adoptarea legilor și hotărârilor, art. 108 alin. (3) privind
actele Guvernului, art. 115 alin. (1), (4) și (5) privind
delegarea legislativă, art. 117 alin. (2) și (3) privind înființarea

organelor de specialitate în subordinea Guvernului și
ministerelor, respectiv a autorităților administrative autonome,
art. 126 alin. (5) privind interzicerea înființării de instanțe
extraordinare, art. 135 privind economia, art. 136 privind
proprietatea, art. 137 alin. (1) privind sistemul financiar și
art. 139 alin. (1) privind impozitele, taxele și alte contribuții.
Totodată, sunt invocate dispozițiile art. 4 și art. 9 din
Directiva 84/253/CEE privind autorizarea persoanelor care
răspund de controlul legal al documentelor contabile, precum și
cele ale Directivei 2005/36/CE privind recunoașterea calificărilor
profesionale.
Analizând excepția de neconstituționalitate ridicată, Curtea
constată următoarele:
1. În ceea ce privește critica de neconstituționalitate a
dispozițiilor Ordonanței Guvernului nr. 47/2007 în ansamblul ei
și, implicit, a celor ale art. I pct. 8 din ordonanța menționată,
Curtea reține că, deși legea de aprobare a acestei ordonanțe a
fost adoptată după o procedură parlamentară discutabilă, nu
este de competența instanței constituționale să controleze
modalitatea în care sunt puse în aplicare Regulamentele celor
două Camere ale Parlamentului în procesul legislativ. Astfel,
respingerea, la data de 12 februarie 2008, de Camera
Deputaților a proiectului de lege de aprobare a Ordonanței
Guvernului nr. 47/2007 nu putea duce la aplicarea de către
Președintele Camerei Deputaților a dispozițiilor art. 105 alin. (2)
din Regulamentul Camerei Deputaților, potrivit cărora ădupă
dezbaterea ultimului raport întocmit, dacă plenul Camerei nu
reușește să adopte proiectul de lege referitor la ordonanță, în
condițiile în care Camera Deputaților este Cameră decizională,
respectivul proiect se va rediscuta în sesiunea următoare
pornind de la forma cu care Camera a fost sesizată inițial pe
baza ultimului raport întocmit de comisia sesizată în fond”. Este
de forța evidenței că acest text se aplică numai în situațiile în
care nu există cvorum sau nu se poate întruni o majoritate într-un
sens sau altul în cazul legilor organice, dar, în niciun caz, nu
poate viza situația în care voința majorității a fost în sensul
respingerii proiectului de lege.
Însă acest aspect este unul care vizează în mod exclusiv
procedura parlamentară de adoptare a legilor, fără a avea o
semnificație de natură constituțională, astfel încât Curtea
Constituțională nu își poate aroga competența de a cenzura
modul în care Camera Deputaților sau Senatul își pun în aplicare
propriile regulamente.
În fine, Curtea constată că excepția de neconstituționalitate
ce privește art. II alin. (2) din Ordonanța Guvernului nr. 47/2007
este inadmisibilă, întrucât, la momentul soluționării prezentei
cauzei, textul criticat și-a epuizat efectele juridice, nemaifiind în
vigoare în sensul art. 29 alin. (1) din Legea nr. 47/1992.
2. Curtea reține că prevederile art. II alin. (2) din Ordonanța
de urgență a Guvernului nr. 19/2008 sunt constituționale,
întrucât acestea doar prorogă aplicarea art. 83 alin. (5) din Codul
de procedură fiscală. Or, prorogarea, ca procedeu în sine, nu
este decât un mijloc de tehnică legislativă aflat la îndemâna
legiuitorului pentru a surmonta eventualele dificultăți apărute în
aplicarea efectivă a legii și pentru a evita lipsirea de eficiență a
legii în procesul de aplicare a acesteia. În aceste condiții, în
cauza de față, nu se poate reține că se încalcă accesul liber la
justiție al cetățenilor din moment ce prorogarea aplicării art. 83
alin. (5) din Codul de procedură fiscală a avut în vedere motive
ce țin de aplicarea eficientă a legii.
3. Potrivit art. 10 alin. (1) din Ordonanța Guvernului
nr. 71/2001, cu modificările și completările ulterioare, Camera
Consultanților Fiscali este organizație profesională de utilitate

MONITORUL OFICIAL AL ROMÂNIEI, PARTEA I, Nr. 893/21.XII.2009
publică, persoană juridică fără scop lucrativ, cu sediul în
municipiul București, str. Apolodor nr. 17, sectorul 5. Sediul
respectiv este acordat de Guvern în folosință gratuită până la
data la care veniturile Camerei Consultanților Fiscali permit
achiziționarea unui sediu propriu, dar nu mai târziu de
31 decembrie 2012.
Critica autorului excepției în sensul că această Cameră a
Consultanților Fiscali trebuia să se supună regulilor de înființare
prevăzute de Ordonanța Guvernului nr. 26/2000 este
neîntemeiată, întrucât chiar această ordonanță prevede la
art. 85 că persoanele juridice de utilitate publică — asociații,
fundații sau alte organizații de acest fel — înființate prin legi,
ordonanțe, decrete-lege, hotărâri ale Guvernului sau prin orice
alte acte de drept public nu intră sub incidența prevederilor
acestei ordonanțe, ci rămân supuse reglementărilor speciale
care stau la baza înființării și funcționării lor. Mai mult, Curtea
reține faptul că ordinele profesionale, cum este și cel al
consultanților fiscali, au un regim juridic mixt, ele ținând atât de
dreptul public, cât și de cel privat. Totuși, aceste ordine sunt
înzestrate cu putere de reglementare distinctă, ceea ce le
apropie mai mult de dreptul public, elementele de drept privat
vizând doar structura și organizarea lor internă. Sancțiunile
aplicate de un ordin profesional membrilor săi se materializează
în acte administrative asimilate, care pot fi atacate în contenciosadministrativ [a se vedea, în acest sens, spre exemplu, art. 20
alin. (2) din Ordonanța Guvernului nr. 71/2001]. În aceste
condiții, nu se poate reține încălcarea art. 1 alin. (4), art. 2,
art. 16 alin. (1), art. 9, art. 21 alin. (1)—(3), art. 40, art. 126
alin. (5) din Constituție.
Referitor la invocarea încălcării principiului constituțional al
bicameralismului, se constată că atât timp cât Camera
Deputaților este cameră decizională, aceasta poate introduce în
textul legii prevederi noi care țin de competența sa decizională
și care au legătură directă și indisolubilă cu textul inițial al
proiectului sau propunerii legislative. Prin urmare, nu este
obligatoriu ca ambele camere să se pronunțe pe o prevedere
legală, ci este suficient în situația mai sus enunțată ca numai o
Cameră, cea decizională, să se pronunțe. De asemenea, se

13

reține că instanța constituțională, în analiza distincției lege
ordinară—lege organică, a adoptat criteriul material (Decizia
nr. 787/2009), astfel că modificarea unei legi adoptate ca lege
organică nu califică domeniul reglementat ca fiind de domeniul
legii organice. Astfel, o lege adoptată ca lege organică poate
cuprinde atât reglementări de natura legii ordinare, cât și
organice, fără ca acest lucru să însemne că domeniul ce ar
aparține legii ordinare nu ar putea fi modificat ulterior printr-o
lege ordinară. În caz contrar, s-ar ajunge la situația de a adăuga
la domeniile rezervate legii organice enumerate în mod expres
și limitativ prin Constituție. În cauza de față, Curtea constată că
ordonanțele criticate reglementează domenii care aparțin legilor
ordinare și de aceea au fost aprobate prin legi ordinare. Faptul
că actul normativ în cauză modifică o lege adoptată ca lege
organică nu înseamnă că reglementează într-un domeniu al legii
organice. Având în vedere cele de mai sus, nu se poate reține
încălcarea art. 73 alin. (3) lit. h) din Constituție.
Acordarea cu titlu gratuit a unui sediu unui ordin profesional
nu este contrar art. 136 alin. (4) din Constituție, fiind, de fapt, o
expresie a tezei finale a acestui text constituțional — bunurile
proprietate publică pot fi date în folosință gratuită instituțiilor de
utilitate publică.
Curtea reține că textele constituționale ale art. 44 privind
proprietatea privată, art. 54 alin. (2) privind fidelitatea față de
țară, art. 56 alin. (2) privind așezarea justă a sarcinilor fiscale,
art. 69 privind mandatul reprezentativ, art. 108 alin. (3) privind
actele Guvernului, art. 115 alin. (1), (4) și (5) privind delegarea
legislativă, art. 135 privind economia, art. 137 alin. (1) privind
sistemul financiar și art. 139 alin. (1) privind impozitele, taxele și
alte contribuții nu au pertinență în cauză.
În fine, se constată că Directiva nr. 2005/36/CE privind
recunoașterea calificărilor profesionale sau Directiva
2006/43/CE din 17 mai 2006 a Parlamentului European și a
Consiliului privind auditul statutar al conturilor anuale și al
conturilor consolidate, de modificare a directivelor Consiliului
78/660/CEE și 83/349/CEE și de abrogare a Directivei
84/253/CEE a Consiliului nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. II alin. (2) din Ordonanța Guvernului
nr. 47/2007 privind reglementarea unor măsuri financiar-fiscale, excepție ridicată de Armand Gabriel Bobocea în Dosarul
nr. 6.678/2/2008 al Curții de Apel București — Secția a VIII-a contencios administrativ și fiscal.
2. Respinge ca neîntemeiată excepția de neconstituționalitate a dispozițiilor art. I pct. 8 din Ordonanța Guvernului
nr. 47/2007 privind reglementarea unor măsuri financiar-fiscale, precum și a ordonanței în întregul ei, art. II alin. (2) din Ordonanța
de urgență a Guvernului nr. 19/2008 pentru modificarea și completarea Ordonanței Guvernului nr. 92/2003 privind Codul de
procedură fiscală, precum și a ordonanței de urgență în întregul ei, art. 3 alin. (1) lit. g) și h), art. 10 alin. (1) și (2), art. 13, art. 19
alin. (1) și (2), art. 20 alin. (1) și (2) din Ordonanța Guvernului nr. 71/2001 privind organizarea și exercitarea activității de consultanță
fiscală, precum și a ordonanței în întregul ei, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Benke Károly

14

MONITORUL OFICIAL AL ROMÂNIEI, PARTEA I, Nr. 893/21.XII.2009
CURTEA CONSTITUȚIONALĂ

D E C I Z I A Nr. 1.510
din 17 noiembrie 2009

referitoare la excepția de neconstituționalitate a prevederilor art. 6 și art. 11
din Ordonanța de urgență a Guvernului nr. 43/2002 privind Direcția Națională Anticorupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 6 și art. 11 din Ordonanța de urgență a
Guvernului nr. 43/2002 privind Direcția Națională Anticorupție,
excepție ridicată de Alexandru Gherghe și Alexandrina Gherghe
în Dosarul nr. 42.079/3/2005 al Tribunalului București — Secția
a II-a penală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate,
invocând
jurisprudența
Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 20 martie 2009, pronunțată în Dosarul
nr. 42.079/3/2005, Tribunalul București — Secția a II-a penală
a sesizat Curtea Constituțională cu excepția de
neconstituționalitate a prevederilor art. 6 și art. 11 din
Ordonanța de urgență a Guvernului nr. 43/2002 privind
Direcția
Națională
Anticorupție.
Excepția
de
neconstituționalitate a fost ridicată de Alexandru Gherghe și
Alexandrina Gherghe într-o cauză penală.
În motivarea excepției de neconstituționalitate autorii
acesteia arată, în esență, că prevederile de lege criticate încalcă
dreptul de acces liber la justiție, precum și dreptul la un proces
echitabil, întrucât experții care funcționează în cadrul Direcției
Naționale Anticorupție nu pot fi obiectivi și imparțiali, având în
vedere că sunt subordonați procurorului D.N.A., sunt angajați ai
acestei structuri și sunt numiți prin ordin al procurorului-șef al
secției. Arată că expertiza sau constatarea făcută de specialistul
D.N.A. constituie probă în procesul penal, dar aceasta nu este
administrată la fel ca în cazul expertizelor și constatărilor
prevăzute de Codul de procedură penală, când expertul este
numit de organul de urmărire penală sau de instanța de judecată
și fiecare dintre părți are dreptul să ceară ca un expert
recomandat de ea să participe la efectuarea expertizei. Autorii
excepției arată că, în opinia lor, justiția nu este unică, imparțială
și egală pentru toți, întrucât, în faza de urmărire penală,

persoanele acuzate și cercetate de D.N.A. nu pot să își exercite
drepturile prevăzute de Codul de procedură penală în ceea ce
privește administrarea probei cu expertiza sau constatarea
tehnico-științifică, spre deosebire de cele care sunt cercetate de
alte parchete și care beneficiază de probe administrate în mod
corect. Susțin, totodată, că se încalcă principiul egalității armelor,
constând în posibilitatea tuturor părților din proces de a beneficia
de șanse egale în ceea ce privește prezentarea cauzei, astfel
încât nimeni să nu aibă un avantaj substanțial asupra
adversarului său. Precizează că nici procurorul D.N.A. care
folosește experți angajați, numiți prin ordin, nu poate fi un
procuror imparțial, proba cu expertiza nefiind o probă
administrată de acesta potrivit dispozițiilor legale prevăzute de
Codul de procedură penală.
Tribunalul București — Secția a II-a penală nu și-a
exprimat opinia cu privire la excepția de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege ce
formează obiect al excepției sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6 și art. 11 din Ordonanța de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 244 din
11 aprilie 2002, aprobată prin Legea nr. 503/2002, publicată în
Monitorul Oficial al României, Partea I, nr. 523 din 18 iulie 2002,
cu modificările și completările ulterioare. Textele de lege criticate
au următoarea redactare:
— Art. 6: ăDirecția Națională Anticorupție se încadrează cu
procurori, ofițeri și agenți de poliție judiciară, specialiști în
domeniul economic, financiar, bancar, vamal, informatic și în alte
domenii, personal auxiliar de specialitate, precum și personal
economic și administrativ, în limita posturilor prevăzute în statul
de funcțiuni, aprobat potrivit legii.”
— Art. 11: ă(1) În cadrul Direcției Naționale Anticorupție sunt
numiți, prin ordin al procurorului șef al acestei direcții, cu avizul

MONITORUL OFICIAL AL ROMÂNIEI, PARTEA I, Nr. 893/21.XII.2009
ministerelor de resort, specialiști cu înaltă calificare în domeniul
economic, financiar, bancar, vamal, informatic, precum și în alte
domenii, pentru clarificarea unor aspecte tehnice în activitatea
de urmărire penală.
(2) Specialiștii prevăzuți la alin. (1) au calitatea de funcționar
public și își desfășoară activitatea sub directa conducere,
supraveghere și control nemijlocit al procurorilor din Direcția
Națională Anticorupție. Specialiștii au drepturile și obligațiile
prevăzute de lege pentru funcționarii publici, cu excepțiile
menționate în prezenta ordonanță de urgență. De asemenea,
specialiștii beneficiază, în mod corespunzător, de drepturile
prevăzute la art. 26 din Ordonanța de urgență a Guvernului
nr. 177/2002 privind salarizarea și alte drepturi ale magistraților,
cu modificările și completările ulterioare.
(3) Constatarea tehnico-științifică efectuată din dispoziția
scrisă a procurorului de specialiștii prevăzuți la alin. (1)
constituie mijloc de probă, în condițiile legii.
(4) Constatările tehnico-științifice și expertizele pot fi
efectuate și de alți specialiști sau experți din instituții publice sau
private române sau străine, organizate potrivit legii, precum și de
specialiști sau experți individuali autorizați sau recunoscuți,
potrivit legii.”
În opinia autorilor excepției de neconstituționalitate, textele
de lege criticate contravin următoarelor dispoziții din Constituție:
art. 21 privind dreptul de acces liber la justiție și dreptul părților
la un proces echitabil, art. 24 care garantează dreptul la apărare
și art. 124 alin. (2) și (3) care stabilesc că justiția este unică,
imparțială și egală pentru toți și că judecătorii sunt independenți
și se supun numai legii. De asemenea, sunt invocate și
prevederile din Convenția pentru apărarea drepturilor omului și
a libertăților fundamentale cuprinse la art. 5 — ăDreptul la
libertate și la siguranță” și la art. 6 — ăDreptul la un proces
echitabil”.
Examinând excepția de neconstituționalitate, Curtea observă
că, prin mai multe decizii, s-a mai pronunțat asupra prevederilor
art. 11 din Ordonanța de urgență a Guvernului nr. 43/2002, atât
în ansamblul său, cât și cu privire la unele alineate ale acestuia.
Examinând excepția sub aspectul unor critici similare, instanța
de contencios constituțional a constatat constituționalitatea
acestora. Pot fi amintite, exemplificativ, Decizia nr. 805 din 3 iulie
2008, publicată în Monitorul Oficial al României, Partea I, nr. 587

15

din 5 august 2008, Decizia nr. 910 din 16 septembrie 2008,
publicată în Monitorul Oficial al României, Partea I, nr. 710 din
20 octombrie 2008, sau Decizia nr. 1.027 din 7 octombrie 2008,
publicată în Monitorul Oficial al României, Partea I, nr. 762 din
11 noiembrie 2008.
Prin aceste decizii, Curtea a statuat că prevederile art. 11 din
Ordonanța de urgență a Guvernului nr. 43/2002 întrunesc
exigențele impuse de un proces echitabil, inclusiv cea referitoare
la necesitatea respectării principiului egalității armelor de care
părțile pot dispune în cadrul unei proceduri judiciare. Astfel, în
acord cu jurisprudența Curții Europene a Drepturilor Omului,
Curtea Constituțională a reținut că partea interesată are
posibilitatea ca, odată cu prezentarea materialului de urmărire
penală, în condițiile art. 250—254 din Codul de procedură
penală, să ia cunoștință de existența constatării tehnicoștiințifice ca mijloc de probă efectuat de specialiștii din cadrul
Direcției Naționale Anticorupție. Subsecvent, poate formula
obiecțiuni la raportul de constatare sau poate contesta în fața
instanței de judecată, în condiții de contradictorialitate, mijlocul
de probă respectiv. De asemenea, Curtea a observat că, în
procesul deliberării, judecătorul verifică și evaluează materialul
probator și își fundamentează soluția pe întregul probatoriu
administrat în cauză, prin coroborarea și aprecierea probelor,
iar nu prin raportarea exclusivă la constatările tehnico-științifice
întocmite de specialiștii prevăzuți de textele de lege criticate,
astfel că informațiile conținute în constatările tehnico-științifice
nu pot crea în mod concret riscul unui abuz de procedură.
Totodată, cu privire la statutul specialiștilor din cadrul Direcției
Naționale Anticorupție, Curtea a constatat că faptul că aceștia își
desfășoară activitatea sub directa conducere, supraveghere și
sub controlul nemijlocit al procurorilor nu echivalează cu lipsa
de obiectivitate sau de imparțialitate a acestora. Pe de altă
parte, soluția legislativă este firească, de vreme ce procurorul
supraveghează întreaga urmărire penală.
În ceea ce privește dispozițiile art. 6 din Ordonanța de
urgență a Guvernului nr. 43/2002, Curtea observă că acestea
conțin o simplă enumerare a categoriilor de personal care pot fi
încadrate în structura Direcției Naționale Anticorupție, fără să
prezinte elemente de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 6 și art. 11 din Ordonanța de urgență a Guvernului nr. 43/2002
privind Direcția Națională Anticorupție, excepție ridicată de Alexandru Gherghe și Alexandrina Gherghe în Dosarul
nr. 42.079/3/2005 al Tribunalului București — Secția a II-a penală.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Valentina Bărbățeanu

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Număr
de apariții
anuale

Denumirea publicației

1.

Monitorul Oficial, Partea I

2.

Monitorul Oficial, Partea I, limba maghiară

3.

Zile de
apariție/
săptămână

Valoare
(TVA 9% inclus) — lei

Greutate
medie/apariție
(grame)

12 luni

3 luni

1 lună

330

120

900

5

50

1.200

90

1

50

1.500

140

Monitorul Oficial, Partea a II-a

215

5

60

2.250

200

4.

Monitorul Oficial, Partea a III-a

600

5

15

430

40

5.

Monitorul Oficial, Partea a IV-a

7.200

5

50

1.720

160

6.

Monitorul Oficial, Partea a VI-a

400

5

25

1.600

150

7.

Monitorul Oficial, Partea a VII-a

60

1

30

540

50

8.

Colecția Legislația României

4

—

2.500

450

9.

Colecția Hotărâri ale Guvernului României

12

—

3.500

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 893/21.XII.2009 conține 16 pagini.

Prețul: 3,20 lei

&JUYDGY|436152]
ISSN 1453—4495

