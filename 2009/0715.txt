Anul 177 (XXI) — Nr. 715

PARTEA I

LEGI, DECRETE, HOTĂRÂRI ȘI ALTE ACTE

Vineri, 23 octombrie 2009

SUMAR

Nr.

Pagina
DECIZII ALE CURȚII CONSTITUȚIONALE

2–3

Decizia nr. 1.141 din 15 septembrie 2009 referitoare la
excepția de neconstituționalitate a prevederilor art. 82
alin. (5) din Legea nr. 303/2004 privind statutul
judecătorilor și procurorilor ........................................

3–4

4–6

HOTĂRÂRI ALE GUVERNULUI ROMÂNIEI
1.230. — Hotărâre pentru modificarea anexei nr. 1 la
Hotărârea Guvernului nr. 1.154/2001 privind
aprobarea indicatorilor tehnico-economici pentru
obiectivele de investiții ăConstrucția variantelor de
ocolire cu profil de autostradă a municipiilor Pitești și
Sibiu” ..........................................................................

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 1.131 din 10 septembrie 2009 referitoare la
excepția de neconstituționalitate a dispozițiilor art. 244
alin. 1 din Codul de procedură civilă ..........................

Decizia nr. 1.171 din 17 septembrie 2009 referitoare la
excepția de neconstituționalitate a prevederilor
Ordonanței de urgență a Guvernului nr. 59/2008
pentru modificarea Decretului-lege nr. 118/1990 privind
acordarea unor drepturi persoanelor persecutate din
motive politice de dictatura instaurată cu începere de
la 6 martie 1945, precum și celor deportate în
străinătate ori constituite în prizonieri ........................

Nr.

83. — Ordin al președintelui Autorității Naționale de
Reglementare în Domeniul Energiei privind stabilirea
tarifelor reglementate pentru prestarea serviciului de
distribuție și aprobarea prețurilor pentru furnizarea
reglementată a gazelor naturale realizate de
S.C. OTTO GAZ — S.R.L. ........................................

7–8

M.112. — Ordin al ministrului apărării naționale pentru
constituirea în cadrul Ministerului Apărării Naționale a
Comisiei de coordonare a programelor de construire
a locuințelor proprietate personală pentru cadre
militare, soldați și gradați voluntari, precum și pentru
personalul civil din armată..........................................

9–10

252/2.917. — Ordin al viceprim-ministrului, ministrul
administrației și internelor, interimar, și al ministrului
finanțelor publice pentru aprobarea Schemei de ajutor
de stat acordat operatorilor economici care prestează
serviciul de interes economic general de producere,
transport, distribuție și furnizare a energiei termice în
sistem centralizat către populație ..............................

11–15

ACTE ALE COLEGIULUI MEDICILOR DENTIȘTI
DIN ROMÂNIA
6

36. — Decizie privind stabilirea formei, dimensiunilor și a
conținutului firmei cabinetelor medico-dentare ..........

16

2

MONITORUL OFICIAL AL ROMÂNIEI, PARTEA I, Nr. 715/23.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.131
din 10 septembrie 2009

referitoare la excepția de neconstituționalitate a dispozițiilor art. 244 alin. 1
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 244 alin. 1 din Codul de procedură civilă,
excepție ridicată de Nicolae Sobco în Dosarul nr. 806/94/2005 al
Judecătoriei Buftea.
La apelul nominal se prezintă autorul excepției, personal și
asistat de avocatul Ion Costin, lipsind celelalte părți, față de care
procedura de citare a fost legal îndeplinită.
Cauza se află în stare de judecată. Avocatul prezent susține
că dispozițiile art. 244 din Codul de procedură civilă încalcă
prevederile constituționale ale art. 16 și 21 prin aceea că
stabilesc facultatea, iar nu obligația instanței de a suspenda
judecata în cazul în care soluționarea procesului depinde de
existența sau neexistența unui drept care face obiectul altei
judecăți. Astfel, sintagma ăpoate” din conținutul dispozițiilor
art. 244 din Codul procedură civilă aduce o gravă atingere
drepturilor și intereselor legitime ale părții care solicită
suspendarea.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în această materie.
C U R T E A,

având în vedere actele și lucrările dosarului, reține următoarele:
Prin Încheierea din 11 martie 2009, pronunțată în Dosarul
nr. 806/94/2005, Judecătoria Buftea a sesizat Curtea
Constituțională pentru soluționarea excepției de
neconstituționalitate a art. 244 alin. 1 din Codul de
procedură civilă, excepție ridicată de Nicolae Sobco.
În motivarea excepției de neconstituționalitate autorul
susține, în esență, că dispozițiile art. 244 alin. 1 contravin
dispozițiilor constituționale cuprinse în art. 16 alin. (1) și art. 21,
întrucât împiedică părțile aflate în proces de a da eficiență
existenței unor drepturi ce fac obiectul altei judecăți, limitând în
mod ilegitim egalitatea acestora în fața legii. Astfel, caracterul
permisiv al dispozițiilor art. 244 din Codul de procedură civilă
aduce o gravă atingere drepturilor și intereselor legitime ale
părții care solicită suspendarea.
Judecătoria Buftea nu își exprimă punctul de vedere în
legătură cu excepția invocată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

Avocatul
Poporului
arată
că
excepția
de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție, ale
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției îl formează dispozițiile art. 244 alin. 1 din
Codul de procedură civilă, care au următorul cuprins: ăInstanța
poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți.
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce urmează
să se dea.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 și 21, precum și dispozițiilor art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că art. 244 alin. 1 din Codul de procedură civilă reglementează
cazurile de suspendare facultativă a judecății procesului civil.
Curtea constată că asupra constituționalității dispozițiilor
art. 244 din Codul de procedură civilă s-a mai pronunțat, de
exemplu, prin Decizia nr. 29 din 27 ianuarie 2004, publicată în
Monitorul Oficial al României, Partea I, nr. 170 din 26 februarie
2004. Cu acel prilej, Curtea a statuat că, având posibilitatea de
a aprecia oportunitatea suspendării cursului judecății, instanța
este chemată să cenzureze toate acele cazuri care ar putea
constitui pretext pentru tergiversarea judecății. Prin urmare,
lăsarea măsurii suspendării la aprecierea judecătorului, atunci
când dezlegarea pricinii depinde de existența unui drept care
face obiectul unui alt proces aflat în curs, este menită să îi
permită acestuia să își exercite rolul activ, sancționând
eventualele tentative de exercitare abuzivă a drepturilor
procesuale, incontestabil mai eficient decât în situația în care
suspendarea ar avea caracter imperativ.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

MONITORUL OFICIAL AL ROMÂNIEI, PARTEA I, Nr. 715/23.X.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 244 alin. 1 din Codul de procedură civilă, excepție ridicată
de Nicolae Sobco în Dosarul nr. 806/94/2005 al Judecătoriei Buftea.
Definitivă și general obligatorie.
Pronunțată în ședința publică din data de 10 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.141
din 15 septembrie 2009

referitoare la excepția de neconstituționalitate a prevederilor art. 82 alin. (5) din Legea nr. 303/2004
privind statutul judecătorilor și procurorilor
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 82 alin. (5) din Legea nr. 303/2004 privind
statutul judecătorilor și procurorilor, excepție ridicată de Serafim
Moraru în Dosarul nr. 4.736/30/2008 al Curții de Apel Timișoara —
Secția litigii de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât criticile de neconstituționalitate vizează o omisiune
legislativă.
C U R T E A,

având în vedere actele și lucrările dosarului, constată
următoarele:
Prin Încheierea din 25 februarie 2009, pronunțată în Dosarul
nr. 4.736/30/2008, Curtea de Apel Timișoara — Secția litigii
de muncă și asigurări sociale a sesizat Curtea
Constituțională cu excepția de neconstituționalitate a
prevederilor art. 82 alin. (5) din Legea nr. 303/2004 privind
statutul judecătorilor și procurorilor, excepție ridicată de
Serafim Moraru.
În motivarea excepției de neconstituționalitate autorul
acesteia susține, în esență, că textele de lege criticate sunt
neconstituționale, întrucât nu cuprind precizarea că beneficiul
pensiei de serviciu pentru magistrați poate fi acordat

persoanelor care au cumulat vechimea de magistrat cu oricare
dintre funcțiile enumerate în art. 86, indiferent de ocupația de la
data pensionării, dacă vechimea rezultată este cea prevăzută
de art. 82 alin. (3) din lege.
Curtea de Apel Timișoara — Secția litigii de muncă și
asigurări sociale consideră că excepția este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 82 alin. (5) din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,
cu modificările și completările ulterioare, cu următorul conținut:
ă(5) Persoanele care îndeplinesc condițiile de vechime
prevăzute la alin. (1) și (3) în funcția de judecător, procuror,
magistrat-asistent sau personal de specialitate juridică asimilat
judecătorilor, precum și în funcția de judecător ori procuror
financiar sau consilier de conturi de la secția jurisdicțională a

4

MONITORUL OFICIAL AL ROMÂNIEI, PARTEA I, Nr. 715/23.X.2009

Curții de Conturi se pot pensiona și pot beneficia, la împlinirea
vârstei de 60 de ani, de pensie de serviciu, chiar dacă la data
pensionării au o altă ocupație. În acest caz, pensia se stabilește
dintr-o bază de calcul egală cu indemnizația de încadrare brută
lunară pe care o are un judecător sau procuror în activitate, în
condiții identice de funcție, vechime și grad al instanței sau
parchetului, și sporurile, în procent, avute la data eliberării din
funcție ori, după caz, cu salariul de bază brut lunar și sporurile
avute în ultima lună de activitate înainte de data pensionării. De
această pensie de serviciu pot beneficia numai persoanele care
au fost eliberate din funcție din motive neimputabile.”
Dispozițiile constituționale invocate în susținerea excepției
sunt cele ale art. 16 alin. (1) privind egalitatea în drepturi și ale
art. 53 alin. (1) privind restrângerea exercițiului unor drepturi sau
al unor libertăți.
Analizând motivele de neconstituționalitate, Curtea constată
că acestea se referă la o omisiune legislativă, autorul excepției

fiind nemulțumit de faptul că textul de lege criticat nu cuprinde
precizarea că pot beneficia de pensie de serviciu pentru
magistrați și persoanele care au cumulat vechimea de magistrat
cu oricare dintre funcțiile enumerate în art. 86 din Legea
nr. 303/2004, indiferent de ocupația de la data pensionării, dacă
vechimea rezultată este cea prevăzută de art. 82 alin. (3) din
aceeași lege. Or, examinarea criticii de neconstituționalitate cu
un atare obiect excedează competenței Curții Constituționale,
care, potrivit art. 2 alin. (3) din Legea nr. 47/1992, se pronunță
ănumai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”.
În consecință, prevederile legale criticate nu pot fi supuse
controlului de constituționalitate sub aspectele invocate,
excepția fiind inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 82 alin. (5) din Legea nr. 303/2004
privind statutul judecătorilor și procurorilor, excepție ridicată de Serafim Moraru în Dosarul nr. 4.736/30/2008 al Curții de Apel
Timișoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 15 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.171
din 17 septembrie 2009

referitoare la excepția de neconstituționalitate a prevederilor Ordonanței de urgență a Guvernului
nr. 59/2008 pentru modificarea Decretului-lege nr. 118/1990 privind acordarea unor drepturi
persoanelor persecutate din motive politice de dictatura instaurată cu începere de la 6 martie 1945,
precum și celor deportate în străinătate ori constituite în prizonieri
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 59/2008
pentru modificarea Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, excepție ridicată de Elena Tudose în Dosarul

nr. 7.161/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate. În
acest sens, susține că modalitatea de stabilire a măsurilor
reparatorii și, în concret, a cuantumului cuvenit anumitor
categorii de persoane reprezintă opțiuni ale legiuitorului, fără ca
prin aceasta să se poate susține încălcarea principiului
constituțional al egalității în drepturi. În plus, autorul excepției
pledează, în realitate, pentru modificarea dispozițiilor legale
criticate, ceea ce excedează competenței Curții Constituționale.
C U R T E A,

având în vedere actele și lucrările dosarului, reține următoarele:

MONITORUL OFICIAL AL ROMÂNIEI, PARTEA I, Nr. 715/23.X.2009
Prin Încheierea din 3 martie 2009, pronunțată în Dosarul
nr. 7.161/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 59/2008
pentru modificarea Decretului-lege nr. 118/1990 privind
acordarea unor drepturi persoanelor persecutate din
motive politice de dictatura instaurată cu începere de la
6 martie 1945, precum și celor deportate în străinătate ori
constituite în prizonieri.
Excepția a fost ridicată de Elena Tudose într-o cauză având
ca obiect soluționarea unei cereri de acordare a unor
despăgubiri și a unei acțiuni în anulare a ordonanței de urgență
criticate pentru neconstituționalitate.
În motivarea excepției de neconstituționalitate se susține,
în esență, că actul normativ criticat ăcreează o inegalitate a
cetățenilor în fața aceleiași legi”. Astfel, Decretul-lege
nr. 118/1990, cu modificările și completările ulterioare, care
includ și dispozițiile Ordonanței de urgență a Guvernului
nr. 59/2008, reglementează regimuri juridice diferențiate pentru
aceeași categorie a persoanelor persecutate politic, în sensul
că măsurile reparatorii constând în acordarea unor indemnizații
și indexări sunt reglementate doar în beneficiul persoanelor
persecutate politic de dictatura instaurată cu începere de la
6 martie 1945 (regimul comunist), nu și în favoarea persoanelor
persecutate de către regimul instaurat în România cu începere
de la ă6 septembrie 1940 până la data de 6 martie 1945 din
motive etnice” (regimul hortist). ăAvând în vedere că Decretullege nr. 118/1990, prin modificarea sa prin Legea nr. 189/2000,
se adresa și persoanelor care în perioada regimurilor instaurate
cu începere de la 6 septembrie 1940 până la 6 martie 1945 au
avut de suferit persecuții de natură etnice, făcând corp comun,
prin distincția artificială făcută între cele două categorii de
persoane defavorizate se încalcă iremediabil dispozițiile art. 16
alin. (1) și (2) din Constituția României.”
Curtea de Apel București — Secția a VIII-a contencios
administrativ și fiscal apreciază că ăsoluția legislativă criticată
nu este contrară dispozițiilor art. 16 alin. (1) și (2) din Legea
fundamentală”, statul având dreptul și obligația să reglementeze
distinct prin legi de reparație drepturile persoanelor beneficiare
în funcție de suferința ce le-a fost pricinuită, de persecuție,
ăneputându-se pune semnul egalității între persoanele care au
avut de suferit persecuții mai grele și persoanele care, prin
natura persecuției, au avut de suferit într-un grad mai mic decât
celelalte”.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este inadmisibilă. Actul normativ criticat
nu creează niciun fel de discriminare, deoarece nu intervine
asupra sferei beneficiarilor indemnizațiilor pentru categoriile de
persoane deja stabilite prin acte normative anterioare de
modificare a Decretului-lege nr. 118/1990, ci doar majorează
cuantumul acestor indemnizații. În plus, Curtea Constituțională
a reținut prin Decizia nr. 242/2003 că reglementarea măsurilor
reparatorii este o problemă de opțiune a legiuitorului pozitiv cu
privire la condițiile pe care trebuie să le îndeplinească
persoanele care beneficiază de drepturile prevăzute. Pe de altă
parte, autorul excepției critică, în realitate, lacunele
reglementării, aspect ce nu intră în competența de soluționare a
Curții Constituționale și conferă excepției de neconstituționalitate
caracter de inadmisibilitate.
Avocatul Poporului, în punctul său de vedere, apreciază
că dispozițiile Ordonanței de urgență a Guvernului nr. 59/2008

5

pentru modificarea Decretului-lege nr. 118/1990, republicat, cu
modificările și completările ulterioare, sunt constituționale.
Instituirea unor cuantumuri diferite ale indemnizațiilor acordate
unor categorii distincte de beneficiari nu contravine principiului
constituțional al egalității în drepturi, ci reprezintă opțiunea
legiuitorului cu privire la condițiile pe care trebuie să le
îndeplinească persoanele care beneficiază de respectivele
drepturi.
Președinții celor două Camere ale Parlamentului nu au
comunicat punctele lor de vedere, cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 59/2008
pentru modificarea Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, publicată în Monitorul Oficial al României, Partea I,
nr. 366 din 13 mai 2008, aprobată prin Legea nr. 271/2008,
publicată în Monitorul Oficial al României, Partea I, nr. 768 din
14 noiembrie 2008.
Autorul excepției de neconstituționalitate invocă prevederile
art. 16 alin. (1) și (2) din Constituție, referitoare la principiul
egalității cetățenilor în drepturi.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.
Curtea constată că Ordonanța de urgență a Guvernului
nr. 59/2008 modifică Decretul-lege nr. 188/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, în sensul recunoașterii, pentru unele categorii de
persoane anume prevăzute la art. I pct. 1 și 2, dreptului la o
indemnizație lunară de 200 lei pentru fiecare an de detenție,
strămutare în alte localități, deportare în străinătate sau
prizonierat, indiferent dacă acestea sunt sau nu pensionate.
Autorul excepției este nemulțumit de faptul că de acest drept nu
beneficiază și persoanele care au fost persecutate sau
deportate de către regimul instaurat în România cu începere de
la data de 14 septembrie 1940 până la data de 23 august 1944
din motive etnice și rasiale.
În aceste condiții, Curtea constată că autorul excepției
compară, în realitate, dispoziții legale ale unor acte normative
diferite, dorind ca drepturile recunoscute de Decretul-lege
nr. 118/1990 persoanelor persecutate din motive politice de
dictatura instaurată cu începere de la 6 martie 1945, precum și
celor deportate în străinătate ori constituite în prizonieri să fie
aceleași cu cele ale persoanelor care au fost persecutate sau
deportate de către regimul instaurat în România cu începere de
la data de 14 septembrie 1940 până la data de 23 august 1944
din motive etnice și rasiale, în special sub aspectul indemnizației
lunare acordate pentru fiecare an de deportare, de detenție etc.
Drepturile acestei din urmă categorii de persoane sunt însă
reglementate de un act normativ diferit, și anume Ordonanța
Guvernului nr. 105/1999 privind acordarea unor drepturi

6

MONITORUL OFICIAL AL ROMÂNIEI, PARTEA I, Nr. 715/23.X.2009

persoanelor persecutate de către regimurile instaurate în
România cu începere de la 6 septembrie 1940 până la 6 martie
1945, adoptată cu modificări și completări prin Legea
nr. 189/2000, cu modificările și completările ulterioare. Or, chiar
dacă ambele acte normative prevăd anumite măsuri reparatorii,
acestea se adresează unor categorii distincte de persoane,
aflate în situații diferite. Curtea a reținut constant în jurisprudența
sa în materie, de pildă Decizia nr. 43 din 4 februarie 2003,

publicată în Monitorul Oficial al României, Partea I, nr. 251 din
11 aprilie 2003, că ăeste dreptul suveran al legiuitorului de a
aprecia întinderea și amploarea măsurilor pe care le stabilește
prin lege”, iar sub aspectele practice pe care le-ar presupune o
apreciere asupra oportunității vreunei măsuri reparatorii, Curtea
nu numai că nu s-ar putea pronunța, dar, în principiu, n-ar putea
să completeze sau să schimbe măsuri legislative existente,
devenind astfel ălegislator pozitiv”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 59/2008 pentru
modificarea Decretului-lege nr. 118/1990 privind acordarea unor drepturi persoanelor persecutate din motive politice de dictatura
instaurată cu începere de la 6 martie 1945, precum și celor deportate în străinătate ori constituite în prizonieri, excepție ridicată
de Elena Tudose în Dosarul nr. 7.161/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea anexei nr. 1 la Hotărârea Guvernului nr. 1.154/2001 privind aprobarea
indicatorilor tehnico-economici pentru obiectivele de investiții ăConstrucția variantelor de ocolire
cu profil de autostradă a municipiilor Pitești și Sibiu”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările și completările ulterioare, precum și al art. 11 lit. e) din Ordonanța de urgență a Guvernului nr. 84/2003 pentru
înființarea Companiei Naționale de Autostrăzi și Drumuri Naționale din România — S.A. prin reorganizarea Regiei Autonome
ăAdministrația Națională a Drumurilor din România”, aprobată cu modificări și completări prin Legea nr. 47/2004, cu modificările
ulterioare,
Guvernul României adoptă prezenta hotărâre.
Articol unic. — Anexa nr. 1 la Hotărârea Guvernului
nr. 1.154/2001 privind aprobarea indicatorilor tehnico-economici
pentru obiectivele de investiții ăConstrucția variantelor de ocolire
cu profil de autostradă a municipiilor Pitești și Sibiu”, publicată

în Monitorul Oficial al României, Partea I, nr. 782 din
7 decembrie 2001, se modifică și se înlocuiește cu anexa*) care
face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Gheorghe Pogea
Ministrul dezvoltării regionale și locuinței,
Vasile Blaga
București, 14 octombrie 2009.
Nr. 1.230.
*) Anexa nu se publică, fiind clasificată potrivit legii.

7

MONITORUL OFICIAL AL ROMÂNIEI, PARTEA I, Nr. 715/23.X.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind stabilirea tarifelor reglementate pentru prestarea serviciului de distribuție
și aprobarea prețurilor pentru furnizarea reglementată a gazelor naturale
realizate de S.C. OTTO GAZ — S.R.L.
Având în vedere dispozițiile art. 99 coroborate cu prevederile art. 100 alin. (1) lit. b) și cu prevederile art. 17 lit. g) din
Legea gazelor nr. 351/2004, cu modificările și completările ulterioare,
în temeiul dispozițiilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite prezentul ordin.
Art. 1. — Se stabilesc venitul reglementat unitar și venitul
total unitar aferente serviciului de distribuție a gazelor naturale
realizat de S.C. OTTO GAZ — S.R.L. și se aprobă rata de
creștere a eficienței economice, conform lit. a) din anexa nr. 1,
care face parte integrantă din prezentul ordin.
Art. 2. — Se stabilesc venitul reglementat unitar și venitul
total unitar aferente serviciului de furnizare a gazelor naturale
în regim reglementat realizat de S.C. OTTO GAZ — S.R.L. și
se aprobă rata de creștere a eficienței economice, conform lit. b)
din anexa nr. 1.
Art. 3. — (1) Se stabilesc tarifele reglementate pentru
prestarea serviciului de distribuție a gazelor naturale, prevăzute
în anexa nr. 2, care face parte integrantă din prezentul ordin.
(2) Tarifele reglementate prevăzute la alin. (1) se aplică
terților, beneficiari ai serviciului de distribuție a gazelor naturale
din localitățile în care S.C. OTTO GAZ — S.R.L. deține licența
de distribuție a gazelor naturale.
(3) Tarifele reglementate prevăzute la alin. (1) nu conțin TVA.
Art. 4. — Regularizarea veniturilor aferente celui de-al doilea
an al celei de-a doua perioade de reglementare se face pe baza
venitului reglementat unitar și a venitului total unitar prevăzute la
art. 1 și 2.

Art. 5. — (1) Se aprobă prețurile finale reglementate pentru
furnizarea gazelor naturale în regim reglementat, prevăzute în
anexa nr. 3, care face parte integrantă din prezentul ordin.
(2) Prețurile finale reglementate prevăzute la alin. (1) se
aplică consumatorilor din localitățile în care S.C. OTTO GAZ —
S.R.L. deține licența de distribuție și de furnizare a gazelor
naturale, care optează pentru un astfel de preț.
(3) Prețurile finale reglementate prevăzute la alin. (1) nu
conțin acciza pentru gazul natural și TVA.
Art. 6. — S.C. OTTO GAZ — S.R.L. va duce la îndeplinire
prevederile prezentului ordin, iar compartimentele de resort din
cadrul Autorității Naționale de Reglementare în Domeniul
Energiei vor urmări respectarea acestora.
Art. 7. — Prezentul ordin se publică în Monitorul Oficial al
României, Partea I, și intră în vigoare la data de 26 octombrie
2009.
Art. 8. — La data intrării în vigoare a prezentului ordin se
abrogă Ordinul președintelui Autorității Naționale de
Reglementare în Domeniul Energiei nr. 101/2008 privind
stabilirea tarifelor reglementate pentru prestarea serviciului de
distribuție și aprobarea prețurilor pentru furnizarea reglementată
a gazelor naturale realizate de S.C. OTTO GAZ — S.R.L.,
publicat în Monitorul Oficial al României, Partea I, nr. 487 din
30 iunie 2008, cu modificările ulterioare.

Președintele Autorității Naționale de Reglementare în Domeniul Energiei,
Petru Lificiu
București, 15 octombrie 2009.
Nr. 83.
ANEXA Nr. 1

Veniturile reglementate unitare, veniturile totale unitare și ratele de creștere a eficienței economice
pentru S.C. OTTO GAZ — S.R.L.
a) Activitatea de distribuție a gazelor naturale
Cantitatea de energie distribuită

MWh

163.500

Venit reglementat unitar

Lei/MWh

19,04

Venit total unitar

Lei/MWh

20,24

Rata de creștere a eficienței economice

1,42%

b) Activitatea de furnizare a gazelor naturale în regim reglementat
Cantitatea de energie furnizată

MWh

150.000

Venit reglementat unitar

Lei/MWh

5,71

Venit total unitar

Lei/MWh

5,98

Rata de creștere a eficienței economice

4,19%

8

MONITORUL OFICIAL AL ROMÂNIEI, PARTEA I, Nr. 715/23.X.2009
ANEXA Nr. 2

Tarifele reglementate pentru activitatea de distribuție a gazelor naturale
realizată de S.C. OTTO GAZ — S.R.L.

Categoria de consumatori

Lei/MWh

B. Consumatori finali conectați în sistemul de distribuție
B.1. Cu un consum până la 23,25 MWh

22,03

B.2. Cu un consum anual între 23,26 MWh și 116,28 MWh

21,79

B.3. Cu un consum anual între 116,29 MWh și 1.162,78 MWh

19,04

B.4. Cu un consum anual între 1.162,79 MWh și 11.627,78 MWh

17,08

B.5. Cu un consum anual între 11.627,79 MWh și 116.277,79 MWh

15,07

B.6. Cu un consum anual peste 116.277,79 MWh

0,00

ANEXA Nr. 3

Prețurile finale reglementate pentru furnizarea gazelor naturale în regim reglementat
realizată de S.C. OTTO GAZ — S.R.L.

Categoria de consumatori

Lei/MWh

A. Consumatori finali conectați direct la sistemul de transport
A.1. Consum anual până la 1.162,78 MWh

0,00

A.2. Consum anual între 1.162,79 MWh și 11.627,78 MWh

0,00

A.3. Consum anual între 11.627,79 MWh și 116.277,79 MWh

0,00

A.4. Consum anual între 116.277,80 MWh și 1.162.777,87 MWh

0,00

A.5. Consum anual peste 1.162.777,87 MWh

0,00

B. Consumatori finali conectați în sistemul de distribuție
B.1. Cu un consum până la 23,25 MWh

92,26

B.2. Cu un consum anual între 23,26 MWh și 116,28 MWh

91,60

B.3. Cu un consum anual între 116,29 MWh și 1.162,78 MWh

88,06

B.4. Cu un consum anual între 1.162,79 MWh și 11.627,78 MWh

85,60

B.5. Cu un consum anual între 11.627,79 MWh și 116.277,79 MWh

0,00

B.6. Cu un consum anual peste 116.277,79 MWh

0,00

MONITORUL OFICIAL AL ROMÂNIEI, PARTEA I, Nr. 715/23.X.2009

9

MINISTERUL APĂRĂRII NAȚIONALE

ORDIN
pentru constituirea în cadrul Ministerului Apărării Naționale a Comisiei de coordonare
a programelor de construire a locuințelor proprietate personală pentru cadre militare,
soldați și gradați voluntari, precum și pentru personalul civil din armată
În vederea coordonării și punerii în aplicare a programelor de construire a locuințelor proprietate personală pentru cadre
militare, soldați și gradați voluntari, precum și pentru personalul civil din armată, avute în vedere de dispozițiile art. 42 din Legea
nr. 346/2006 privind organizarea și funcționarea Ministerului Apărării Naționale, cu modificările ulterioare,
în temeiul prevederilor art. 33 alin. (1) și ale art. 44 din Legea nr. 346/2006, cu modificările ulterioare,
ministrul apărării naționale emite prezentul ordin.
Art. 1. — (1) Se aprobă constituirea în cadrul Ministerului
Apărării Naționale a Comisiei de coordonare a programelor de
construire a locuințelor proprietate personală pentru cadre
militare, soldați și gradați voluntari, precum și pentru personalul
civil din armată.
(2) Regulamentul de organizare și funcționare a Comisiei de
coordonare a programelor de construire a locuințelor proprietate
personală pentru cadre militare, soldați și gradați voluntari,
precum și pentru personalul civil din armată este prevăzut în
anexa care face parte integrantă din prezentul ordin.

Art. 2. — La data intrării în vigoare a prezentului ordin se
abrogă Ordinul ministrului apărării nr. M. 38/2007*) pentru
constituirea în cadrul Ministerului Apărării Naționale a Comisiei
de coordonare a programelor de construire a locuințelor
proprietate personală pentru cadre militare, soldați și gradați
voluntari, precum și pentru personalul civil din armată, cu
modificările și completările ulterioare.
Art. 3. — Prezentul ordin se publică în Monitorul Oficial al
României, Partea I.

Ministrul apărării naționale,
Mihai Stănișoară
București, 19 octombrie 2009.
Nr. M.112.

*) Ordinul nr. M. 38/2007 nu a fost publicat în Monitorul Oficial al României, Partea I, deoarece avea ca obiect reglementări din sectorul de apărare a
țării și securitate națională.

ANEXĂ

REGULAMENT

de organizare și funcționare a Comisiei de coordonare a programelor de construire a locuințelor proprietate personală
pentru cadre militare, soldați și gradați voluntari, precum și pentru personalul civil din armată
Art. 1. — Comisia de coordonare a programelor de construire
a locuințelor proprietate personală pentru cadre militare, soldați
și gradați voluntari, precum și pentru personalul civil din armată,
denumită în continuare Comisia, își desfășoară activitatea în
subordinea nemijlocită a ministrului apărării naționale.
Art. 2. — (1) Comisia are următoarea componență:
— președinte: locțiitorul șefului Departamentului pentru
relația cu Parlamentul și informare publică;
— membri:
— locțiitorul șefului Departamentului pentru politica de apărare
și planificare;
— locțiitorul șefului Departamentului pentru armamente;
— locțiitorul șefului Statului Major General;

— locțiitorul directorului general al Direcției generale de informații
a apărării;
— șeful Direcției financiar-contabile;
— șeful Direcției pentru relația cu Parlamentul și asistență
juridică;
— șeful Direcției calitatea vieții personalului;
— șeful Direcției domenii și infrastructuri;
— șeful Direcției audit intern;
— șeful Corpului de control și inspecție;
— secretar: un consilier al secretarului de stat pentru relația
cu Parlamentul, informare publică și creșterea calității vieții
personalului.

10

MONITORUL OFICIAL AL ROMÂNIEI, PARTEA I, Nr. 715/23.X.2009

(2) Secretariatul tehnic al Comisiei este asigurat de Direcția
domenii și infrastructuri.
(3) Secretariatul tehnic al Comisiei are caracter nepermanent
și funcționează la dispoziția președintelui Comisiei, care îi
aprobă compunerea și programul de lucru.
(4) Secretariatul tehnic al Comisiei se află în coordonarea
nemijlocită a locțiitorului șefului Direcției domenii și infrastructuri
și își desfășoară activitatea la sediul Direcției domenii și
infrastructuri, între ședințele Comisiei în cadrul programului
normal de lucru al structurii.
(5) Atribuțiile secretariatului tehnic sunt următoarele:
a) identifică și propune Comisiei, spre avizare, imobile
disponibile din patrimoniul sau din administrarea Ministerului
Apărării Naționale, pe care se pot realiza locuințe proprietate
personală pentru personalul propriu sau care se pot transforma
în spații locative;
b) întocmește o bază de date privind potențialii investitori în
domeniul imobiliar;
c) elaborează specificațiile tehnice și cerințele pentru
elaborarea unor studii de fezabilitate și le supune Comisiei
pentru avizare;
d) elaborează caiete de sarcini, în baza cerințelor aprobate
de ministrul apărării naționale, în domeniul construcțiilor de
locuințe;
e) întocmește și propune Comisiei proiecte de hotărâri ale
Guvernului și acte normative specifice, în vederea promovării
programelor de realizare a locuințelor;
f) întocmește documente specifice domeniului tehnicoingineresc, la solicitarea președintelui Comisiei;
g) reprezentantul secretariatului tehnic, participant la ședință,
reprezintă și susține documentele întocmite.
Art. 3. — Principalele atribuții ale Comisiei sunt următoarele:
a) identifică și propune ministrului apărării naționale, spre
aprobare, terenuri disponibile din administrarea Ministerului
Apărării Naționale, pe care se pot amplasa, în condițiile legii,
locuințe proprietate personală pentru personalul propriu. În
acest scop, structurile din cadrul Ministerului Apărării Naționale
cu atribuții pe linia evidenței patrimoniului imobiliar sunt obligate
să furnizeze Comisiei toate informațiile specifice solicitate de
aceasta, prin secretarul său;
b) identifică nevoile de locuințe pe garnizoane, în baza
cererilor/situațiilor transmise de comandanții de garnizoane,
respectiv șeful Direcției domenii și infrastructuri, pentru
Garnizoana București;
c) conform prevederilor legale, identifică sursele de finanțare,
precum și modul de utilizare a fondurilor respective, posibili
finanțatori, creditori, proiectanți și executanți pentru locuințele
destinate cumpărării de către personalul propriu;
d) avizează tipul de construcții, amplasarea, tehnologia de
execuție etc. care, ulterior, vor fi incluse în studiile de fezabilitate
ce se vor elabora;
e) elaborează proiectele de documente necesare în procesul
de realizare a locuințelor proprietate personală pentru cadre

militare, soldați și gradați voluntari, precum și pentru personalul
civil din armată și le supune aprobării celor în drept;
f) elaborează proiecte de acte normative specifice
domeniului de activitate;
g) înființează, după caz, grupuri proprii de lucru tehnice
și/sau financiare ce vor fi subordonate președintelui Comisiei.
Grupurile proprii de lucru vor fi alcătuite din personalul care
încadrează structurile Ministerului Apărării Naționale;
h) elaborează și propune spre aprobare ministrului apărării
naționale criteriile de admitere pe listele cu cereri de cumpărări
de locuințe proprietate personală, pe care le actualizează
periodic;
i) urmărește stadiul îndeplinirii programelor de construire a
locuințelor proprietate personală pentru cadre militare, soldați și
gradați voluntari, precum și pentru personalul civil din armată și
dispune măsurile care se impun sau face propuneri ministrului
apărării naționale;
j) organizează întâlniri și informează personalul aflat pe
listele de cereri de cumpărări de locuințe proprietate personală
despre hotărârile luate în vederea îndeplinirii programelor de
construire a locuințelor proprietate personală, la care s-au
înscris.
Art. 4. — (1) Lucrările Comisiei se materializează prin
programe, rapoarte, studii, analize și/sau precizări.
(2) Proiectele documentelor prevăzute la alin. (1) sunt
elaborate de secretariatul tehnic al Comisiei și se înaintează
secretarului Comisiei în vederea transmiterii acestora membrilor
Comisiei.
Art. 5. — (1) Comisia își poate desfășura lucrările în prezența
a cel puțin două treimi din numărul membrilor acesteia.
(2) Sediul de lucru al Comisiei se află în spațiile de lucru ale
Departamentului pentru relația cu Parlamentul și informare
publică.
Art. 6. — Documentele prevăzute la art. 4 alin. (1) se
consideră aprobate dacă sunt semnate de cel puțin două treimi
din numărul membrilor Comisiei.
Art. 7. — În absența președintelui Comisiei, atribuțiile
acestuia

vor

fi

preluate

de

către

locțiitorul

șefului

Departamentului pentru politica de apărare și planificare.
Art. 8. — (1) Comisia își desfășoară activitatea în plen
trimestrial sau ori de câte ori situația o impune.
(2) Convocarea membrilor Comisiei se face de către
secretarul acesteia cu cel puțin 5 zile înainte de data programată
de desfășurare a ședinței. Cu această ocazie se trimit ordinea
de zi și proiectele care urmează a fi analizate.

MONITORUL OFICIAL AL ROMÂNIEI, PARTEA I, Nr. 715/23.X.2009
MINISTERUL ADMINISTRAȚIEI ȘI INTERNELOR
Nr. 252 din 16 octombrie 2009

11

MINISTERUL FINANȚELOR PUBLICE
Nr. 2.917 din 16 octombrie 2009

ORDIN
pentru aprobarea Schemei de ajutor de stat acordat operatorilor economici care prestează
serviciul de interes economic general de producere, transport, distribuție și furnizare
a energiei termice în sistem centralizat către populație
Având în vedere prevederile art. 4 alin. (2) din Ordonanța de urgență a Guvernului nr. 110/2009 privind acordarea unor
ajutoare de stat operatorilor economici care prestează serviciul public de producere, transport și distribuție a energiei termice în
sistem centralizat către populație și ale art. 9 din Ordonanța Guvernului nr. 36/2006 privind instituirea prețurilor locale de referință
pentru energia termică furnizată populației prin sisteme centralizate, aprobată cu modificări și completări prin Legea nr. 483/2006,
cu modificările și completările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare, și al art. 10
alin. (4) din Hotărârea Guvernului nr. 34/2009 privind organizarea si funcționarea Ministerului Finanțelor Publice, cu modificările
și completările ulterioare,
viceprim-ministrul, ministrul administrației și internelor, interimar, și ministrul finanțelor publice emit
următorul ordin:
Art. 1. — Se aprobă Schema de ajutor de stat acordat
operatorilor economici care prestează serviciul de interes
economic general de producere, transport, distribuție și furnizare
a energiei termice în sistem centralizat către populație,

prevăzută în anexa care face parte integrantă din prezentul
ordin.
Art. 2. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Pogea

Viceprim-ministru,
ministrul administrației și internelor, interimar,
Vasile Blaga

ANEXĂ

S C H E M A D E A J U T O R D E S TAT

acordat operatorilor economici care prestează serviciul de interes economic general de producere, transport,
distribuție și furnizare a energiei termice în sistem centralizat către populație
CAPITOLUL I
Baza legală
Art. 1. — (1) Prezenta schemă cuprinde condițiile de
acordare a ajutoarelor de stat, pentru acoperirea costurilor
înregistrate de către operatorii economici ca urmare a prestării
serviciului public de alimentare cu energie termică în sistem
centralizat, conform:
a) Ordonanței Guvernului nr. 36/2006 privind instituirea
prețurilor locale de referință pentru energia termică furnizată
populației prin sisteme centralizate, aprobată cu modificări și
completări prin Legea nr. 483/2006, cu modificările și
completările ulterioare;
b) Ordonanței de urgență a Guvernului nr. 110/2009 privind
acordarea unor ajutoare de stat operatorilor economici care
prestează serviciul public de producere, transport și distribuție a
energiei termice în sistem centralizat către populație.
(2) Prezenta schemă este exceptată de la obligația notificării
conform prevederilor Deciziei Comisiei 2005/842/CE din
28 noiembrie 2005 privind aplicarea articolului 86 alineatul (2)
din Tratatul CE la ajutorul de stat, sub forma compensației
pentru obligația de serviciu public, acordat anumitor întreprinderi
cărora le-a fost încredințată prestarea unui serviciu de interes
economic general, publicată în Jurnalul Oficial al Uniunii
Europene (JOUE) nr. L 312 din 29 noiembrie 2005.

Art. 2. — Prezenta schemă este elaborată având în vedere
următoarele acte normative:
a) Ordonanța de urgență a Guvernului nr. 117/2006 privind
procedurile naționale în domeniul ajutorului de stat, aprobată cu
modificări și completări prin Legea nr. 137/2007;
b) Decizia Comisiei 2005/842/CE;
c) Legea nr. 51/2006 a serviciilor comunitare de utilități
publice, cu modificările și completările ulterioare;
d) Legea nr. 325/2006 a serviciului public de alimentare cu
energie termică;
e) Ordonanța de urgență a Guvernului nr. 110/2009;
f) Ordonanța Guvernului nr. 36/2006, aprobată cu modificări
și completări prin Legea nr. 483/2006, cu modificările și
completările ulterioare.
CAPITOLUL II
Scopul și obiectivele schemei
Art. 3. — Ajutoarele de stat acordate conform prezentei
scheme au ca scop asigurarea continuității serviciilor de
alimentare a populației cu energie termică în sistem centralizat,
în condiții de eficiență și siguranță, prin compensarea costurilor
generate de obligația de prestare a acestor servicii publice.

12

MONITORUL OFICIAL AL ROMÂNIEI, PARTEA I, Nr. 715/23.X.2009

Art. 4. — Obiectivele prezentei scheme constau în:
a) compensarea costurilor rezultate din prestarea serviciului
de interes economic general în sectorul producerii, transportului,
distribuției și furnizării energiei termice în sistem centralizat;
b) desfășurarea în condiții de siguranță și confort a serviciului
public de alimentare cu energie termică, prestat de potențialii
beneficiari ai schemei.
CAPITOLUL III
Domeniul de aplicare/Condiții de eligibilitate
III.1. Domeniul de aplicare

Art. 5. — Schema de ajutor de stat se aplică operatorilor
economici care prestează cel puțin una dintre următoarele
componente ale serviciului de interes economic general,
respectiv producere, transport, distribuție și furnizare de energie
termică pentru populație în sistem centralizat.
Art. 6. — (1) Producerea, transportul, distribuția și furnizarea
energiei termice în sistem centralizat reprezintă servicii de
interes economic general, respectiv servicii comunitare de
utilități publice, înțelese ca totalitatea activităților de interes
public general, desfășurate la nivelul orașelor, municipiilor sau
județelor, sub conducerea, coordonarea și responsabilitatea
autorităților administrației publice locale, în scopul satisfacerii
cerințelor comunităților locale, conform art. 1 alin. (3) din Legea
nr. 51/2006, cu modificările și completările ulterioare.
(2) Serviciile de utilități publice fac parte din sfera serviciilor
publice de interes general și au următoarele particularități:
a) au caracter economico-social;
b) răspund unor cerințe și necesități de interes și utilitate
publică;
c) au caracter tehnico-edilitar;
d) au caracter permanent și regim de funcționare continuu;
e) regimul de funcționare poate avea caracteristici de
monopol;
f) presupun existența unei infrastructuri tehnico-edilitare
adecvate;
g) aria de acoperire are dimensiuni locale: comunale,
orășenești, municipale sau județene;
h) sunt înființate, organizate și coordonate de autoritățile
administrației publice locale;
i) sunt organizate pe principii economice și de eficiență;
j) pot fi furnizate/prestate de către operatori care sunt
organizați și funcționează fie în baza reglementărilor de drept
public, fie în baza reglementărilor de drept privat.
Art. 7. — Operatorii economici care produc, transportă,
distribuie și furnizează energie termică populației în sistem
centralizat prestează serviciul public în baza licențelor emise de
Autoritatea Națională de Reglementare în Domeniul Energiei,
denumită în continuare A.N.R.E., sau de Autoritatea Națională
de Reglementare pentru Serviciile Comunitare de Utilități
Publice, denumită în continuare A.N.R.S.C.
Art. 8. — (1) Licențele prin care sunt încredințate serviciile
publice de interes economic general conțin în mod explicit
următoarele elemente:
a) natura, scopul și durata pentru care se încredințează
prestarea serviciului de interes economic general;
b) întreprinderea prestatoare și teritoriul implicat;
c) natura drepturilor și obligațiilor speciale sau exclusive
acordate întreprinderii în cauză;
d) respectarea indicatorilor de performanță.
(2) Licențele prevăd obligațiile ce revin societăților care
prestează servicii de interes economic general, și anume:
continuitatea în furnizarea serviciului, asigurarea unui acces
nediscriminatoriu la serviciul public și îndeplinirea standardelor
de performanță.
(3) Operatorii economici potențiali beneficiari ai schemei
prestează obligația de serviciu public, asigurând funcționarea

efectivă a acestor servicii esențiale pentru populație, instituții și
operatori economici.
(4) Operatorii economici potențiali beneficiari ai prezentei
scheme au obligația de a vinde agentul termic către consumatori
(populație) la prețul local de facturare la populație, stabilit prin
hotărâre a consiliului local, ținând cont de gradul de
suportabilitate al consumatorilor, de regulă mult mai mic decât
tariful reglementat de autoritatea competentă.
(5) Potrivit Legii nr. 51/2006, cu modificările și completările
ulterioare, alimentarea cu energie termică produsă centralizat
reprezintă serviciu de utilitate publică. Organizarea, exploatarea
și funcționarea serviciilor de utilități publice trebuie să asigure:
a) satisfacerea cerințelor cantitative și calitative ale
utilizatorilor, corespunzător prevederilor contractuale;
b) sănătatea populației și calitatea vieții;
c) protecția economică, juridică și socială a utilizatorilor;
d) funcționarea optimă, în condiții de siguranță a persoanelor
și a serviciului, de rentabilitate și eficiență economică, a
construcțiilor, instalațiilor, echipamentelor și dotărilor, corespunzător
parametrilor tehnologici proiectați și în conformitate cu caietele
de sarcini, cu instrucțiunile de exploatare și cu regulamentele
serviciilor;
e) introducerea unor metode moderne de management;
f) introducerea unor metode moderne de elaborare și
implementare a strategiilor, politicilor, programelor și/sau
proiectelor din sfera serviciilor de utilități publice;
g) dezvoltarea durabilă, protejarea și valorificarea domeniului
public și privat al unităților administrativ-teritoriale și protecția și
conservarea mediului, în conformitate cu reglementările
specifice în vigoare;
h) informarea și consultarea comunităților locale beneficiare
ale acestor servicii;
i) respectarea principiilor economiei de piață, asigurarea unui
mediu concurențial, restrângerea și reglementarea ariilor de
monopol.
III.2. Condiții de eligibilitate

Art. 9. — (1) Prezenta schemă se aplică operatorilor
economici care îndeplinesc cumulativ următoarele condiții:
a) valoarea medie a cifrei de afaceri anuale înregistrate de
aceștia, aferentă celor două exerciții financiare anterioare anului
în care a fost încredințată prestarea serviciului de interes
economic general, este mai mică decât echivalentul în lei a
100 milioane euro; cifra de afaceri anuală avută în vedere este
cea dinainte de plata obligațiilor către stat și trebuie să fie
raportată la toate activitățile desfășurate de operatorul economic
căruia i-a fost încredințată obligația prestării serviciului de interes
economic general;
b) valoarea compensării anuale pentru serviciul public de
producere, transport și distribuție a energiei termice în sistem
centralizat este mai mică decât echivalentul în lei a 30 milioane
euro, calculată ca medie anuală a compensației acordate pentru
perioada 2006—2010.
(2) În scopul determinării pragurilor menționate la alin. (1),
echivalentul în lei se calculează la cursul de schimb mediu
anual, comunicat de Banca Națională a României, valabil pentru
fiecare exercițiu financiar.
Art. 10. — În conformitate cu Decizia Comisiei 2005/842/CE,
pentru a beneficia de prevederile prezentei scheme, operatorii
economici trebuie să dețină acte necesare, din care să rezulte:
a) natura și durata obligațiilor serviciului public;
b) întreprinderea și teritoriul implicat;
c) natura oricăror drepturi exclusive sau speciale încredințate
întreprinderii;
d) parametrii de calcul, control și revizuire a compensării.
Art. 11. — Potențialii beneficiari sunt obligați să țină evidența
contabilă separată pentru activitatea de prestare a serviciului de

MONITORUL OFICIAL AL ROMÂNIEI, PARTEA I, Nr. 715/23.X.2009
interes economic general, în cazul în care aceștia desfășoară
și alte activități economice.
CAPITOLUL IV
Modalități de acordare a ajutorului de stat
Art. 12. — (1) Prin ajutorul de stat se vor finanța numai
costurile operatorilor economici cauzate de prestarea serviciilor
de interes economic general înregistrate în perioada 2006—
2015.
(2) Măsurile de ajutor de stat constau în:
a) alocarea de la bugetul de stat, prin bugetul Ministerului
Administrației și Internelor, către bugetele locale ale unităților
administrativ-teritoriale a unor sume care să reprezinte
maximum 45% din costurile determinate pentru combustibilul
propriu folosit pentru producerea energiei termice destinate
populației, conform art. 4 alin. (1) și (2) din Ordonanța
Guvernului nr. 36/2006, aprobată cu modificări și completări prin
Legea nr. 483/2006, cu modificările și completările ulterioare;
b) alocarea din bugetele locale ale unităților administrativteritoriale a unor sume pentru acoperirea integrală a diferenței
dintre prețul de producere, transport, distribuție și furnizare a
energiei termice livrate populației și prețurile locale de facturare,
conform art. 4 alin. (4) din Ordonanța Guvernului nr. 36/2006,
aprobată cu modificări și completări prin Legea nr. 483/2006, cu
modificările și completările ulterioare;
c) alocarea de la bugetele locale ale unităților administrativteritoriale a unor sume pentru acoperirea pierderilor induse de
prestarea serviciilor publice de producție, transport, distribuție
și furnizare a energiei termice pentru populație, în sistem
centralizat, și neacceptate în preț/tarif, conform art. 52 din
Ordonanța Guvernului nr. 36/2006, aprobată cu modificări și
completări prin Legea nr. 483/2006, cu modificările și
completările ulterioare;
d) alocarea de sume din Fondul de rezervă bugetară la
dispoziția Guvernului, prin bugetele locale, în scopul achitării
unei părți din obligația de plată pe care o au operatorii economici
către furnizorii de gaze naturale și cărbune, inclusiv transportul,
conform art. 1 și 2 din Ordonanța de urgență a Guvernului
nr. 110/2009.
(3) Prin obligația de plată, conform alin. (2) lit. d), se înțelege
obligația comercială pe care o are operatorul economic către
furnizorii de gaze naturale și cărbune, inclusiv transportul,
înregistrată la data de 1 octombrie 2009 și neachitată până la
data intrării în vigoare a Ordonanței de urgență a Guvernului
nr. 110/2009. La calculul obligației de plată nu se au în vedere
dobânzile, penalitățile, majorările de orice fel.
(4) Ajutorul de stat acordat sub forma măsurilor prevăzute la
alin. (2) lit. a) și b) are în vedere acoperirea diferenței dintre
prețul de producere, transport, distribuție și furnizare a energiei
termice livrate populației, stabilit de autoritățile de reglementare,
și prețurile locale de facturare, aprobate prin hotărâre a
consiliului local.
(5) Ajutorul de stat acordat sub forma măsurilor prevăzute la
alin. (2) lit. c) și d) are în vedere acoperirea tuturor costurilor
generate de prestarea serviciului de interes economic general.
Art. 13. — (1) Măsurile de ajutor de stat prevăzute la art. 12
alin. (2) lit. a) pot fi acordate în avans furnizorilor de energie
termică pentru populație, în vederea asigurării fondurilor
necesare constituirii stocurilor de cărbune, păcură și de
combustibil lichid ușor pentru sezonul rece, inclusiv pentru
cheltuielile de transport aferente constituirii acestor stocuri.
(2) Valoarea deconturilor justificative pentru alocarea efectivă
a sumelor acordate în avans pentru producerea energiei termice
furnizate populației se va deduce lunar din avansurile acordate
potrivit alin. (1).
(3) Regularizarea definitivă a avansurilor acordate potrivit
prevederilor alin. (1), pe baza deconturilor justificative pe luna

13

decembrie a anului curent, se va face până la data de
15 ianuarie a anului următor, respectiv 15 aprilie, pentru
avansurile acordate pentru perioada 1 ianuarie—31 martie a
fiecărui an.
(4) Sumele acordate conform art. 12 alin. (2) lit. d), rămase
neutilizate în scopul în care au fost alocate, se restituie la Fondul
de rezervă bugetară la dispoziția Guvernului până la data de
10 decembrie 2009.
CAPITOLUL V
Cuantumul compensării
Art. 14. — (1) Cuantumul alocărilor de ajutor de stat sub
forma compensării nu va depăși suma necesară acoperirii totale
a costurilor aferente prestării serviciului de interes economic
general.
(2) Cuantumul compensării include toate avantajele acordate
de stat din resurse ale statului, ale unităților administrativteritoriale sau ale altor organisme care administrează surse ale
statului ori ale colectivităților locale, indiferent de forma acestora.
(3) Costurile luate în calcul la stabilirea cuantumului
compensării vor include în general toate costurile efectuate
pentru funcționarea serviciului de interes economic general.
Acestea se calculează pe baza principiilor de contabilitate a
costurilor general acceptate, după cum urmează:
a) în cazul în care activitățile prestatorului de serviciu se
limitează la operarea serviciilor de interes economic general de
producere, transport și distribuție a agentului termic, prin
sisteme centralizate, se pot lua în calcul toate costurile aferente
acestuia;
b) în cazul în care prestatorul de serviciu desfășoară și alte
activități, care nu sunt legate de serviciul de interes economic
general în cauză, se iau în calcul numai costurile legate de
serviciul de interes economic general;
c) costurile alocate serviciului de interes economic general
pot acoperi toate costurile variabile ocazionate de asigurarea
respectivului serviciu, o contribuție proporțională la costurile fixe
comune atât serviciului de interes economic general, cât și altor
activități, în conformitate cu Decizia Comisiei 2005/842/CE;
d) costurile legate de investiții, cu precădere cele privind
infrastructura, pot fi luate în calcul, atunci când acest lucru este
necesar pentru funcționarea serviciului de interes economic
general.
(4) Venitul care trebuie luat în considerare include cel puțin
întregul venit obținut din serviciul de interes economic general.
În cazul în care întreprinderea în cauză deține drepturi speciale
sau exclusive legate de un alt serviciu de interes economic
general care generează un profit ce depășește profitul rezonabil
sau beneficiază de alte avantaje acordate de stat, atât profitul
suplimentar, cât și avantajul cuantificat vor fi luate în considerare
în calculul veniturilor sale.
Art. 15. — Ajutoarele de stat prevăzute la art. 12 nu sunt
acordate pentru compensarea costurilor generate de prestarea
altor activități decât producerea, transportul, distribuția și
furnizarea energiei termice, prin sisteme centralizate.
CAPITOLUL VI
Analiza ajutorului de stat sub forma compensării
serviciului de interes economic general
Art. 16. — (1) Compensarea nu depășește costurile aferente
serviciului de interes economic general.
(2) Veniturile din prestarea serviciilor publice reprezentate de
livrarea energiei termice la prețuri/tarife reglementate către
consumatori sunt mai mici decât costurile pe care le implică
aceste activități, astfel încât se înregistrează pierderi din
prestarea serviciului public. Întrucât societățile sunt obligate să
țină contabilitatea de gestiune cu înregistrarea separată a
activităților desfășurate, se elimină orice posibilă compensare
încrucișată. Pentru fiecare dintre activitățile de alimentare cu

14

MONITORUL OFICIAL AL ROMÂNIEI, PARTEA I, Nr. 715/23.X.2009

energie termică sunt emise licențe distincte, care prevăd expres
obligativitatea contabilității de gestiune, cu înregistrare separată
pe fiecare activitate de interes economic general (producere,
transport, distribuție și furnizare a energiei termice).
(3) În perioada 2006—2010, activitatea de prestare a
serviciului public general înregistrează pierderi cauzate de
tarifele de producere, transport, distribuție, furnizare a energie
termice stabilite de autoritățile de reglementare pentru energia
termică livrată populației și costurile reale înregistrate în
activitatea operatorilor. Se previzionează că și perioada 2011—
2015 va fi caracterizată de incapacitatea de acoperire a
costurilor determinate de prestarea serviciului public de
alimentare cu energie termică.
(4) În vederea soluționării situației financiare dificile, cauzate
de costurile ridicate din prestarea serviciului de interes economic
general, ajutorul de stat prevăzut în prezenta schemă, acordat
de la bugetele locale ale unităților administrativ-teritoriale, are
în vedere acoperirea acestor costuri.

hotărâri/decizii ale autorității administrației publice centrale sau
locale.
(3) O analiză a costurilor pe care le-ar fi avut, în desfășurarea
aceluiași serviciu, alți operatori economici, bine manageriați, nu
este relevantă, întrucât producătorii și furnizorii ce activează pe
piață sunt întreprinderi publice, care primesc sprijin din partea
statului pentru îndeplinirea obligației de serviciu public de interes
general. Situația acestora este similară, respectiv costurile reale
ale serviciului excedează veniturilor obținute prin practicarea
tarifului aprobat de consiliile locale, iar cauzele care conduc la
această stare de fapt sunt asemănătoare.
CAPITOLUL VIII
Durata de aplicare a schemei
Art. 18. — Schema de ajutor de stat se aplică în perioada
2009—2015 pentru compensarea costurilor din prestarea
serviciului de interes economic general aferente perioadei
2006—2015.
CAPITOLUL IX
Bugetul schemei de ajutor de stat

CAPITOLUL VII
Încredințarea serviciului
Art. 17. — (1) Potențialii beneficiari ai ajutorului de stat definit
în prezenta schemă sunt atât operatorii economici care au fost
selectați să îndeplinească obligația de serviciu public, pe baza
procedurii privind achizițiile publice, cât și cei selectați prin
procedură de achiziție publică.
(2) Prestarea serviciilor publice are la bază licențe A.N.R.E.
sau A.N.R.S.C. Încredințarea serviciului se realizează prin

Art. 19. — (1) Valoarea totală estimată a ajutorului de stat
care va fi acordat în cadrul prezentei scheme este de
10.965.948 mii lei.
(2) Ajutorul de stat reglementat de Ordonanța Guvernului
nr. 36/2006, aprobată cu modificări și completări prin Legea
nr. 483/2006, cu modificările și completările ulterioare, se acordă
în perioada 2010—2015 și este estimat la valoarea maximă de
10.805.948 mii lei, astfel:
— mii lei —

2010

2011

2012

2013

2014

2015

Bugetul de stat
Compensarea totală a combustibilului, inclusiv
TVA, conform art. 4 alin. (2) din Ordonanța
Guvernului nr. 36/2006 (maximum 45%)

868.232

896.015

921.103

944.130

944.130

944.130

Bugetele locale

832.113

858.741

882.786

904.856

904.856

904.856

(3) Ajutorul de stat reglementat de Ordonanța de urgență a
Guvernului nr. 110/2009 se acordă în anul 2009 în sumă de
160.000 mii lei.
Art. 20. — Numărul estimat al beneficiarilor schemei este de
maximum 85 de operatori economici, din care 18 beneficiază și
de prevederile Ordonanței de urgență a Guvernului nr. 110/2009.
CAPITOLUL X
Autoritatea de implementare și furnizorii.
Procedura de implementare
X.1. Autoritatea de implementare și furnizorii

Art. 21. — (1) Ministerul Administrației și Internelor este
autoritate de implementare a prezentei scheme.
(2) Furnizori de ajutor de stat pentru măsurile descrise în
prezenta schemă sunt unitățile administrativ-teritoriale care dețin
sisteme centralizate de asigurare a populației cu energie
termică.
X.2. Procedura de implementare pentru măsurile de ajutor de
stat acordat de la bugetul de stat în aplicarea Ordonanței
Guvernului nr. 36/2006, aprobată cu modificări și completări prin
Legea nr. 483/2006, cu modificările și completările ulterioare

Art. 22. — (1) Sumele de la bugetul de stat se acordă prin
bugetul Ministerului Administrației și Internelor și se repartizează
unităților administrativ-teritoriale, prin ordin al ministrului

administrației și internelor, proporțional cu cantitatea de energie
termică furnizată populației, prin sisteme centralizate.
(2) Valoarea maximă a sumelor alocate de la bugetul de stat
se stabilește, pentru fiecare operator în parte, de către
autoritățile de reglementare, în conformitate cu Metodologia de
stabilire a prețurilor locale de referință și a sumelor necesare
pentru compensarea combustibilului folosit pentru energia
termică furnizată populației prin sisteme centralizate, aprobată
prin ordinul președintelui Autorității Naționale de Reglementare
în Domeniul Energiei și al președintelui Autorității Naționale de
Reglementare pentru Serviciile Comunitare de Utilități Publice
nr. 21/514/2006, cu modificările ulterioare.
(3) Sumele efectiv acordate se recalculează în limita sumei
aprobate anual prin legea bugetului de stat. Diferența nealocată
de la bugetul de stat este acoperită integral de la bugetele locale
ale unităților administrativ-teritoriale.
X.3. Procedura de implementare pentru măsurile de ajutor de
stat prevăzute în Ordonanța de urgență a Guvernului nr. 110/2009

Art. 23. — (1) Repartizarea sumei de 160.000.000 lei pe
unități administrativ-teritoriale se aprobă prin hotărâre a
Guvernului.
(2) Sumele provin din Fondul de rezervă bugetară la
dispoziția Guvernului, aprobat prin bugetul de stat pe anul 2009,
prin suplimentarea sumelor defalcate din taxa pe valoarea
adăugată pentru echilibrarea bugetelor locale.

MONITORUL OFICIAL AL ROMÂNIEI, PARTEA I, Nr. 715/23.X.2009
X.4. Procedura de
administrativ-teritoriale

implementare

la

nivelul

unităților

Art. 24. — (1) Anual, consiliul local aprobă prin hotărâre
sumele pentru acoperirea integrală a diferenței dintre prețul de
producere, transport, distribuție și furnizare a energiei termice
livrate populației și prețurile locale de facturare.
(2) Pentru acordarea ajutorului de stat sub formele descrise
la capitolul ăModalități de acordare a ajutorului de stat”,
solicitantul va trebui să depună la aparatul de specialitate al
primarului
unității
administrativ-teritoriale
următoarele
documente:
a) copii ale actelor oficiale prin care i s-a încredințat
responsabilitatea pentru funcționarea serviciului de interes
economic general, care trebuie să precizeze:
— natura și durata obligațiilor de serviciu public;
— întreprinderea și teritoriul în cauză;
— natura drepturilor exclusive sau speciale acordate
întreprinderii;
— parametrii pentru calculul, controlul și revizuirea
compensației;
— modalitățile de rambursare a eventualei supracompensații
și mijloacele de evitare a supracompensației;
b) copii ale bilanțurilor contabile aferente celor două exerciții
financiare anterioare exercițiului financiar în care i-a fost atribuit
serviciul de interes economic general, precum și orice alte
documente relevante;
c) o declarație pe propria răspundere cu privire la sumele
primite pentru compensarea cheltuielilor privind prestarea
serviciului de interes economic general în perioada 2006—2015,
precum și documentele doveditoare, pe care le stabilește
furnizorul;
d) o declarație prin care argumentează că ajutorul de stat
intră în componența costurilor generate de obligația de prestare
a serviciilor publice;
e) orice alte documente solicitate de furnizor în scopul
clarificării situației concrete a operatorului economic care solicită
ajutor de stat.
(3) Pentru a beneficia de măsurile cuprinse în Ordonanța de
urgență a Guvernului nr. 110/2009, pe lângă documentele
prevăzute la alin. (2), potențialii beneficiari mai depun:
a) documente din care să rezulte că operatorul economic
înregistrează la data de 1 octombrie 2009 obligații de plată către
furnizorii de gaze naturale și cărbune, inclusiv transport,
neachitate până la data de 12 octombrie 2009;
b) copie a raportării financiare semestriale.
(4) Sumele se acordă beneficiarilor după verificarea în
prealabil a tuturor documentelor justificative, astfel încât să se
evite o eventuală supracompesare.
(5) Pentru măsurile cuprinse la art. 4 din Ordonanța
Guvernului nr. 36/2006, aprobată cu modificări și completări prin
Legea nr. 483/2006, cu modificările și completările ulterioare,
sumele acordate beneficiarilor sunt virate de către furnizori în
conturi tip escrow, deschise la bănci de către operatorul care
prestează serviciul de interes economic general.
CAPITOLUL XI
Controlul supracompensării
Art. 25. — Fiecare furnizor va face verificări periodice ori se
va asigura că astfel de verificări sunt făcute, pentru a se
constata dacă serviciile publice pentru care s-au acordat alocări
în cadrul schemei primesc sau nu compensări mai mari decât
cuantumul determinat conform prevederilor capitolului
ăCuantumul compensării”, ceea ce ar conduce la o
supracompensare a serviciului.

15

Art. 26. — În situația în care se constată supracompensarea
serviciului public, furnizorul va solicita beneficiarului să
ramburseze cuantumul aferent acesteia.
Art. 27. — Când valoarea supracompensării nu depășește
10% din valoarea anuală a compensării calculate conform celor
menționate la capitolul ăCuantumul compensării”, aceasta poate
fi reportată și scăzută din valoarea compensării aferente anilor
următori celui în care s-a înregistrat supracompensarea.
CAPITOLUL XII
Transparența și confidențialitatea
Art. 28. — Prezenta schemă de ajutor de stat va fi publicată
integral pe pagina de internet a Ministerului Administrației și
Internelor, la adresa http://www.mai.gov.ro/index07_15_4.htm
CAPITOLUL XIII
Raportare și monitorizare
Art. 29. — Ministerul Administrației și Internelor, prin direcția
de specialitate, transmite Consiliului Concurenței spre informare
prezenta schemă, în termen de 15 zile de la data adoptării.
Art. 30. — Ministerul Administrației și Internelor va înființa un
registru central al ajutorului de stat pentru operatorii economici
care prestează servicii de interes economic general, registru
care va conține informații complete despre toate ajutoarele
acordate în baza prezentei scheme de ajutor de stat, pe care îl
va publica pe pagina de internet www.mai.gov.ro
Art. 31. — Ministerul Administrației și Internelor, în calitate
de autoritate responsabilă cu implementarea prezentei scheme
de ajutor de stat, transmite Consiliului Concurenței raportarea
anuală privind implementarea schemei, în conformitate cu
Regulamentul Consiliului Concurenței privind procedurile de
monitorizare a ajutoarelor de stat, pus în aplicare prin Ordinul
președintelui Consiliului Concurenței nr. 175/2007, precum și cu
Regulamentul CE nr. 794/2004 al Comisiei din 21 aprilie 2004
de punere în aplicare a Regulamentului (CE) nr. 659/1999 al
Consiliului de stabilire a normelor de aplicare a art. 93 din
Tratatul CE.
Art. 32. — Ministerul Administrației și Internelor și furnizorii
păstrează informațiile aferente acordării ajutorului de stat,
conform prezentei scheme, cel puțin 10 ani de la data acordării
ultimului ajutor în cadrul acesteia.
Art. 33. — (1) Operatorii economici beneficiari ai prezentei
scheme țin evidența specifică a ajutoarelor de care au beneficiat
conform prezentei scheme, unor scheme de minimis sau a altor
ajutoare de stat, din care să reiasă suma totală a ajutoarelor de
stat și a ajutoarelor de minimis primite, defalcate pe ani, pe
furnizori, pe obiective, informații privind forma ajutoarelor (de
minimis, scheme de ajutor de stat, ajutoare de stat individuale),
precum și baza legală prin care acestea au fost acordate.
(2) Operatorii economici beneficiari ai prezentei scheme care
desfășoară și alte activități în afară de producere, transport și
distribuție energie termică întocmesc registre de evidență
separată, care să cuprindă atât costurile și veniturile legate de
acest serviciu, cât și costurile și veniturile legate de îndeplinirea
altor activități.
(3) Operatorii economici beneficiari ai prezentei scheme sunt
obligați să arhiveze evidența specifică prevăzută la alin. (1) și (2)
și să o păstreze cel puțin 10 ani.
Art. 34. — La cererea scrisă a Comisiei Europene, Ministerul
Administrației și Internelor și furnizorii vor furniza Comisiei, prin
Consiliul Concurenței, toate informațiile pe care aceasta le
consideră necesare pentru a stabili dacă prezenta schemă de
ajutor de stat și compensațiile acordate în cadrul acesteia sunt
conforme cu Decizia Comisiei 2005/842/CE.
Art. 35. — Furnizorii de ajutor de stat asigură aplicarea
prevederilor referitoare la recuperarea ajutoarelor de stat.

16

MONITORUL OFICIAL AL ROMÂNIEI, PARTEA I, Nr. 715/23.X.2009

ACTE ALE COLEGIULUI MEDICILOR DENTIȘTI DIN ROMÂNIA
COLEGIUL MEDICILOR DENTIȘTI DIN ROMÂNIA

DECIZIE
privind stabilirea formei, dimensiunilor și a conținutului firmei cabinetelor medico-dentare
În temeiul art. 502 și al art. 525 lit. k) din Legea nr. 95/2006 privind reforma în domeniul sănătății, cu modificările și
completările ulterioare, precum și al art. 42 din Codul deontologic al medicului dentist, adoptat prin Decizia Colegiului Medicilor
Dentiști din România nr. 1/2005, cu modificările ulterioare,
Consiliul național al Colegiului Medicilor Dentiști din România d e c i d e:
Art. 1. — Firmele stradale sunt obligatorii pentru toate
cabinetele medico-dentare și vor avea dimensiunile de
600/400 mm.
Art. 2. — Firma stradală a cabinetului medico-dentar va avea
următorul conținut:
a) sigla Colegiului Medicilor Dentiști din România;
b) forma de organizare/denumirea cabinetului medicodentar;
c) numele și prenumele;
d) gradul profesional (opțional).
Art. 3. — Opțional, este permisă existența unei firme
interioare pe ușa cabinetului medico-dentar, cu dimensiunile de
300/200 mm.
Art. 4. — În cazul în care nu este posibilă menționarea pe
firma stradală a numelui și prenumelui tuturor medicilor dentiști

care își desfășoară activitatea în cadrul cabinetului medicodentar respectiv, este posibilă întocmirea unei liste-anexă la
firma stradală/interioară.
Art. 5. — Firmele prevăzute la art. 1 și 3 vor avea fond auriu,
iar textul va fi scris cu litere de culoare neagră.
Art. 6. — Forma, dimensiunile și conținutul firmelor prevăzute
în prezenta decizie sunt obligatorii pentru toate cabinetele
medico-dentare nou-înființate.
Art. 7. — Prezenta decizie se publică în Monitorul Oficial al
României, Partea I, și intră în vigoare la data publicării.
Art. 8. — La data publicării prezentei decizii se abrogă
Decizia Consiliului național al Colegiului Medicilor Dentiști din
România nr. 7/2006 privind stabilirea formei și dimensiunii firmei
cabinetelor medico-dentare, publicată în Monitorul Oficial al
României, Partea I, nr. 478 din 2 iunie 2006.

Președintele Colegiului Medicilor Dentiști din România,
Augustin Mihai
București, 26 septembrie 2009.
Nr. 36.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 715/23.X.2009 conține 16 pagini.

Prețul: 3,20 lei

&JUYDGY|434370]
ISSN 1453—4495

