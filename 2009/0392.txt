Anul 177 (XXI) — Nr. 392

PARTEA I

LEGI, DECRETE, HOTĂRÂRI ȘI ALTE ACTE

Miercuri, 10 iunie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 376 din 19 martie 2009 referitoare la excepția de
neconstituționalitate a prevederilor art. 581 și art. 582
din Codul de procedură civilă ....................................
Decizia nr. 377 din 19 martie 2009 referitoare la excepția de
neconstituționalitate a prevederilor art. 48 din Legea
fondului funciar nr. 18/1991 ........................................

2–3

Decizia nr. 807 din 19 mai 2009 referitoare la excepția de
neconstituționalitate a dispozițiilor art. 1 alin. (7) din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității ....

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
352.

5–6

Decizia nr. 685 din 5 mai 2009 referitoare la excepția de
neconstituționalitate a dispozițiilor art. 215 alin. 3 și 4
din Codul penal ..........................................................

6–7

Decizia nr. 689 din 5 mai 2009 referitoare la excepția de
neconstituționalitate a dispozițiilor art. 14 alin. (2) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale ..........................................

Pagina

3–4

Decizia nr. 563 din 14 aprilie 2009 referitoare la excepția de
neconstituționalitate a prevederilor art. 64 alin. (1) și
art. 67 din Legea nr. 122/2006 privind azilul în
România ....................................................................

Decizia nr. 688 din 5 mai 2009 referitoare la excepţia de
neconstituţionalitate a prevederilor art. 271 din Legea
nr. 86/2006 privind Codul vamal al României ............

Nr.

7–8

9–10

— Ordin al ministrului agriculturii, pădurilor și
dezvoltării rurale pentru modificarea Ordinului
ministrului agriculturii, pădurilor și dezvoltării rurale
nr. 287/2009 privind aprobarea cotelor de recoltă
pentru speciile de faună de interes cinegetic, la care
vânarea este permisă, pentru sezonul de vânătoare
15 mai 2009—14 mai 2010 ........................................

12

ACTE ALE CURȚII EUROPENE
A DREPTURILOR OMULUI
Hotărârea din 3 februarie 2009 în Cauza Voiculescu împotriva
României ....................................................................

13–16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 392/10.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 376
din 19 martie 2009

referitoare la excepția de neconstituționalitate a prevederilor art. 581 și art. 582
din Codul de procedură civilă
Acsinte Gaspar
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 581 și art. 582 din Codul de procedură civilă,
excepție ridicată de Nicolae Șerban în Dosarul nr. 298/323/2008
al Judecătoriei Târnăveni.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 iulie 2008, pronunțată în Dosarul
nr. 298/323/2008, Judecătoria Târnăveni a sesizat Curtea
Constituțională cu excepția de neconstituționalitate a
prevederilor art. 581 și art. 582 din Codul de procedură
civilă, excepție ridicată de Nicolae Șerban într-o cauză având
ca obiect o ordonanță președințială.
În motivarea excepției de neconstituționalitate autorul
acesteia susține că prevederile de lege criticate încalcă
dispozițiile constituționale, deoarece permite instanței de
judecată să ia unele măsuri fără a analiza fondul.
Judecătoria Târnăveni consideră excepția neîntemeiată,
arătând că procedura ordonanței președințiale este stabilită prin
lege, potrivit art. 125 alin. (3) din Constituție.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale. Arată că art. 581 și art. 582 din
Codul de procedură civilă reprezintă norme de procedură civilă
a căror reglementare este în competența exclusivă a
legiuitorului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 581 și art. 582 din Codul de procedură civilă, care
au următorul conținut:
— Art. 581: ăInstanța va putea să ordone măsuri vremelnice
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”;
— Art. 582: ăOrdonanța este supusă recursului în termen de
5 zile de la pronunțare, dacă s-a dat cu citarea părților, și de la
comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.”
Dispozițiile constituționale considerate a fi încălcate sunt cele
ale art. 44 privind dreptul de proprietate privată, art. 46 privind
dreptul la moștenire și art. 52 privind dreptul persoanei vătămate
de o autoritate publică.
Examinând excepția, Curtea constată că prevederile art. 581
și art. 582 din Codul de procedură civilă au mai făcut obiectul
controlului de constituționalitate, prin raportare, între altele, și la
dispozițiile constituționale invocate în cauza de față.
Astfel, prin Decizia nr. 60 din 2 februarie 2006, publicată în
Monitorul Oficial al României, Partea I, nr. 197 din 2 martie 2006,
și Decizia nr. 426 din 10 mai 2007, publicată în Monitorul Oficial
al României, Partea I, nr. 391 din 11 iunie 2007, Curtea a reținut,
în esență, că textele de lege criticate nu contravin dispozițiilor
art. 44, 46 și 52 din Legea fundamentală, deoarece instituie o
procedură specială potrivit căreia instanța de judecată poate
dispune, prin ordonanță președințială, luarea unor măsuri cu
caracter vremelnic a căror urgență este justificată de necesitatea
evitării prejudicierii unor drepturi sau interese legitime.
Considerentele și soluția acestor decizii sunt valabile și în
cauza de față, întrucât nu au intervenit elemente noi de natură
a determina o reconsiderare a jurisprudenței Curții.

MONITORUL OFICIAL AL ROMÂNIEI, PARTEA I, Nr. 392/10.VI.2009

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 581 și art. 582 din Codul de procedură civilă, excepție ridicată
de Nicolae Șerban în Dosarul nr. 298/323/2008 al Judecătoriei Târnăveni.
Definitivă și general obligatorie.
Pronunțată în ședința publică din data de 19 martie 2009.
PREȘEDINTE,

ACSINTE GASPAR
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 377
din 19 martie 2009

referitoare la excepția de neconstituționalitate a prevederilor art. 48
din Legea fondului funciar nr. 18/1991
Acsinte Gaspar
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 48 din Legea fondului funciar nr. 18/1991,
excepție ridicată de Erszébet Sarlota Károlyi în Dosarul
nr. 3.333/175/2007 al Judecătoriei Aiud.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 iunie 2008, pronunțată în Dosarul
nr. 3.333/175/2007, Judecătoria Aiud a sesizat Curtea
Constituțională cu excepția de neconstituționalitate a
prevederilor art. 48 din Legea fondului funciar nr. 18/1991,
excepție ridicată de Erszébet Sarlota Károlyi.
În motivarea excepției de neconstituționalitate autorul
acesteia susține, în esență, că prevederile art. 48 din Legea
nr. 18/1991 încalcă dispozițiile art. 16 alin. (1) și ale art. 21, 44
și 46 din Constituție. În acest sens, face trimitere la
Decizia nr. 408/2004 prin care Curtea Constituțională a reținut
că ăvoința legiuitorului, potrivit căreia cetățenii străini și apatrizii
pot dobândi dreptul de proprietate asupra terenurilor prin
moștenire legală, trebuie coroborată cu prevederile art. 13
din Legea nr. 18/1991”. Prin urmare, consideră acesta, ăîn

lumina dispozițiilor constituționale invocate, momentul de la care
un cetățean dobândește calitatea de moștenitor legal al
autorului, proprietar deposedat, este data la care depune
cererea de reconstituire, ceea ce face lipsit de interes momentul
decesului autorului, conferind astfel posibilitatea solicitanților de
a fi repuși în termenul de acceptare al succesiunii”.
Mai arată că, în legătură cu art. 48 din Legea nr. 18/1991, în
afară de caracterul vădit neconstituțional, se poate pune în
discuție chestiunea supraviețuirii juridice a acestui text în
condițiile în care prin art. III din titlul VI al Legii nr. 247/2005 se
prevede că persoanele fizice și persoanele juridice pot formula
cereri de reconstituire a dreptului de proprietate pentru
diferențele de suprafață ce pot fi reconstituite conform prezentei
legi, până la data de 30 noiembrie 2005 inclusiv.
Și, în fine, susține că respingerea cererii de retrocedare
formulată de moștenitorii legali, deoarece nu fac dovada
cetățeniei române, contravine art. 1 din primul Protocol adițional
la Convenția pentru apărarea drepturilor omului și a libertăților
fundamentale, precum și art. 14 din Convenție și art. 17 din
Declarația Universală a Drepturilor Omului.
Judecătoria Aiud arată că asupra constituționalității
prevederilor de lege criticate Curtea s-a mai pronunțat prin
Decizia nr. 133/2008. Prin această decizie, Curtea, cu majoritate
de voturi, a respins excepția privind art. 48 din Legea
nr. 18/1991. Rațiunile care au stat la baza acestei decizii sunt
valabile și în cauza de față.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale. Arată că dispozițiile Legii
nr. 18/1991 au ca scop reconstituirea dreptului de proprietate
sau constituirea acestuia în favoarea foștilor cooperatori, a
moștenitorilor acestora și a altor persoane care la data intrării în
vigoare a legii nu aveau calitatea de proprietari, asupra

4

MONITORUL OFICIAL AL ROMÂNIEI, PARTEA I, Nr. 392/10.VI.2009

terenurilor care constituie fondul funciar al României. Având în
vedere obiectul de reglementare al legii — proprietatea funciară —
și scopul declarat al acesteia — retrocedarea către foștii
proprietari sau moștenitorii acestora a dreptului de proprietate
asupra terenurilor preluate de cooperativele agricole de
producție sau de stat —, reglementarea condițiilor în care
operează această retrocedare, inclusiv sub aspectul
persoanelor îndreptățite, constituie opțiunea legiuitorului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 48 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, text de lege care are următorul cuprins:
ăCetățenii români cu domiciliul în străinătate, precum și foștii
cetățeni români care și-au redobândit cetățenia română,
indiferent dacă și-au stabilit sau nu domiciliul în țară, pot face
cerere de reconstituire a dreptului de proprietate pentru
suprafețele de terenuri agricole sau terenuri cu destinație
forestieră, prevăzute la art. 45, care le-au aparținut în
proprietate, dar numai până la limita prevăzută la art. 3 lit. h) din
Legea nr. 187/1945, de familie, pentru terenurile agricole, și nu
mai mult de 30 ha de familie, pentru terenurile cu destinație
forestieră, în termenul, cu procedura și în condițiile prevăzute la
art. 9 alin. (3)—(9).”
Textele constituționale considerate a fi încălcate sunt cele
ale art. 16 alin. (1) — Cetățenii sunt egali în fața legii și a
autorităților publice, fără privilegii și fără discriminări, art. 21 —
Accesul liber la justiție, art. 44 alin. (2) — Dreptul de proprietate
privată și art. 46 — Dreptul la moștenire.
De asemenea, se invocă și încălcarea art. 14 din Convenția
pentru apărarea drepturilor omului și a libertăților fundamentale,
art. 1 din Primul Protocol adițional la Convenție, precum și
art. 17 din Declarația Universală a Drepturilor Omului.

Examinând excepția de neconstituționalitate, Curtea reține
următoarele:
Prevederile art. 48 din Legea fondului funciar nr. 18/1991 au
mai făcut obiectul controlului de constituționalitate prin raportare
la aceleași prevederi din Constituție și cu motivări asemănătoare
celor din prezentul dosar și, prin mai multe decizii, cu majoritate
de voturi, Curtea a constatat că acest text de lege este
constituțional, pentru argumentele acolo reținute. În acest sens,
menționăm, de exemplu, deciziile nr. 1.218 din 18 decembrie
2007, publicată în Monitorul Oficial al României, Partea I, nr. 55
din 24 ianuarie 2008, nr. 626 din 27 mai 2008, publicată în
Monitorul Oficial al României, Partea I, nr. 557 din 23 iulie 2008,
și nr. 1.011 din 7 octombrie 2008, publicată în Monitorul Oficial
al României, Partea I, nr. 804 din 2 decembrie 2008.
Prin aceste decizii s-a reținut, în esență, că dispozițiile Legii
nr. 18/1991 au ca scop reconstituirea dreptului de proprietate
sau constituirea acestuia în favoarea foștilor cooperatori, a
moștenitorilor acestora și a altor persoane care la data intrării în
vigoare a legii nu aveau calitatea de proprietari, asupra
terenurilor ce constituie fondul funciar al României; având în
vedere obiectul de reglementare al legii — proprietatea funciară —
și scopul declarat al acesteia — retrocedarea către foștii
proprietari sau moștenitorii acestora a dreptului de proprietate
asupra terenurilor preluate de cooperativele agricole de
producție sau de către stat —, reglementarea condițiilor în care
operează această retrocedare, inclusiv sub aspectul
persoanelor îndreptățite, constituie opțiunea legiuitorului; este
pe deplin constituțională condiționarea exercitării dreptului de a
formula cerere de reconstituire a dreptului de proprietate asupra
terenurilor de calitatea de cetățean român; dispozițiile art. 44
alin. (2) teza a doua din Constituție, deși nu mai prevăd
in terminis interdicția dobândirii dreptului de proprietate asupra
terenurilor de către cetățenii străini și apatrizi, nu o înlătură, ci
doar precizează cazurile și condițiile în care aceștia pot dobândi
un asemenea drept, restrângând astfel sfera de aplicare a
acestei incapacități speciale; una dintre modalitățile de
dobândire a dreptului de proprietate asupra terenurilor de către
cetățenii străini sau apatrizi este moștenirea legală, ceea ce
presupune că aceștia, după anul 2003, pot dobândi terenuri în
condițiile dreptului comun (art. 650 și următoarele din Codul
civil), Legea nr. 18/1991, republicată, fiind o lege specială care
are ca destinatari doar pe cetățenii români.
Cele statuate de Curtea Constituțională prin deciziile
menționate își păstrează valabilitatea și în prezentul dosar,
întrucât nu au intervenit elemente noi, care să justifice
schimbarea acestei jurisprudențe.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 48 din Legea fondului funciar nr. 18/1991, excepție ridicată
de Erszébet Sarlota Károlyi în Dosarul nr. 3.333/175/2007 al Judecătoriei Aiud.
Definitivă și general obligatorie.
Pronunțată în ședința publică din data de 19 martie 2009.
PREȘEDINTE,

ACSINTE GASPAR
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 392/10.VI.2009

5

CURTEA CONSTITUȚIONALĂ

D E C I Z I A Nr. 563
din 14 aprilie 2009

referitoare la excepția de neconstituționalitate a prevederilor art. 64 alin. (1) și art. 67
din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 64 alin. (1) și art. 67 din Legea nr. 122/2006
privind azilul în România, excepție ridicată de Hamad M.W.
Sahar și Hamad A.M. Sakher, în nume personal și în calitate de
reprezentantă a minorilor Hamad S.A. Hamza și Hamad S.A.
Hala în Dosarul nr. 628/847/2007 al Tribunalului Maramureș —
Secția comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că partea Oficiul
Român pentru Imigrări a transmis note scrise prin care solicită
respingerea excepției ca nefondată.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 31 octombrie 2008, pronunțată în Dosarul
nr. 628/847/2007, Tribunalul Maramureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 64 alin. (1) și art.67 din Legea nr. 122/2006
privind azilul în România. Excepția de neconstituționalitate a
fost ridicată de Hamad M.W. Sahar și Hamad A.M. Sakher, în
nume personal și în calitate de reprezentantă a minorilor Hamad
S.A. Hamza și Hamad S.A. Hala, într-o cauză aflată în stadiul
procesual al recursului, având ca obiect soluționarea plângerii
formulate de aceștia împotriva hotărârii Oficiului Român pentru
Imigrări de respingere a cererii de acordare de către statul
român a unei forme de protecție.
În motivarea excepției se arată că soluționarea în primă
instanță a plângerilor împotriva hotărârilor de respingere a
cererilor de azil emise de Oficiul Român pentru Imigrări a fost
dată de legiuitor în competența judecătoriilor. Or, hotărârile
amintite sunt acte administrative, iar, potrivit Legii contenciosului
administrativ nr. 554/2004, competența de judecată în acest
domeniu revine, după caz, tribunalelor și curților de apel, iar nu
judecătoriilor. Se susține că textele de lege criticate contravin
prevederilor art. 73 alin. (3) lit. k) din Constituție, potrivit căruia
contenciosul administrativ se reglementează prin lege organică,
întrucât Legea nr. 122/2006 este o lege ordinară.

Tribunalul Maramureș — Secția comercială, de
contencios administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 64 alin. (1) și art. 67 din Legea nr. 122/2006
privind azilul în România, publicată în Monitorul Oficial al
României, Partea I, nr. 428 din 18 mai 2006, astfel cum a fost
modificată și completată prin Ordonanța de urgență a
Guvernului nr. 55/2007 privind înființarea Oficiului Român pentru
Imigrări prin reorganizarea Autorității pentru străini și a Oficiului
Național pentru Refugiați, precum și modificarea și completarea
unor acte normative, publicată în Monitorul Oficial al României,
Partea I, nr. 424 din 26 iunie 2007. Textele de lege criticate au
următorul cuprins:
— Art. 64 alin. (1): ăPlângerea se soluționează de către
judecătoria în a cărei rază teritorială se află structura
specializată pe probleme de azil a Oficiului Român pentru
Imigrări care a emis hotărârea.”;
— Art. 67: ăRecursul se judecă în termen de 30 de zile de la
înregistrarea sa de către tribunalul — secția de contencios
administrativ — în a cărui circumscripție se află judecătoria a
cărei hotărâre este atacată.”
În opinia autorilor excepției, textele de lege menționate
contravin prevederilor constituționale ale art. 73 alin. (3) lit. k)
potrivit cărora contenciosul administrativ se reglementează prin
lege organică și celor ale art. 126 alin. (6), care garantează
controlul judecătoresc al actelor autorităților publice pe calea
contenciosului administrativ.
Examinând excepția de neconstituționalitate, Curtea
constată că a mai exercitat controlul de constituționalitate a
dispozițiilor ce formează obiect al excepției în prezenta cauză,
prin raportare la aceleași prevederi constituționale și prin
prisma unor critici similare. Prin mai multe decizii, ca, de
exemplu, Decizia nr. 11 din 15 ianuarie 2008, publicată în
Monitorul Oficial al României, Partea I, nr. 142 din 25 februarie

6

MONITORUL OFICIAL AL ROMÂNIEI, PARTEA I, Nr. 392/10.VI.2009

2008, sau Decizia nr. 701 din 17 iunie 2008, publicată în
Monitorul Oficial al României, Partea I, nr. 560 din 24 iulie 2008,
Curtea a respins ca neîntemeiată excepția, pentru considerentele
acolo reținute.

Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și motivarea deciziilor amintite își păstrează valabilitatea
și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 64 alin. (1) și art. 67 din Legea nr. 122/2006 privind azilul în
România, excepție ridicată de Hamad M.W. Sahar și Hamad A.M. Sakher, în nume personal și în calitate de reprezentantă a
minorilor Hamad S.A. Hamza și Hamad S.A. Hala în Dosarul nr. 628/847/2007 al Tribunalului Maramureș — Secția comercială,
de contencios administrativ și fiscal.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 685
din 5 mai 2009

referitoare la excepția de neconstituționalitate a dispozițiilor art. 215 alin. 3 și 4 din Codul penal
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 215 alin. 3 și 4 din Codul penal, excepție
ridicată de Gheorghe Drăgănescu în Dosarul nr. 429/103/2006
al Curții de Apel Bacău — Secția penală și pentru cauze cu
minori și de familie.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
făcând trimitere, în acest sens, la jurisprudența Curții în materie.
C U R T E A,

având în vedere actele și lucrările dosarului, reține următoarele:
Prin Încheierea din 27 noiembrie 2008, pronunțată în Dosarul
nr. 429/103/2006, Curtea de Apel Bacău — Secția penală și
pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. 215 alin. 3 și 4 din Codul penal. Excepția a

fost ridicată de Gheorghe Drăgănescu în dosarul cu numărul de
mai sus, având ca obiect soluționarea apelului formulat
împotriva unei sentințe penale pronunțate de Tribunalul Neamț.
În motivarea excepției de neconstituționalitate autorul
acesteia susține că prevederile art. 215 alin. 3 și 4 din Codul
penal nesocotesc dispozițiile constituționale referitoare la
libertatea economică și la obligația statului de a asigura
libertatea comerțului, protecția concurenței loiale și crearea
cadrului favorabil pentru valorificarea tuturor factorilor de
producție, precum și prevederile art. 1 din Protocolul nr. 4 la
Convenția pentru apărarea drepturilor omului și a libertăților
fundamentale, potrivit căruia nimeni nu poate fi privat de
libertatea sa pentru singurul motiv că nu este în măsură să
execute o obligație contractuală. Arată că dispozițiile de lege
criticate statuează o sancțiune penală în condițiile în care
eroarea contractuală sau neîndeplinirea unei obligații
contractuale nu poate fi sancționată decât prin aplicarea de
sancțiuni civile.
Curtea de Apel Bacău — Secția penală și pentru cauze
cu minori și de familie apreciază că excepția de
neconstituționalitate este neîntemeiată, întrucât prevederile
art. 215 alin. 3 și 4 din Codul penal nu încalcă dispozițiile din
Legea fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 392/10.VI.2009
Avocatul Poporului consideră că dispozițiile art. 215 alin. 3
și 4 din Codul penal sunt constituționale, invocând în acest sens
Decizia Curții Constituționale nr. 1.276/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 3 și 4 din Codul penal, având următorul
cuprins: ăInducerea sau menținerea în eroare a unei persoane
cu prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia sau
acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.”

7

În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 45 referitoare la libertatea economică și ale art. 135
alin. (2) lit. a) privind obligația statului de a asigura libertatea
comerțului, protecția concurenței loiale și crearea cadrului
favorabil pentru valorificarea tuturor factorilor de producție,
precum și ale art. 11 cu privire la dreptul internațional și dreptul
intern și ale art. 20 referitoare la tratatele internaționale privind
drepturile omului raportate la prevederile art. 1 din Protocolul nr. 4
la Convenția pentru apărarea drepturilor omului și a libertăților
fundamentale, potrivit cărora nimeni nu poate fi privat de
libertatea sa pentru singurul motiv că nu este în măsură să
execute o obligație contractuală.
Examinând excepția de neconstituționalitate, Curtea constată
că prevederile art. 215 alin. 3 și 4 din Codul penal au mai fost
supuse controlului de constituționalitate prin raportare la
aceleași dispoziții din Legea fundamentală și din Protocolul nr. 4
la Convenția pentru apărarea drepturilor omului și a libertăților
fundamentale, invocate și în prezenta cauză, și față de critici
similare. Astfel, prin Decizia nr. 215 din 14 aprilie 2005, publicată
în Monitorul Oficial al României, Partea I, nr. 478 din 7 iunie 2005,
și prin Decizia nr. 1.276 din 25 noiembrie 2008, publicată în
Monitorul Oficial al României, Partea I, nr. 873 din 23 decembrie
2008, Curtea Constituțională a respins excepția de neconstituționalitate a dispozițiilor art. 215 alin. 3 și 4 din Codul penal ca
neîntemeiată, pentru motivele acolo arătate.
Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 3 și 4 din Codul penal, excepție ridicată de Gheorghe
Drăgănescu în Dosarul nr. 429/103/2006 al Curții de Apel Bacău — Secția penală și pentru cauze cu minori și de familie.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 688
din 5 mai 2009

referitoare la excepția de neconstituționalitate a prevederilor art. 271 din Legea nr. 86/2006
privind Codul vamal al României
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu

— președinte
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Iuliana Nedelcu
Valentina Bărbățeanu

— judecător
— judecător
— judecător
— procuror
— magistrat-asistent

8

MONITORUL OFICIAL AL ROMÂNIEI, PARTEA I, Nr. 392/10.VI.2009

Pe rol se află soluționarea excepției de neconstituționalitate
a prevederilor art. 271 din Legea nr. 86/2006 privind Codul
vamal al României, excepție ridicată de Cătălin Ursu în Dosarul
nr. 3.078/89/2008 al Tribunalului Vaslui — Secția penală.
La apelul nominal se constată lipsa autorului excepției, față
de care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, întrucât autorul excepției nu își raportează
critica la prevederi din Legea fundamentală.
C U R T E A,

având în vedere actele și lucrările dosarului, constată
următoarele:
Prin Încheierea din 26 noiembrie 2008, pronunțată în Dosarul
nr. 3.078/89/2008, Tribunalul Vaslui — Secția penală a sesizat
Curtea Constituțională cu excepția de neconstituționalitate
a prevederilor art. 271 din Legea nr. 86/2006 privind Codul
vamal al României. Excepția de neconstituționalitate a fost
ridicată de Cătălin Ursu într-un litigiu având ca obiect
soluționarea plângerii împotriva unei rezoluții date de procuror în
cursul urmăririi penale.
În motivarea excepției, susținută oral în fața instanței de
judecată, se arată că prevederea de lege criticată contravine
art. 59 din Legea nr. 295/2004 privind regimul armelor și al
munițiilor, care permite cetățenilor români posesori de permis
port-armă să treacă frontiera statului român fără să fie obligați să
îndeplinească vreo altă procedură.
Tribunalul Vaslui — Secția penală apreciază că excepția
de neconstituționalitate este nefondată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul opinează în sensul respingerii ca inadmisibilă a
excepției, având în vedere că aceasta nu a fost motivată.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 271 din Legea nr. 86/2006 privind Codul vamal
al României, publicată în Monitorul Oficial al României, Partea I,
nr. 350 din 19 aprilie 2006, care are următorul cuprins:
— Art. 271: ăIntroducerea în sau scoaterea din țară, fără
drept, de arme, muniții, materiale explozibile, droguri, precursori,
materiale nucleare sau alte substanțe radioactive, substanțe
toxice, deșeuri, reziduuri ori materiale chimice periculoase
constituie infracțiunea de contrabandă calificată și se
pedepsește cu închisoare de la 3 la 12 ani și interzicerea unor
drepturi, dacă legea penală nu prevede o pedeapsă mai mare.”
Examinând excepția de neconstituționalitate, Curtea observă
că autorul excepției nu invocă niciun text din Legea
fundamentală sau vreun principiu cuprins în aceasta, ci își
raportează critica la prevederile art. 59 alin. (3) din Legea
nr. 295/2004 privind regimul armelor și al munițiilor, care
precizează că titularii certificatului de deținător de arme neletale
pot trece frontiera de stat a României cu armele înscrise în acest
document, fără a le putea înstrăina în afara teritoriului României.
În jurisprudența sa, Curtea a statuat însă că examinarea
constituționalității unui text de lege are în vedere compatibilitatea
acestuia cu dispozițiile constituționale, iar nu compararea mai
multor legi între ele. Aceasta, deoarece, potrivit art. 2 alin. (2)
din Legea nr. 47/1992 privind organizarea și funcționarea Curții
Constituționale, sunt neconstituționale numai prevederile de
lege ă[... ] care încalcă dispozițiile sau principiile Constituției”.
Totodată, în temeiul art. 10 alin. (2) din aceeași lege,
sesizările adresate Curții trebuie motivate, iar, conform art. 146
lit. d) din Legea fundamentală și art. 29 alin. (1) din Legea
nr. 47/1992, Curtea este competentă să se pronunțe numai în
limitele sesizării. Așa fiind, neindicarea de către autorul excepției
a textelor din Constituție cărora le contravin dispozițiile de lege
criticate constituie, de asemenea, o cauză de inadmisibilitate,
întrucât excepția ridicată nu este, în sensul Legii fundamentale,
o veritabilă excepție de neconstituționalitate. Dacă instanța de
control constituțional s-ar socoti competentă să se pronunțe
asupra unei asemenea excepții, ea s-ar substitui părții în ceea
ce privește invocarea motivului de neconstituționalitate,
exercitând astfel din oficiu acest control, ceea ce nu este permis
de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 271 din Legea nr. 86/2006 privind Codul
vamal al României, excepție ridicată de Cătălin Ursu în Dosarul nr. 3.078/89/2008 al Tribunalului Vaslui — Secția penală.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 392/10.VI.2009

9

CURTEA CONSTITUȚIONALĂ

D E C I Z I A Nr. 689
din 5 mai 2009

referitoare la excepția de neconstituționalitate a dispozițiilor art. 14 alin. (2)
din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 14 alin. (2) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, excepție
invocată de Societatea Comercială ăPetrana” — S.R.L. din Sibiu
în Dosarul nr. 7.239/306/2007 al Tribunalului Sibiu — Secția
comercială și de contencios administrativ.
La apelul nominal lipsesc părțile. Procedura de citare este
legal îndeplinită.
Cauza se află în stare de judecată.
Reprezentantul Ministerului Public solicită respingerea
excepției ca neîntemeiată, invocând jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 5 decembrie 2008, pronunțată în Dosarul
nr. 7.239/306/2007, Tribunalul Sibiu — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 14 alin. (2) din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice fiscale.
Excepția a fost invocată de Societatea comercială ăPetrana” —
S.R.L., într-o cauză civilă având ca obiect plângerea împotriva
unui proces-verbal de contravenție emis de Garda Financiară
Sibiu.
În motivarea excepției de neconstituționalitate se susține
că prevederile legale criticate contravin dispozițiilor art. 41 teza
întâi din Constituție, referitoare la neîngrădirea dreptului la
muncă, prin aceea că, instituind suspendarea activității unui
operator economic care nu și-a îndeplinit obligația cuprinsă în
prevederile art. 10 lit. b) din actul normativ criticat, respectiv
aceea referitoare la utilizarea aparatelor de marcat electronice
fiscale sau emiterea bonurilor fiscale în condițiile legii, se
instituie în fapt răspunderea colectivă a tuturor angajaților
operatorului economic respectiv pentru fapta culpabilă a unui
singur angajat. Se mai susține că modalitatea de redactare a
textului de lege criticat atrage și încălcarea dispozițiilor art. 53
alin. (2) din Legea fundamentală, referitoare la criteriul
proporționalității măsurii de restrângere a exercițiului unor
drepturi sau al unor libertăți. De asemenea, autoarea excepției
susține și o contradicție ce ar exista între textul de lege criticat
și dispozițiile constituționale cuprinse în art. 45 — Libertatea

economică și art. 135 alin. (2) lit. a) referitoare la obligația
statului de a asigura libertatea comerțului, protecția concurenței
loiale și crearea cadrului favorabil pentru valorificarea tuturor
factorilor de producție, fără a arăta în ce constă această
contradicție.
Tribunalul Sibiu — Secția comercială și de contencios
administrativ și-a exprimat opinia în sensul că excepția de
neconstituționalitate este întemeiată. A arătat, în acest sens, că
sancțiunea suspendării activității unui operator economic care
săvârșește contravenția prevăzută de art. 10 lit. b) din
Ordonanța de urgență a Guvernului nr. 28/1999 nu respectă
întotdeauna principiul proporționalității care trebuie să existe
între măsura restrângerii exercițiului unor drepturi și situația care
a determinat adoptarea acesteia.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile criticate sunt
constituționale, invocând în acest sens jurisprudența Curții
Constituționale în materie.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul acesteia îl constituie prevederile art. 14 alin. (2) din
Ordonanța de urgență a Guvernului nr. 28/1999 privind obligația
operatorilor economici de a utiliza aparate de marcat electronice
fiscale, republicată în Monitorul Oficial al României, Partea I,
nr. 75 din 21 ianuarie 2005, având următorul cuprins:
ă(2) Nerespectarea de către operatorii economici a prevederilor
art. 10 lit. b), referitoare la neutilizarea aparatelor de marcat
electronice fiscale, neemiterea bonurilor fiscale pentru toate
bunurile livrate sau serviciile prestate, emiterea de bonuri cu o
valoare inferioară celei reale și nereintroducerea datelor înscrise
pe rola-jurnal privind tranzacțiile efectuate de la ultima închidere
zilnică până în momentul ștergerii memoriei operative, atrage și
suspendarea activității unității pe o perioadă de 3 luni.”
Excepția de neconstituționalitate se raportează la prevederile
constituționale cuprinse în art. 41 teza întâi referitoare la
neîngrădirea dreptului la muncă, art. 53 alin. (2) referitoare la
criteriul proporționalității măsurii de restrângere a exercițiului
unor drepturi sau al unor libertăți, art. 45 — Libertatea

10

MONITORUL OFICIAL AL ROMÂNIEI, PARTEA I, Nr. 392/10.VI.2009

economică și art. 135 alin. (2) lit. a) privind obligația statului de
a asigura libertatea comerțului, protecția concurenței loiale și
crearea cadrului favorabil pentru valorificarea tuturor factorilor
de producție.
Examinând excepția, Curtea constată că prevederile art. 14
alin. (2) din Ordonanța de urgență a Guvernului nr. 28/1999 au
mai făcut obiect al controlului de constituționalitate, prin
raportare la aceleași dispoziții constituționale invocate și în
prezenta cauză și cu aceeași motivare. Astfel, prin Decizia
nr. 529 din 31 mai 2007, publicată în Monitorul Oficial al
României, Partea I, nr. 431 din 28 iunie 2007, Curtea a statuat
că prevederile legale criticate reprezintă norme coercitive,
instituind sancțiuni contravenționale pentru operatorii economici
care nu respectă dispozițiile legale incidente în materie,
consecința încălcării acestora fiind amendarea contravenientului
și suspendarea activității acestuia. Or, stabilirea unei contravenții
și sancționarea acesteia cu amendă, respectiv cu suspendarea
activității operatorului economic reprezintă o opțiune a

legiuitorului, care dă expresie preocupării statului pentru a
asigura libertatea comerțului, protecția concurenței loiale și
crearea cadrului favorabil pentru valorificarea tuturor factorilor
de producție, în deplină concordanță cu prevederile art. 45 și
art. 135 alin. (2) lit. a) din Legea fundamentală.
S-a mai arătat, în decizia menționată, că suspendarea
activității operatorului economic în cazul constatării
contravențiilor prevăzute de lege este justificată de imperativul
protejării interesului social și al ordinii de drept prin adoptarea
unor măsuri specifice de preîntâmpinare și de sancționare a
faptelor care generează sau ar putea genera fenomene
economice negative, cum ar fi evaziunea fiscală, și nu poate fi
considerată ca aducând atingere prevederilor constituționale
referitoare la restrângerea exercițiului unor drepturi sau al unor
libertăți ori dreptului la muncă.
Întrucât în prezenta cauză au fost invocate aspecte deja
examinate în decizia menționată, atât soluția, cât și
considerentele acesteia își mențin valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (2) din Ordonanța de urgență a Guvernului nr. 28/1999
privind obligația operatorilor economici de a utiliza aparate de marcat electronice fiscale, excepție invocată de Societatea
Comercială ăPetrana” — S.R.L. din Sibiu în Dosarul nr. 7.239/306/2007 al Tribunalului Sibiu — Secția comercială și de contencios
administrativ.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie
CURTEA CONSTITUȚIONALĂ

D E C I Z I A Nr. 807
din 19 mai 2009

referitoare la excepția de neconstituționalitate a dispozițiilor art. 1 alin. (7) din Ordonanța
de urgență a Guvernului nr. 24/2008 privind accesul la propriul dosar și deconspirarea Securității
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate a
dispozițiilor art. 1 alin. (7) din Ordonanța de urgență a Guvernului
nr. 24/2008 privind accesul la propriul dosar și deconspirarea
Securității, excepție ridicată de Constantin Iftimoaia în Dosarul
nr. 35.783/3/2008 al Curții de Apel București — Secția a VIII-a
contencios administrativ și fiscal.

La apelul nominal se prezintă, pentru partea Consiliul
Național pentru Studierea Arhivelor Securității, consilierul juridic
Mihai Alexandru Ionescu, cu delegație depusă la dosar. Lipsește
autorul excepției, față de care procedura de citare este legal
îndeplinită.
Cauza este în stare de judecată.
Partea prezentă solicită respingerea excepției de
neconstituționalitate, sens în care face referire la jurisprudența
în materie a Curții Constituționale.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 17 februarie 2009, pronunțată în Dosarul
nr. 35.783/3/2008, Curtea de Apel București — Secția a VIII-a

MONITORUL OFICIAL AL ROMÂNIEI, PARTEA I, Nr. 392/10.VI.2009
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1 alin. (7) din Ordonanța de urgență a
Guvernului nr. 24/2008 privind accesul la propriul dosar și
deconspirarea Securității.
Excepția a fost ridicată de pârâtul Constantin Iftimoaia într-o
cauză în contradictoriu cu reclamantul Consiliul Național pentru
Studierea Arhivelor Securității.
În motivarea excepției de neconstituționalitate autorul
excepției susține că dispozițiile de lege criticate contravin
prevederilor constituționale ale art. 16, 21, 26, 31, 53 și 20,
precum și ale art. 17 din Pactul internațional cu privire la
drepturile civile și politice. În acest sens, arată că ăprin
posibilitatea conferită de lege persoanei care a fost cercetată de
fosta Securitate, în condițiile unei legislații anterioare valabile în
contextul socio-politic al unei etape istorice, cu consecința
pronunțării la acest moment a unei hotărâri judecătorești care
să ateste calitatea de lucrător al Securității, se produce o gravă
încălcare a vieții private a persoanei cercetate. Mai mult, i se
creează acesteia o situație defavorabilă și nejustificat
vătămătoare din punct de vedere social [...].”
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (7) din Ordonanța de urgență a Guvernului

11

nr. 24/2008 privind accesul la propriul dosar și deconspirarea
Securității, publicată în Monitorul Oficial al României, Partea I,
nr. 182 din 10 martie 2008, aprobată cu modificări și completări
prin Legea nr. 293/2008, publicată în Monitorul Oficial al
României, Partea I, nr. 800 din 28 noiembrie 2008.
Acest text de lege are următorul cuprins:
— Art. 1 alin. (7): ăPersoana, subiect al unui dosar din care
rezultă că a fost urmărită de Securitate, are dreptul, la cerere, să
afle identitatea lucrătorilor Securității și a colaboratorilor
acesteia, care au contribuit cu informații la completarea
dosarului, și poate solicita verificarea calității de lucrător al
Securității pentru ofițerii sau subofițerii care au contribuit la
instrumentarea dosarului. Procedura este aceeași și pentru
lucrătorii Securității identificați în urma verificărilor din oficiu,
prevăzute de prezenta ordonanță de urgență.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 — Egalitatea în drepturi, art. 21 — Accesul liber la
justiție, art. 26 — Viața intimă, familială și privată, art. 31 —
Dreptul la informație, art. 53 — Restrângerea exercițiului unor
drepturi sau al unor libertăți și art. 20 — Tratatele internaționale
privind drepturile omului, precum și ale art. 17 din Pactul
internațional cu privire la drepturile civile și politice referitoare la
interdicția imixtiunilor arbitrare sau ilegale în viața particulară.
Examinând excepția de neconstituționalitate, Curtea
constată că argumentele prezentate în nota de fundamentare a
Ordonanței de urgență a Guvernului nr. 24/2008 sunt de natură
să demonstreze necesitatea deconspirării securității ca poliție
politică și faptul că cetățenii României sunt îndreptățiți să aibă
acces la propriul dosar, în condițiile legii.
Acest drept se exercită la cerere și constă în studierea
nemijlocită a dosarului. Astfel, persoana, subiect al unui dosar
din care rezultă că a fost urmărită de organele securității statului,
are dreptul, la cerere, să afle identitatea agenților de securitate
și a colaboratorilor, care au contribuit cu informații la
completarea acestui dosar.
Darea spre publicitate, de către personalul Consiliul Național
pentru Studierea Arhivelor Securității, a unor date sau informații
din dosare, neadevărate, de natură să lezeze viața privată sau
demnitatea unei persoane, precum și prezentarea denaturată a
datelor sau informațiilor din dosare constituie infracțiune și se
pedepsește.
În aceste condiții, față de obiectul de reglementare al normei
deduse controlului de constituționalitate și în raport cu susținerile
autorului excepției, aceasta este neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (7) din Ordonanța de urgență a Guvernului nr. 24/2008
privind accesul la propriul dosar și deconspirarea Securității, excepție ridicată de Constantin Iftimoaia în Dosarul nr. 35.783/3/2008
al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

12

MONITORUL OFICIAL AL ROMÂNIEI, PARTEA I, Nr. 392/10.VI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea Ordinului ministrului agriculturii, pădurilor și dezvoltării rurale nr. 287/2009
privind aprobarea cotelor de recoltă pentru speciile de faună de interes cinegetic,
la care vânarea este permisă, pentru sezonul de vânătoare 15 mai 2009 — 14 mai 2010
Văzând Avizul Ministerului Mediului nr. 10.917/DLB din 5 mai 2009,
văzând Referatul de aprobare nr. 253.178 din 30 aprilie 2009 și Referatul de aprobare nr. 253.286 din 26 mai 2009,
în baza prevederilor art. 6 alin. (1) lit. f) și ale art. 9 alin. (2 ) din Legea vânătorii și a protecției fondului cinegetic
nr. 407/2006, cu modificările și completările ulterioare, precum și ale art. 7 alin. (6) din Hotărârea Guvernului nr. 8/2009 privind
organizarea și funcționarea Ministerului Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
sezonul de vânătoare 15 mai 2009 — 14 mai 2010, publicat în
Monitorul Oficial al României, Partea I, nr. 318 și 318 bis din
13 mai 2009, se modifică și vor avea cuprinsul prevăzut în
anexă.
Art. II. — Anexa face parte integrantă din prezentul ordin.
Art. III. — Prezentul ordin se publică în Monitorul Oficial al
României, Partea I.

Art. I. — Pozițiile nr. 186, 193 și cea cuprinzând total țară
din anexa nr. 1 ăSituația cotelor de recoltă aprobate pentru
sezonul de vânătoare 2009/2010, la speciile căprior, cerb
comun, cerb lopătar și capră neagră” la Ordinul ministrului
agriculturii, pădurilor și dezvoltării rurale nr. 287/2009 privind
aprobarea cotelor de recoltă pentru speciile de faună de
interes cinegetic, la care vânarea este permisă, pentru

Ministrul agriculturii, pădurilor și dezvoltării rurale,
Ilie Sârbu
București, 2 iunie 2009.
Nr. 352.
ANEXĂ

MINISTERUL AGRICULTURII, PĂDURILOR ȘI DEZVOLTĂRII RURALE
MODIFICĂRI LA SITUAȚIA

cotelor de recoltă aprobate pentru sezonul de vânătoare 2009/2010, la speciile căprior, cerb comun,
cerb lopătar și capră neagră
Fond cinegetic

Nr.
crt.

Jud.

Gestionari
fonduri de
vânătoare

Cote de recoltă aprobate la:

Căprior

Nr.

Denumire

Total,
din
care

Cerb comun

Masculi

Cerb lopătar

Masculi
Femele, Total,
tineret din care

Trofeu Selecție

Femele,
tineret
Trofeu Selecție

Capră neagră

Masculi
Total,
Total,
Femele,
Femele,
din
din Masculi
tineret
tineret
care Trofeu Selecție
care

0

1

2

3

4

5

6

7

8

9

10

11

12

13

14

15

16

17

18

19

1

...

...

...

...

...

...

...

...

...

...

...

...

...

...

...

...

...

...

...

40 Araneag

6

1

2

3

4

1

1

2

0

0

0

0

0

0

0

...

...

...

...

...

...

...

...

...

...

...

...

...

...

...

...

369

72

192

105

68

8

39

21

130

14

39

77

4

2

2

...

...

...

...

...

...

...

...

...

...

...

...

...

...

...

382

605

710

542

53

128

186 AR
...

...

193
...

AVPS
Căpriorul T.
...

...

Total județ
...

...

...

TOTAL ȚARĂ

...

10235 1860 3776 4599 1693

361 312 170

142

MONITORUL OFICIAL AL ROMÂNIEI, PARTEA I, Nr. 392/10.VI.2009

13

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 3 februarie 2009

în Cauza Voiculescu împotriva României
(Cererea nr. 5.325/03)
În Cauza Voiculescu împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Corneliu Bîrsan, Boštjan M. Zupančič, Egbert Myjer, Ineta Ziemele, Luis López Guerra, Ann Power, judecători, și din
Santiago Quesada, grefier de secție,
după ce a deliberat în camera de consiliu la data de 13 ianuarie 2009,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 5.325/03)
îndreptată împotriva României, prin care un cetățean al acestui
stat, doamna Anca Carmen Voiculescu (reclamanta), a sesizat
Curtea la data de 28 ianuarie 2003, în temeiul art. 34 din
Convenția pentru apărarea drepturilor omului și a libertăților
fundamentale (Convenția).
2. Guvernul român (Guvernul) este reprezentat de agentul
său, domnul Răzvan-Horațiu Radu, din cadrul Ministerului
Afacerilor Externe.
3. Reclamanta susține în special că ancheta cu privire la
circumstanțele decesului mamei sale, lovită de un camion militar
prost întreținut în timp ce traversa strada conform codului rutier,
nu a fost efectivă.
4. La data de 24 noiembrie 2005, președintele Secției a treia
a decis să îi comunice Guvernului cererea. În baza art. 29 § 3
din Convenție, președintele secției a hotărât ca admisibilitatea și
temeinicia cauzei să fie analizate în același timp.
ÎN FAPT

5. Reclamanta s-a născut în anul 1968 și locuiește în Brașov.
6. La data de 25 martie 1998, mama reclamantei a fost lovită
de un camion în timp ce traversa o intersecție, iar semaforul era
verde pentru pietoni. Camionul aparținea unei unități militare și
era condus de sergentul D.D., care se deplasa de la o unitate
militară la alta. Victima a decedat.
7. Procesele-verbale întocmite de poliție la datele de 25, 26
și 27 martie 1998, în urma accidentului, menționau un viciu de
funcționare la nivelul sistemului de frânare, precum și la nivelul
farurilor, al luminilor de semnalizare a direcției și al claxonului.
8. La data de 30 martie 1998, poliția a audiat mai mulți
martori.
9. La data de 12 aprilie 1998, reclamanta a adresat o
plângere Ministerului Justiției cu privire la lentoarea cu care se
desfășura ancheta.
10. La data de 15 aprilie 1998, poliția a transmis dosarul la
Parchetul Militar Brașov, competent să continue cercetarea
penală în speță.

11. La data de 27 aprilie 1998, reclamanta s-a constituit parte
civilă și a solicitat audierea a 2 martori.
12. O expertiză din data de 16 septembrie 1998 a constatat
că defecțiunea sistemului de frânare era anterioară accidentului,
că la data de 25 martie 1998, înainte de plecarea camionului de
la unitatea militară, nu se procedase la verificarea sistemului de
frânare și că, din cauza stării de deteriorare a autovehiculului,
verificarea sistemului de frânare și a claxonului era imperios
necesară la reviziile tehnice ale camionului. Expertul a estimat
că acel camion intrase în intersecție în momentul în care
semaforul trecea de la culoarea galbenă la culoarea roșie și că
rula cu 36 de kilometri la oră. Având în vedere că sistemul de
semnalizare acustică nu funcționa, D.D. scosese capul pe
fereastra camionului pentru a-i avertiza pe pietonii care
traversau la culoarea verde a semaforului că nu putea frâna.
Expertul a concluzionat că, în măsura în care sistemul de
frânare și claxonul nu funcționau, accidentul nu ar fi putut fi
evitat.
13. La data de 27 noiembrie 1998, procurorul însărcinat cu
ancheta a admis obiecțiunile formulate de învinuiți cu privire la
raportul de expertiză și a solicitat un nou raport, care a fost
prezentat la data de 10 august 1999.
Cel de-al doilea expert a considerat că era posibil ca sistemul
de frânare să fi funcționat într-o anumită măsură, imposibil însă
de determinat cu exactitate, înainte de intrarea camionului în
intersecție și ca activarea subită și puternică a frânei să fi dus la
o proastă funcționare a acestuia. De asemenea, expertul a
apreciat că accidentul ar fi putut fi evitat dacă sistemul de
frânare ar fi fost verificat la reviziile tehnice ale autovehiculului.
14. În perioada 15 aprilie 1998—12 mai 2000, parchetul l-a
audiat pe D.D. de 5 ori, procedând totodată la audierea unor
martori și a unor salariați din aceeași unitate militară ca și
învinuitul.
15. La data de 12 mai 2000, Parchetul Militar Brașov a
dispus trimiterea în judecată pentru săvârșirea infracțiunii de
ucidere din culpă a numiților D.D. și P.D., sergentul care,
conform jurnalului de bord al camionului, procedase la revizia
tehnică a acestuia la data de 23 ianuarie 1998, fără a verifica
sistemul de frânare.

14

MONITORUL OFICIAL AL ROMÂNIEI, PARTEA I, Nr. 392/10.VI.2009

16. La data de 8 iunie 2000, reclamanta a confirmat în fața
instanței constituirea sa în parte civilă.
17. Prin Sentința din data de 9 ianuarie 2001, Tribunalul
Militar Cluj a dispus restituirea cauzei la parchet în vederea
completării urmăririi penale. Instanța a apreciat că organele de
cercetare trebuiau să identifice persoana care, conform
jurnalului de bord, efectuase la data de 5 martie 1998 ultima
revizie tehnică și persoana care ar fi trebuit să verifice starea
tehnică a camionului în dimineața zilei de 25 martie 1998,
înainte de plecarea sa din unitatea militară. Având în vedere
faptul că sergentul P.D. nega că ar fi efectuat efectiv revizia
tehnică din 23 ianuarie 1998, instanța a dispus și administrarea
de probe pentru stabilirea veridicității informațiilor ce figurau în
jurnalul de bord cu privire la această revizie.
Prin Decizia din data de 8 martie 2001, Tribunalul Militar
Teritorial București a respins recursul parchetului militar
împotriva Sentinței din data de 9 ianuarie 2001.
18. Procurorul a reluat urmărirea penală, a reaudiat inculpații
și martorii și a dispus o nouă expertiză a camionului.
19. Această a treia expertiză, efectuată la data de
28 septembrie 2001, a confirmat în totalitate dinamica
accidentului, așa cum a fost stabilită prin expertiza din
16 septembrie 1998. Conform expertului, camionul intrase în
intersecție în momentul în care semaforul a trecut de la verde la
galben. După ce a analizat jurnalul de bord al camionului,
expertul a constatat, ca și ceilalți 2 dinaintea sa, că sistemul de
frânare nu mai fusese verificat din data de 12 noiembrie 1993,
cu încălcarea unui ordin al Ministerului de Interne care impunea
o verificare amănunțită a sistemului de frânare la fiecare 2 ani.
Ca și colegii săi, el a considerat că această operațiune ar fi
trebuit realizată cu ocazia reviziei tehnice din 23 ianuarie 1998
și că o simplă inspecție vizuală nu permitea detectarea
defecțiunilor la sistemul de frânare.
20. La data de 3 aprilie 2002, Parchetul Militar Brașov a
dispus scoaterea de sub urmărire penală a inculpaților față de
faptul că revizia tehnică din 23 ianuarie 1998 nu ar fi permis
detectarea proastei funcționări a sistemului de frânare și că în
jurnalul de bord al camionului ar fi înscrise informații false cu
privire la revizia din data de 5 martie 1998, fără rea intenție, de
către un terț, P.M.
21. La data de 11 iulie 2002, Parchetul Militar de pe lângă
Tribunalul Militar Teritorial București a admis plângerea
reclamantei și a trimis cauza la Parchetul Militar Brașov pentru
completarea cercetărilor.
22. La data de 10 aprilie 2003, după ce a audiat din nou
inculpații și 11 martori, Parchetul Militar Brașov a dispus
scoaterea de sub urmărire penală a inculpaților. Parchetul a
apreciat că, în cauză, ar fi putut fi obținute despăgubiri de către
reclamantă în temeiul răspunderii civile delictuale.
23. La data de 14 august 2003, Parchetul Militar de pe lângă
Tribunalul Militar Teritorial București a admis încă o dată
plângerea reclamantei și a trimis cauza la Parchetul Militar
Brașov pentru completarea urmăririi penale.
24. La data de 27 octombrie 2003, Parchetul Militar Brașov
a dispus din nou scoaterea de sub urmărire penală a inculpaților,
apreciind că faptele acestora nu întruneau elementele
constitutive ale unor infracțiuni.

La data de 27 septembrie 2004, Parchetul Militar de pe lângă
Tribunalul Militar Teritorial Brașov a informat-o pe reclamantă,
printr-o simplă adresă nemotivată, că plângerea sa a fost
respinsă.
25. Reclamanta a introdus la Tribunalul Militar Cluj o
plângere împotriva ordonanței de scoatere de sub urmărire
penală.
La data de 31 martie 2005, plângerea sa a fost respinsă ca
inadmisibilă printr-o sentință ce a fost ulterior confirmată definitiv,
la data de 13 octombrie 2005, în urma apelului reclamantei, de
către Tribunalul Militar Teritorial București.
ÎN DREPT

I. Asupra pretinsei încălcări a art. 2 din Convenție
26. Reclamanta susține că ancheta cu privire la
circumstanțele decesului mamei sale nu a fost efectivă. Ea
invocă în esență art. 2 din Convenție, care prevede următoarele:
ăDreptul la viață al oricărei persoane este protejat prin
lege. (...)”
A. Asupra admisibilității

27. Curtea constată că cererea nu este vădit neîntemeiată
în sensul art. 35 § 3 din Convenție. Pe de altă parte, Curtea
constată că cererea nu este afectată de niciun alt motiv de
inadmisibilitate, trebuind, în consecință, declarată admisibilă.
B. Asupra fondului

1. Argumentele părților
28. Guvernul evidențiază faptul că ancheta a fost începută la
inițiativa autorităților imediat după accident și că au fost culese
și analizate toate probele ce s-ar fi putut dovedi utile pentru
soluționarea cauzei. De asemenea, Guvernul arată că ancheta
a fost condusă în mod obiectiv și fără ca desfășurarea ei să fi
fost influențată în vreun fel de calitatea părților.
29. Reclamanta contestă poziția Guvernului, arătând că
ancheta nu s-a desfășurat cu celeritate, din cauza, în special, a
faptului că martorii au fost reaudiați de mai multe ori și că au
fost efectuate 3 expertize cu același obiect. Ea susține că, din
cauza carențelor anchetei, instanțele au fost nevoite să dispună
restituirea cauzei la parchet, care i-a refuzat în permanență
accesul la dosar. De asemenea, reclamanta arată că a fost
nevoită să atace de mai multe ori soluțiile de scoatere de sub
urmărire penală și subliniază că, deși parchetul ierarhic superior
i-a dat câștig de cauză, parchetul care a instrumentat cauza a
menținut de fiecare dată soluția inițială.
2. Aprecierea Curții
30. Curtea reamintește că art. 2 § 1 impune statului obligația
de a asigura dreptul la viață prin implementarea unei legislații
penale concrete, care să descurajeze comiterea de infracțiuni
contra persoanei și care să se sprijine pe un mecanism de
aplicare conceput pentru a preveni, împiedica și pedepsi
încălcările sale. Această obligație presupune, implicit, începerea
unei anchete oficiale efective atunci când o persoană își pierde
viața. Scopul esențial al unei astfel de anchete este să asigure
punerea în aplicare efectivă a legislației interne ce protejează
acest drept. Ancheta trebuie să permită stabilirea cauzei
decesului și identificarea persoanelor vinovate. Este vorba nu
de o obligație de rezultat, ci de o obligație de mijloace; așadar,

MONITORUL OFICIAL AL ROMÂNIEI, PARTEA I, Nr. 392/10.VI.2009
autoritățile trebuie să fi luat măsuri rezonabile pentru culegerea
probelor referitoare la incident.
31. Orice deficiență a anchetei care îi reduce capacitatea de
a stabili cauza decesului sau persoanele responsabile riscă să
ducă la concluzia că ea nu corespunde acestei norme. În acest
context, cerința de promptitudine și diligență rezonabilă este
implicită [a se vedea, în special, Havva Dudu Esen împotriva
Turciei, nr. 45.626/99, §§ 46—48, 20 iunie 2006, Pereira
Henriques împotriva Luxemburgului, nr. 60.255/00, §§ 56—60,
9 mai 2006, Hugh Jordan împotriva Regatului Unit,
nr. 24.746/94, §§ 108, 136—140, CEDO 2001-III (extrase) și
Mahmut Kaya împotriva Turciei, nr. 22.535/93, §§ 106—107,
CEDO 2000-III].
32. Or, în speță, ancheta judiciară a început la data de
25 martie 1998 și s-a încheiat abia la data de 13 octombrie
2005, adică după 7 ani și 7 luni. Pe deasupra, ea s-a încheiat cu
o soluție de scoatere de sub urmărire penală care a pus capăt
constituirii în parte civilă a reclamantei, fără ca problema
răspunderii pentru accidentul care a dus la decesul mamei sale
să fi fost elucidată, inclusiv sub aspectul răspunderii obiective a
autorităților militare, ceea ce aruncă o îndoială asupra posibilității
acesteia de a obține o despăgubire pentru prejudiciul suferit
[Moldovan împotriva României (nr. 2), nr. 41.138/98 și
64.320/01, §§ 119—120, CEDO 2005-VII (extrase)].
33. Curtea apreciază că durata anchetei și soluțiile repetate
de restituire a cauzei în vederea completării urmăririi penale
datorate modului în care aceasta s-a desfășurat sunt imputabile
autorităților.
Mai mult, în circumstanțe cum sunt cele în speță, în care nu
se contestă că accidentul a fost produs de un camion militar
condus de un militar aflat în exercițiul funcțiilor sale, este de
așteptat o rigoare mai mare din partea autorităților în ancheta
desfășurată cu privire la cauzele incidentului și identificarea
vinovaților.
34. În ceea ce o privește pe reclamantă, ea a dat dovadă de
diligență fără a abuza de căile de atac puse la dispoziția sa, iar
plângerile sale repetate împotriva soluțiilor de scoatere de sub
urmărire penală au fost toate admise. Pe deasupra, deși
caracterul efectiv al anchetei trebuie să fie asigurat de autorități,
și nu să se bazeze pe vigilența părții civile, Curtea observă că
reclamanta a mers până acolo încât a contestat în fața
instanțelor soluția de scoatere de sub urmărire penală imediat
ce calea de atac împotriva acestei soluții a devenit efectivă, la
data de 1 ianuarie 2004 [Dumitru Popescu împotriva României
(nr. 1), nr. 49.234/99, §§ 43—45, 26 aprilie 2007].
35. În fine, Curtea constată că, la data evenimentelor,
procurorii militari erau, la fel ca și inculpații, militari activi și că,
în aceste condiții, făceau parte dintr-o structură militară
întemeiată pe principiul subordonării ierarhice. Or, ținând cont
mai ales de faptul că persoana care conducea camionul se afla
în exercițiul funcțiilor sale, această legătură de tip instituțional
reprezintă, în speță, o lipsă de independență și de imparțialitate
a procurorului militar în instrumentarea anchetei (a se vedea,
mutatis mutandis, Barbu Anghelescu împotriva României,
nr. 46.430/99, § 67, 5 octombrie 2004; Bursuc împotriva
României, nr. 42.066/98, § 107, 12 octombrie 2004; și Mantog
împotriva României, nr. 2.893/02, § 69—70, 11 octombrie 2007).

15

36. Aceste elemente îi sunt suficiente Curții pentru a constata
că ancheta judiciară condusă în speță nu poate fi considerată
efectivă.
Prin urmare, în speță a avut loc încălcarea art. 2 din
Convenție, sub aspectul laturii sale procedurale.
II. Asupra aplicării art. 41 din Convenție
37. Conform art. 41 din Convenție:
ăÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.”
A. Prejudiciu

38. Reclamanta solicită, cu titlu de daune materiale, suma
de 1.500 euro (EUR) cu titlu de cheltuieli de înmormântare,
precum și suma de 50.000 EUR cu titlu de daune morale.
39. Guvernul se opune rambursării sumei solicitate cu titlu
de cheltuieli de înmormântare și arată că familia victimei a primit
după accident un ajutor în valoare de 8.600.000 lei românești
(ROL) din partea statului, precum și suma de 8.000.000 ROL
din partea lui D.D., pentru a acoperi costul înmormântării. Pe de
altă parte, Guvernul consideră că pretențiile reclamantei cu titlu
de daune morale sunt excesive și face trimitere la jurisprudența
Curții în materie.
40. Curtea nu distinge nicio legătură de cauzalitate între
încălcarea constatată și prejudiciul material pretins și, în
consecință, respinge această cerere (Pereira Henriques, § 94,
și Hugh Jordan, § 170, hotărâri menționate mai sus). În schimb,
ea consideră că este cazul să îi acorde reclamantei suma de
15.000 EUR cu titlu de daune morale.
B. Cheltuieli de judecată

41. De asemenea, reclamanta solicită suma de 3.000 EUR
pentru onorariile avocaților care au asistat-o în fața Curții și
1.800 EUR pentru cheltuielile suportate cu ocazia vizitelor la
Strasbourg. Ea mai solicită 1.500 EUR pentru cheltuielile
aferente procedurii interne. În dovedirea pretențiilor sale,
reclamanta a depus la dosar chitanțe ce atestă plata sumei de
9.300.000 ROL către avocat în perioada 1998—2002 și
documente justificative legate de taxele poștale în valoare de
1.049.529 ROL.
42. Guvernul consideră că valoarea onorariilor de avocat
demonstrată de reclamantă se ridică la 342 EUR și roagă
Curtea să nu acorde decât cheltuielile dovedite, necesare și
rezonabile.
43. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care li s-a stabilit realitatea, necesitatea și caracterul
rezonabil. În speță, ținând cont de elementele aflate în posesia
sa și de criteriile menționate mai sus, Curtea consideră rezonabil
să îi acorde reclamantei suma de 500 EUR cu titlu de cheltuieli
de judecată.
C. Majorări de întârziere

44. Curtea consideră potrivit ca valoarea majorărilor de
întârziere să fie stabilită în raport cu rata dobânzii pentru
facilitatea de împrumut marginal practicată de Banca Centrală
Europeană, majorată cu 3 puncte procentuale.

16

MONITORUL OFICIAL AL ROMÂNIEI, PARTEA I, Nr. 392/10.VI.2009
P E N T R U A C E S T E M O T I V E,

În unanimitate,
C U R T E A:

1. declară cererea admisibilă;
2. hotărăște că a avut loc încălcarea art. 2 din Convenție, pe latura sa procedurală;
3. hotărăște:
a) ca statul pârât să îi plătească reclamantei, în cel mult 3 luni de la data rămânerii definitive a prezentei hotărâri, conform
art. 44 § 2 din Convenție, sumele de mai jos, care vor fi convertite în moneda statului pârât la cursul de schimb valabil la data plății:
(i) 15.000 EUR (cincisprezece mii euro), cu titlu de daune morale, plus orice sumă care ar putea fi datorată cu titlu de
impozit; și
(ii) 500 EUR (cinci sute euro), cu titlu de cheltuieli de judecată, plus orice sumă care ar putea fi datorată cu titlu de
impozit de către reclamantă;
b) că, începând de la expirarea termenului menționat mai sus și până la efectuarea plății, această sumă va fi majorată cu
o dobândă simplă egală cu rata dobânzii pentru facilitatea de împrumut marginal a Băncii Centrale Europene aplicabilă în această
perioadă, majorată cu 3 puncte procentuale;
4. respinge cererea de reparație echitabilă pentru rest.
Întocmită în limba franceză, apoi comunicată în scris la data de 3 februarie 2009, în aplicarea art. 77 §§ 2 și 3 din
Regulament.
Josep Casadevall,
președinte

Santiago Quesada,
grefier

RECTIFICĂRI
În Legea nr. 116/2009 pentru ratificarea Codului european de securitate socială al Consiliului Europei, adoptat
la Strasbourg la 16 aprilie 1964, publicată în Monitorul Oficial al României, Partea I, nr. 331 din 19 mai 2009, se face
următoarea rectificare (care nu aparține Redacției ăMonitorul Oficial, Partea I”):
— la art. 2, în cuprinsul declarației, în loc de: ăpărțile I, a II-a, a III-a, a V-a și a VIII-a” se va citi: ăpărțile I, a II-a,
a III-a, a V-a, a VII-a și a VIII-a”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 392/10.VI.2009 conține 16 pagini.

Prețul: 3,20 lei

&JUYDGY|431140]
ISSN 1453—4495

