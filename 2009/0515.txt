PARTEA I

Anul 177 (XXI) — Nr. 515

Luni, 27 iulie 2009

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

834.

— Hotărâre privind modificarea și completarea
Hotărârii Guvernului nr. 925/2006 pentru aprobarea
normelor de aplicare a prevederilor referitoare la
atribuirea contractelor de achiziție publică din
Ordonanța de urgență a Guvernului nr. 34/2006 privind
atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii ......................

1–8

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modificarea și completarea Hotărârii Guvernului nr. 925/2006 pentru aprobarea normelor
de aplicare a prevederilor referitoare la atribuirea contractelor de achiziție publică din Ordonanța
de urgență a Guvernului nr. 34/2006 privind atribuirea contractelor de achiziție publică,
a contractelor de concesiune de lucrări publice și a contractelor de concesiune de servicii
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 925/2006 pentru
aprobarea normelor de aplicare a prevederilor referitoare la
atribuirea contractelor de achiziție publică din Ordonanța de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, publicată în
Monitorul Oficial al României, Partea I, nr. 625 din 20 iulie 2006,
cu modificările și completările ulterioare, se modifică și se
completează după cum urmează:
1. La articolul 2, după alineatul (3) se introduce un nou
alineat, alineatul (4), cu următorul cuprins:
ă(4) Autoritatea contractantă este responsabilă pentru modul
de atribuire a contractului de achiziție publică/acordului-cadru,
cu respectarea tuturor dispozițiilor legale aplicabile.”

2. La articolul 3, alineatul (1) se modifică și va avea
următorul cuprins:
ăArt. 3. — (1) În aplicarea prezentelor norme, autoritatea
contractantă, prin compartimentul intern specializat în atribuirea
contractelor de achiziție publică, organizat conform art. 3041 din
ordonanța de urgență, are următoarele atribuții principale:
a) elaborarea și, după caz, actualizarea, pe baza
necesităților transmise de celelalte compartimente ale autorității
contractante, a unui program anual al achizițiilor publice, ca
instrument managerial pe baza căruia se planifică procesul de
achiziție;
b) elaborarea sau, după caz, coordonarea activității de
elaborare a documentației de atribuire sau, în cazul organizării
unui concurs de soluții, a documentației de concurs;

2

MONITORUL OFICIAL AL ROMÂNIEI, PARTEA I, Nr. 515/27.VII.2009

c) îndeplinirea obligațiilor referitoare la publicitate, astfel cum
sunt acestea prevăzute de ordonanța de urgență;
d) aplicarea și finalizarea procedurilor de atribuire;
e) constituirea și păstrarea dosarului achiziției publice.”
3. La articolul 3, după alineatul (3) se introduce un nou
alineat, alineatul (4), cu următorul cuprins:
ă(4) Ofertantului câștigător nu i se poate impune să suporte
taxe, comisioane sau onorarii de orice fel pentru plata
consultantului care prestează serviciile respective.”
4. La articolul 6, alineatele (1) și (2) se modifică și vor
avea următorul cuprins:
ăArt. 6. — (1) Autoritatea contractantă are dreptul de a iniția
aplicarea procedurii de atribuire numai după ce a fost elaborată
documentația de atribuire sau, după caz, documentația de
concurs.
(2) Perioada de valabilitate a ofertelor, prevăzută în
anunțul/invitația de participare și în documentația de atribuire,
trebuie să fie stabilită astfel încât să se întindă până la momentul
încheierii contractului/acordului-cadru. Atunci când stabilește
perioada de valabilitate a ofertelor, autoritatea contractantă va
lua în considerare estimările privind perioada necesară pentru
analiza și evaluarea ofertelor, perioada necesară pentru
verificările legate de aceste activități, precum și perioada legală
prevăzută pentru rezolvarea eventualelor contestații. Fără a
afecta prevederile art. 93 alin. (3) și asumându-și implicațiile
prevederilor art. 97 alin. (4) lit. b), autoritatea contractantă are
obligația de a solicita prelungirea valabilității ofertelor, precum
și, după caz, a garanției de participare, în situații excepționale
care impun o astfel de prelungire.”
5. Articolul 9 se modifică și va avea următorul cuprins:
ăArt. 9. — În sensul prevederilor art. 8 alin. (1), se prezumă
că cerințele minime de calificare sunt disproporționate în raport
cu natura și complexitatea contractului de achiziție publică ce
urmează să fie atribuit, dacă se impune îndeplinirea unor condiții
cum ar fi:
a) suma valorilor/cantităților de produse furnizate, servicii
prestate și lucrări executate, incluse în contractul/contractele
prezentat/prezentate de către operatorul economic ca dovadă
a experienței lui similare, să fie mai mare decât
valoarea/cantitatea de produse/servicii/lucrări ce vor fi
furnizate/presate/executate în baza contractului care urmează
să fie atribuit;
b) valoarea cifrei de afaceri a operatorului economic să fie
mai mare decât valoarea estimată a contractului, multiplicată cu 2;
c) demonstrarea unui nivel minim al indicatorului financiar
«lichiditate generală» în cazul atribuirii unui contract cu durata
de îndeplinire mai mică de 3 luni sau în cazul atribuirii unui
contract cu executare succesivă, având o durată mai mare de
3 luni, dar pentru care plățile aferente prestațiilor urmează să se
efectueze la intervale mai mici de 60 de zile de la data efectuării
acestora;
d) nivelul indicatorului financiar «lichiditate generală» să
depășească cota de 100%, în cazul atribuirii unui contract care
nu se încadrează în categoria celor prevăzute la lit. c);
e) demonstrarea unui nivel minim al indicatorului financiar
«solvabilitate» în cazul în care operatorul economic a prezentat
documente din care să rezulte că nu se află în niciuna dintre
situațiile prevăzute la art. 181 lit. a) sau b) din ordonanța de
urgență.”
6. La articolul 11, după alineatul (2) se introduce un nou
alineat, alineatul (21), cu următorul cuprins:
ă(21) În sensul prevederilor alin. (2), se consideră inclus în
categoria mijloacelor edificatoare orice site oficial al unei instituții
publice sau al unei alte entități abilitate prin lege în acest scop,
în măsura în care sursa de date respectivă conține informații
actualizate.”

7. La articolul 11, alineatul (4) se modifică și va avea
următorul cuprins:
ă(4) Pentru demonstrarea îndeplinirii criteriilor de calificare
prevăzute la art. 176 din ordonanța de urgență, ofertantul are
dreptul de a prezenta inițial doar o declarație pe propria
răspundere, semnată de reprezentantul său legal, prin care
confirmă că îndeplinește cerințele de calificare astfel cum au
fost solicitate în documentația de atribuire. Declarația va fi
însoțită de o anexă în care ofertantul trebuie să menționeze
succint, dar precis, modul concret de îndeplinire a respectivelor
cerințe — inclusiv, dacă au fost solicitate, diverse valori, cantități
sau altele asemenea.”
8. La articolul 11, după alineatul (4) se introduc trei noi
alineate, alineatele (5), (6) și (7), cu următorul cuprins:
ă(5) În cazul în care uzează de dreptul prevăzut la alin. (4),
ofertantul
are
obligația
de
a
prezenta/completa
certificatele/documentele edificatoare care probează/confirmă
îndeplinirea cerințelor de calificare, atunci când primește din
partea autorității contractante o solicitare în acest sens, în
termenul prevăzut în respectiva solicitare. Acest termen nu
poate fi mai mic de 3 zile lucrătoare.
(6) Autoritatea contractantă trebuie să se asigure că
ofertantul a cărui ofertă este declarată câștigătoare a prezentat,
nu mai târziu de încheierea raportului procedurii de atribuire,
certificatele/documentele prevăzute la alin. (5), acestea fiind
incluse în dosarul achiziției publice. Dosarul achiziției publice
trebuie să includă și certificate/documente ale altor ofertanți
numai dacă, în cadrul procesului de evaluare, au fost adoptate
decizii de respingere a respectivelor oferte care s-au bazat pe
informațiile din respectivele certificate/documente.
(7) Autoritatea contractantă nu are dreptul de a impune
îndeplinirea unor criterii de calificare pentru eventualii
subcontractanți, dar resursele materiale și umane ale
subcontractanților declarați se iau în considerare pentru partea
lor de implicare în contractul care urmează să fie îndeplinit, dacă
sunt prezentate documente relevante în acest sens.”
9. După articolul 11 se introduce un nou articol, articolul 111,
cu următorul cuprins:
ăArt. 111. — (1) În cazul în care, în conformitate cu
prevederile art. 186 și 190 din ordonanța de urgență,
ofertantul/candidatul își demonstrează situația economică și
financiară ori capacitatea tehnică și/sau profesională prin
prezentarea unui angajament de susținere din partea unui terț,
autoritatea contractantă are obligația de a lua în considerare
această susținere pentru verificarea îndeplinirii cerințelor minime
impuse în cadrul documentației de atribuire.
(2) Pentru a fi luată în considerare susținerea acordată,
angajamentul ferm prevăzut la art. 186 alin. (2) și la art. 190
alin. (2) din ordonanța de urgență trebuie să reprezinte un
instrument juridic care să asigure dreptul autorității contractante
de a solicita, în mod legitim, îndeplinirea anumitor obligații de
către persoana susținătoare.
(3) În cazul în care susținerea terțului se referă la asigurarea
unor resurse care pot fi puse efectiv la dispoziția ofertantului —
fonduri financiare, utilaje, echipamente, personal —,
angajamentul ferm prezentat de ofertant/candidat trebuie să
prevadă care sunt resursele respective și să evidențieze faptul
că disponibilizarea acestora se va realiza necondiționat, în
funcție de necesitățile care apar pe parcursul îndeplinirii
contractului în cauză.
(4) În cazul în care susținerea terțului vizează îndeplinirea
unor cerințe minime de calificare cum ar fi experiența similară
reflectată prin prezentarea unor liste de produse/servicii/lucrări
furnizate/prestate/executate într-o perioadă anterioară sau
îndeplinirea unui nivel minim al cifrei de afaceri în domeniul de
activitate aferent obiectului contractului de achiziție publică,
angajamentul ferm prezentat de ofertant/candidat trebuie să

MONITORUL OFICIAL AL ROMÂNIEI, PARTEA I, Nr. 515/27.VII.2009
garanteze autorității contractante faptul că, în cazul în care
contractantul întâmpină dificultăți pe parcursul derulării
contractului, persoana susținătoare se obligă să asigure
îndeplinirea completă și reglementară a obligațiilor contractuale
prin implicarea sa directă.
(5) În situațiile prevăzute la alin. (3)—(4), susținătorul
răspunde pentru prejudiciile cauzate autorității contractante ca
urmare a nerespectării obligațiilor prevăzute în angajament,
aceasta din urmă având posibilitatea de acțiune directă
împotriva susținătorului.
(6) Angajamentul ferm prezentat de ofertantul câștigător face
parte integrantă din contractul de achiziție publică.”
10. La articolul 12, alineatul (1) se modifică și va avea
următorul cuprins:
ăArt. 12. — (1) În prima etapă a licitației restrânse, a
dialogului competitiv, precum și a negocierii cu publicarea
prealabilă a unui anunț de participare, autoritatea contractantă
are obligația de a utiliza pentru selecția/preselecția candidaților
numai criteriile prevăzute în anunțul de participare.”
11. La articolul 12, după alineatul (3) se introduce un nou
alineat, alineatul (4), cu următorul cuprins:
ă(4) Prevederile art. 11 alin. (4), (5) și (6) nu sunt aplicabile în
cazul etapei de selecție/preselecție a candidaților participanți la
procedura de licitație restrânsă, dialog competitiv sau
negociere.”
12. La articolul 15, alineatul (1) se modifică și va avea
următorul cuprins:
ăArt. 15. — (1) Autoritatea contractantă nu are dreptul de a
utiliza criteriile de calificare și selecție prevăzute la art. 176 din
ordonanța de urgență ca factori de evaluare a ofertelor.”
13. La articolul 15, după alineatul (4) se introduce un nou
alineat, alineatul (5), cu următorul cuprins:
ă(5) În cazul în care, în cadrul unei proceduri, contractul este
împărțit pe loturi, criteriul de atribuire utilizat, dacă este cazul,
trebuie să fie același pentru toate loturile respective.”
14. La articolul 22, alineatul (1) se modifică și va avea
următorul cuprins:
ăArt. 22. — (1) După data de 31 decembrie 2006, autoritatea
contractantă are obligația de a transmite spre publicare
anunțurile de intenție, de participare și de atribuire, inclusiv pe
cele de tip erată la respectivele anunțuri, către operatorul SEAP.”
15. Articolul 26 se modifică și va avea următorul cuprins:
ăArt. 26. — (1) Anunțurile transmise ulterior remedierii
erorilor/omisiunilor constatate conform prevederilor art. 25 sunt
considerate anunțuri noi și fac obiectul tuturor regulilor de
transmitere și verificare prevăzute în prezenta secțiune.
(2) În cazul în care, după publicarea unui anunț, intervin
anumite modificări față de informațiile deja publicate, autoritatea
contractantă are obligația de a transmite spre publicare un anunț
de tip erată la anunțul inițial, în condițiile prevăzute de
Regulamentul Comisiei Europene nr. 1.564/2005, care
stabilește formatul standard al anunțurilor publicitare în cadrul
procedurilor de atribuire prevăzute în directivele nr. 17/2004/CE
și 18/2004/CE.”
16. Articolele 29 și 30 se abrogă.
17. La articolul 31, alineatele (2) și (3) se abrogă.
18. La articolul 33, alineatele (1), (3), (4) și (5) se modifică
și vor avea următorul cuprins:
ăArt. 33. — (1) Autoritatea contractantă are obligația de a
deschide ofertele și, după caz, alte documente prezentate de
participanți, la data, ora și în locul indicate în anunțul de
participare. În cazul în care devine necesară prelungirea
termenului de depunere a ofertelor, autoritatea contractantă are
obligația de a preciza această modificare printr-o erată la
anunțul de participare, care trebuie însă publicată cu cel puțin
3 zile înainte de data anunțată inițial pentru deschiderea
ofertelor.
.................................................................................................

3

(3) În cadrul ședinței de deschidere nu este permisă
respingerea niciunei oferte, cu excepția celor care se încadrează
într-una dintre următoarele situații:
a) au fost depuse după data și ora-limită de depunere sau la
o altă adresă decât cele stabilite în anunțul de participare;
b) nu sunt însoțite de garanția de participare, în cuantumul,
forma și având perioada de valabilitate solicitate în
documentația de atribuire.
(4) Ședința de deschidere se finalizează printr-un
proces-verbal semnat de membrii comisiei de evaluare și de
reprezentanți ai operatorilor economici prezenți la ședință, în
care se consemnează modul de desfășurare a ședinței
respective, aspectele formale constatate la deschiderea
ofertelor, elementele principale ale fiecărei oferte,
consemnându-se totodată lista documentelor depuse de fiecare
operator economic în parte. Autoritatea contractantă are
obligația de a transmite un exemplar al procesului-verbal tuturor
operatorilor economici participanți la procedura de atribuire, în
cel mult o zi lucrătoare de la deschidere, indiferent dacă aceștia
au fost sau nu prezenți la ședința respectivă.
(5) Prevederile alin. (4) nu sunt aplicabile în cazul prevăzut
la art. 216 din ordonanța de urgență, trasabilitatea acțiunilor fiind
asigurată implicit de SEAP.”
19. La articolul 36 alineatul (1), litera b) se modifică și va
avea următorul cuprins:
ăb) a fost depusă de un ofertant care nu îndeplinește una sau
mai multe dintre cerințele de calificare stabilite în documentația
de atribuire sau nu a prezentat, conform prevederilor art. 11
alin. (4)—(5), documente relevante în acest sens;”.
20. La articolul 36 alineatul (1), litera b1) se abrogă.
21. La articolul 36 alineatul (1), litera e) se modifică și va
avea următorul cuprins:
ăe) prețul, fără TVA, inclus în propunerea financiară
depășește valoarea estimată comunicată prin anunțul/invitația
de participare și nu există posibilitatea disponibilizării de fonduri
suplimentare pentru îndeplinirea contractului de achiziție publică
respectiv;”.
22. La articolul 36 alineatul (1), după litera e) se introduce
o nouă literă, litera e1), cu următorul cuprins:
ăe1) prețul, fără TVA, inclus în propunerea financiară
depășește valoarea estimată comunicată prin anunțul/invitația
de participare și, deși există posibilitatea disponibilizării de
fonduri suplimentare pentru îndeplinirea contractului de achiziție
publică respectiv, se constată existența a cel puțin uneia dintre
următoarele situații:
— prețul este cu mai mult de 10% mai mare decât valoarea
estimată prevăzută în anunțul/invitația de participare;
— încheierea contractului la prețul respectiv ar conduce la
eludarea aplicării acelor prevederi ale ordonanței de urgență
care instituie obligații ale autorității contractante în raport cu
anumite praguri valorice;”.
23. La articolul 36 alineatul (1), litera f) se modifică și va
avea următorul cuprins:
ăf) în urma verificărilor prevăzute la art. 202 și 203 din
ordonanța de urgență se constată că oferta are un preț
neobișnuit de scăzut pentru ceea ce urmează a fi
furnizat/prestat/executat, astfel încât nu se poate asigura
îndeplinirea contractului la parametrii cantitativi și calitativi
solicitați prin caietul de sarcini.”
24. La articolul 36, alineatul (2) se modifică și va avea
următorul cuprins:
ă(2) Oferta este considerată neconformă în următoarele
situații:
a) nu satisface în mod corespunzător cerințele caietului de
sarcini;
b) conține propuneri de modificare a clauzelor contractuale
pe care le-a stabilit autoritatea contractantă în cadrul

4

MONITORUL OFICIAL AL ROMÂNIEI, PARTEA I, Nr. 515/27.VII.2009

documentației de atribuire, care sunt în mod evident
dezavantajoase pentru aceasta din urmă, iar ofertantul, deși a
fost informat cu privire la respectiva situație, nu acceptă
renunțarea la clauzele respective;
c) conține în cadrul propunerii financiare prețuri care nu sunt
rezultatul liberei concurențe și care nu pot fi justificate;
d) în cadrul unei proceduri de atribuire pentru care s-a
prevăzut defalcarea pe loturi, oferta este prezentată fără a se
realiza distincția pe loturile ofertate, din acest motiv devenind
imposibilă aplicarea criteriului de atribuire pentru fiecare lot în
parte.”
25. Articolul 361 se modifică și va avea următorul
cuprins:
ăArt. 361 — (1) În sensul prevederilor art. 202 alin. (1) din
ordonanța de urgență, o ofertă prezintă un preț aparent
neobișnuit de scăzut în raport cu ceea ce urmează a fi furnizat,
executat sau prestat atunci când prețul ofertat, fără TVA,
reprezintă mai puțin de 85% din valoarea estimată a contractului
respectiv sau, în cazul în care în procedura de atribuire sunt cel
puțin 5 oferte care nu se află în situațiile prevăzute la art. 36
alin. (1) lit. a)—e) și alin. (2), atunci când prețul ofertat reprezintă
mai puțin de 85% din media aritmetică a ofertelor respective.
(2) În cazul în care, pe parcursul evaluării, se constată
existența unei oferte cu preț aparent neobișnuit de scăzut în
sensul prevederilor alin. (1), autoritatea contractantă are
obligația de a efectua verificări detaliate în legătură cu aspectele
prevăzute la art. 202 alin. (2) din ordonanța de urgență.
(3) În scopul efectuării verificărilor prevăzute la alin. (2),
autoritatea contractantă va solicita ofertantului inclusiv
documente privind, după caz, prețurile la furnizori, situația
stocurilor de materii prime și materiale, modul de organizare și
metodele utilizate în cadrul procesului de lucru, nivelul de
salarizare a forței de muncă, performanțele și costurile implicate
de anumite utilaje sau echipamente de lucru.
(4) În cazul în care ofertantul nu prezintă informațiile solicitate
sau aceste informații nu pot justifica prețul aparent neobișnuit
de scăzut, oferta intră sub incidența prevederilor art. 36 alin. (1)
lit. f).”
26. La articolul 38, alineatul (4) se modifică și va avea
următorul cuprins:
ă(4) În cazul organizării etapei finale de licitație electronică,
clasamentul final se stabilește luând în considerare și rezultatul
obținut în procesul repetitiv de ofertare derulat în cadrul etapei
respective. Refuzul unui operator economic de a se înregistra în
SEAP în scopul participării la etapa finală de licitație electronică
este asimilat cu retragerea ofertei, în acest caz fiind aplicabile
prevederile art. 87 alin. (1) lit. a).”
27. Articolul 39 se modifică și va avea următorul cuprins:
ăArt. 39. — (1) După ce a finalizat evaluarea ofertelor,
comisia de evaluare are obligația de a elabora, în conformitate
cu prevederile art. 213 alin. (2) din ordonanța de urgență, un
raport al procedurii de atribuire, care se aprobă de către
conducătorul autorității contractante sau de persoana
desemnată în acest scop.
(2) Conducătorul autorității contractante sau persoana
desemnată în acest scop are obligația de lua măsurile necesare
pentru informarea tuturor ofertanților în legătură cu rezultatul
aplicării procedurii de atribuire, conform prevederilor art. 206—208
din ordonanța de urgență.”
28. La articolul 43, alineatul (1) se abrogă.
29. La articolul 43, alineatele (2) și (3) se modifică și vor
avea următorul cuprins:
ă(2) După ce a finalizat selecția candidaților, comisia de
evaluare are obligația de a elabora un raport intermediar, care
se aprobă de către conducătorul autorității contractante sau de
persoana desemnată în acest scop.

(3) Conducătorul autorității contractante sau persoana
desemnată în acest scop are obligația de lua măsurile necesare
pentru informarea tuturor candidaților cu privire la rezultatul
selecției, conform prevederilor art. 206—208 din ordonanța de
urgență.”
30. La articolul 48, alineatul (1) se abrogă.
31. La articolul 48, alineatele (2) și (3) se modifică și vor
avea următorul cuprins:
ă(2) După ce a finalizat preselecția candidaților, comisia de
evaluare are obligația de a elabora un raport intermediar, care
se aprobă de către conducătorul autorității contractante sau de
persoana desemnată în acest scop.
(3) Conducătorul autorității contractante sau persoana
desemnată în acest scop are obligația de a lua măsurile
necesare pentru informarea tuturor candidaților cu privire la
rezultatul preselecției, conform prevederilor art. 206—208 din
ordonanța de urgență.”
32. Articolul 50 se modifică și va avea următorul cuprins:
ăArt. 50. — (1) Autoritatea contractantă are dreptul de a
derula dialogul și în runde intermediare, care au ca scop
reducerea succesivă a numărului de soluții discutate, dacă sunt
îndeplinite în mod cumulativ următoarele condiții:
a) această posibilitate a fost prevăzută în documentația
descriptivă;
b) numărul participanților la dialog este suficient de mare,
astfel încât o astfel de reducere să nu afecteze concurența
reală.
(2) În sensul prevederilor alin. (1), autoritatea contractantă
are dreptul de a organiza, după ce în urma dialogului cu fiecare
dintre participanți au fost clarificate o parte dintre aspectele
prevăzute la art. 49 alin. (1), runde intermediare în care
participanții la dialog urmează să prezinte propuneri tehnice
și/sau financiare parțiale.
(3) Autoritatea contractantă are obligația de a anunța toți
participanții la dialog cu privire la modalitatea de desfășurare a
rundei intermediare, precum și la factorii de evaluare aplicabili și
la modul concret de aplicare a acestora pentru reducerea
numărului de participanți.
(4) După finalizarea unei runde intermediare de reducere a
numărului de participanți la dialog, comisia de evaluare are
obligația de a elabora un nou raport intermediar, care se aprobă
de către conducătorul autorității contractante sau de persoana
desemnată în acest scop.
(5) Conducătorul autorității contractante sau persoana
desemnată în acest scop are obligația de a lua măsurile
necesare pentru informarea tuturor participanților la dialog cu
privire la rezultatul rundei intermediare, conform prevederilor
art. 206—208 din ordonanța de urgență.
(6) Următoarea runda de dialog se derulează numai cu
participanții rămași în competiție după finalizarea rundei
intermediare organizate anterior. Participanții rămași în
competiție, odată admiși ca urmare a organizării unei runde
intermediare, nu au dreptul ca, în cadrul rundelor următoare sau
atunci când depun oferta finală, să modifice angajamentele
asumate prin propunerile tehnice și/sau financiare parțiale pe
care le-au prezentat, decât în sensul îmbunătățirii acestora.”
33. La articolul 52, alineatul (2) se modifică și va avea
următorul cuprins:
ă(2) Prevederile art. 31—39 se aplică în mod corespunzător.”
34. După articolul 53 se introduc două noi articole,
articolele 531 și 532, cu următorul cuprins:
ăArt. 531. — În perioada cuprinsă între data publicării
anunțului de participare și data-limită de depunere a
candidaturilor, autoritatea contractantă are obligația de a asigura
oricărui operator economic posibilitatea de a obține informații
complete cu privire la condițiile de participare la procedura de
atribuire.

MONITORUL OFICIAL AL ROMÂNIEI, PARTEA I, Nr. 515/27.VII.2009
Art. 532. — (1) După ce s-a finalizat preselecția candidaților,
comisia de evaluare are obligația de a elabora un raport
intermediar, care se aprobă de către conducătorul autorității
contractante sau de persoana desemnată în acest scop.
(2) Conducătorul autorității contractante sau persoana
desemnată în acest scop are obligația de a lua măsurile
necesare pentru informarea tuturor candidaților cu privire la
rezultatul preselecției, conform prevederilor art. 206—208 din
ordonanța de urgență.”
35. Articolul 54 se modifică și va avea următorul cuprins:
ăArt. 54. — (1) Autoritatea contractantă are obligația de a
organiza, în cadrul etapei a doua a procedurii de atribuire,
întâlniri cu fiecare candidat preselectat în parte, în cadrul cărora
se desfășoară negocieri cu privire la propunerea tehnică și la
cea financiară.
(2) Fiecare participant la etapa de negocieri are obligația de
a prezenta, în funcție de necesitățile, obiectivele și
constrângerile autorității contractante, astfel cum au fost acestea
evidențiate în documentația descriptivă, o propunere de ofertă
preliminară, care va constitui punctul de pornire al negocierilor.
(3) Scopul negocierilor este de îmbunătățire a ofertei
preliminare și de adaptare a acesteia la condițiile concrete în
care se va derula viitorul contract. La sfârșitul fiecărei întâlniri
comisia are obligația consemnării problemelor discutate și a
aspectelor convenite într-un proces-verbal de ședință, care se
semnează de către toți participanții la negocieri.”
36. Articolul 56 se modifică și va avea următorul cuprins:
ăArt. 56. — (1) Negocierile se derulează până în momentul în
care fiecare participant la negocieri declară că oferta preliminară
pe care a prezentat-o nu mai poate fi îmbunătățită, fapt care se
consemnează explicit în procesul-verbal de ședință.
(2) În cazul în care, pe parcursul negocierilor, comisia
constată că nu se înregistrează îmbunătățiri substanțiale ale
ofertei preliminare față de întâlnirile/rundele anterioare, aceasta
are dreptul de a stabili o întâlnire finală, cu fiecare participant în
parte. În cadrul acestei întâlniri fiecare participant are obligația
de a prezenta elementele finale ale propunerii sale tehnice și
financiare, pentru care urmează să se aplice criteriul de
atribuire.”
37. La articolul 62, alineatele (2) și (3) se abrogă.
38. La articolul 65, după litera f) se introduce o nouă
literă, litera g), cu următorul cuprins:
ăg) nu are dreptul de a atribui contracte subsecvente a căror
valoare cumulată este mai mare decât o valoare a cărei
depășire ar conduce la eludarea aplicării acelor prevederi ale
ordonanței de urgență care instituie obligații ale autorității
contractante în raport cu anumite praguri valorice.”
39. La articolul 67 alineatul (1), litera a) se modifică și va
avea următorul cuprins:
ăa) să nu încheie cu alt operator economic, pe durata
acordului-cadru, un contract având ca obiect achiziționarea
produselor/serviciilor/lucrărilor care fac obiectul acordului-cadru
respectiv, cu excepția următoarelor cazuri:
— operatorul/operatorii economici semnatar/semnatari ai
acordului nu mai are/au capacitatea de a răspunde solicitărilor
autorității contractante; sau
— autoritatea contractantă se află în situația prevăzută la
art. 65 lit. g), în acest din urmă caz fără a aduce atingere
regulilor de estimare a valorii contractului de achiziție publică;”.
40. La articolul 69, alineatul (5) se modifică și va avea
următorul cuprins:
ă(5) Operatorii economici au dreptul ca în procesul de
reofertare să modifice elementele/condițiile care fac obiectul
reluării competiției numai în sensul îmbunătățirii acestora și fără
să afecteze elementele/condițiile stabilite ca fiind neschimbabile
conform prevederilor art. 68 alin. (2) lit. a). În cazul în care a fost
prevăzută posibilitatea de ajustare a prețului, îmbunătățirea

5

acestui element se raportează la valoarea actualizată care se
obține în urma aplicării coeficienților de ajustare.”
41. La articolul 70, alineatul (2) se modifică și va avea
următorul cuprins:
ă(2) În cazul în care operatorul economic căruia autoritatea
contractantă îi transmite o solicitare pentru încheierea unui
contract subsecvent nu are capacitatea de a răspunde acestei
solicitări din propria sa culpă, autoritatea contractantă are
dreptul de a iniția o nouă procedură de atribuire pentru
achiziționarea întregii cantități necesare, numai în cazul în care:
a) acordul-cadru este încheiat doar cu operatorul economic
respectiv; sau
b) deși acordul-cadru este încheiat și cu alți operatori
economici, nici aceștia, la rândul lor, nu au capacitatea de a
răspunde solicitării respective.”
42. La articolul 71, alineatele (1) și (2) se modifică și vor
avea următorul cuprins:
ăArt. 71. — (1) Autoritatea contractantă are obligația de a
desemna, pentru atribuirea contractelor de achiziție publică,
persoanele responsabile pentru evaluarea ofertelor, care se
constituie într-o comisie de evaluare.
(2) Comisia de evaluare trebuie să includă specialiști în
domeniul obiectului contractului care urmează să fie atribuit și se
nominalizează din cadrul compartimentului intern specializat
prevăzut la art. 3 alin. (1). În comisia de evaluare pot fi
nominalizați și membri aparținând altor compartimente ale
autorității contractante sau, în cazul în care beneficiarul final al
contractului este o altă autoritate contractantă, din cadrul
respectivei autorități contractante.”
43. La articolul 72, alineatul (1) se modifică și va avea
următorul cuprins:
ăArt. 72. — (1) Autoritatea contractantă va numi o persoană
responsabilă cu aplicarea procedurii de atribuire, persoană care
devine, totodată, și președinte al comisiei de evaluare.
Președintele poate fi membru în cadrul comisiei de evaluare sau
rolul său poate fi limitat numai la aspectele de organizare și
reprezentare, în acest din urmă caz neavând drept de vot. În
orice situație, președintele comisiei de evaluare semnează
raportul procedurii de atribuire.”
44. La articolul 73, alineatele (1), (2), (4) și (5) se modifică
și vor avea următorul cuprins:
ăArt. 73. — (1) Autoritatea contractantă are dreptul de a
decide, cu scopul de a sprijini activitățile de evaluare,
desemnarea pe lângă comisia de evaluare a unor specialiști
externi, numiți experți cooptați. Experții cooptați pot fi desemnați
încă de la începutul procesului de evaluare sau pe parcursul
acestui proces, în funcție de problemele care ar putea impune
expertiza acestora.
(2) Decizia de desemnare a experților cooptați trebuie să
precizeze atribuțiile și responsabilitățile specifice ale acestora și
să justifice necesitatea participării lor la procesul de evaluare.
................................................................................................
(4) Numai membrii comisiei de evaluare au drept de vot.
(5) Experții cooptați nu au drept de vot, însă au obligația de
a elabora un raport de specialitate cu privire la aspectele
tehnice, financiare sau juridice asupra cărora, pe baza expertizei
pe care o dețin, își exprimă punctul de vedere.”
45. La articolul 76, alineatele (1), (2) și (4) se modifică și
vor avea următorul cuprins:
ăArt. 76. — (1) Modul de lucru al comisiei de evaluare este
stabilit de comun acord între membrii acesteia, urmând a se
avea în vedere calendarul estimativ de aplicare a procedurii și
perioada solicitată pentru valabilitatea ofertelor.
(2) Membrii comisiei de evaluare au dreptul de a analiza și
evalua documentele depuse de ofertanți/candidați individual
și/sau în ședințe comune, însă orice decizie a comisiei de
evaluare trebuie să întrunească votul a cel puțin 2/3 dintre

6

MONITORUL OFICIAL AL ROMÂNIEI, PARTEA I, Nr. 515/27.VII.2009

membrii săi. Comisia de evaluare are obligația să întocmească
înscrisuri prin care se formalizează deciziile adoptate în cadrul
procesului de evaluare.
.................................................................................................
(4) În cazul în care se ajunge în situația ca prevederile
alin. (2) să nu fie respectate datorită unor eventuale divergențe
de păreri între membrii comisiei de evaluare, conducătorul
autorității contractante sau, după caz, președintele comisiei va
solicita reanalizarea punctelor de divergență, în scopul finalizării
în timp util a etapei de evaluare a ofertelor și de stabilire a ofertei
câștigătoare. În cazul în care comisia de evaluare nu ajunge la
un acord, decizia finală se adoptă cu votul majorității membrilor
săi.”
46. Articolul 77 se abrogă.
47. La articolul 79, alineatul (2) se modifică și va avea
următorul cuprins:
ă(2) În cazul în care ofertantul modifică prin răspunsurile pe
care le prezintă conținutul propunerii tehnice, oferta sa va fi
considerată neconformă. Modificări ale propunerii tehnice se
acceptă în măsura în care acestea:
a) pot fi încadrate în categoria viciilor de formă sau erorilor
aritmetice; sau
b) reprezintă corectări ale unor abateri tehnice minore, iar o
eventuală modificare a prețului, indusă de aceste corectări, nu
ar fi condus la modificarea clasamentului ofertanților participanți
la procedura de atribuire; prevederile art. 79 alin. (3) rămân
aplicabile.”
48. La articolul 80, alineatul (1) se modifică și va avea
următorul cuprins:
ăArt. 80. — (1) Comisia de evaluare are dreptul de a corecta
erorile aritmetice sau viciile de formă numai cu acceptul
ofertantului. În cazul în care ofertantul nu acceptă corecția
acestor erori/vicii, oferta sa va fi considerată neconformă.”
49. La articolul 80, după alineatul (2) se introduce un nou
alineat, alineatul (3), cu următorul cuprins:
ă(3) Viciile de formă reprezintă acele erori sau omisiuni din
cadrul unui document a căror corectare/completare este
susținută în mod neechivoc de sensul și de conținutul altor
informații existente inițial în alte documente prezentate de
ofertant sau a căror corectare/completare are rol de clarificare
sau de confirmare, nefiind susceptibile de a produce un avantaj
incorect în raport cu ceilalți participanți la procedura de
atribuire.”
50. La articolul 82, alineatul (4) se modifică și va avea
următorul cuprins:
ă(4) În cazul în care, atribuirea contractului de achiziție
publică se face pe baza criteriului «prețul cel mai scăzut»,
evaluarea ofertelor se realizează prin compararea prețurilor
fiecărei oferte admisibile în parte și prin întocmirea, în ordine
crescătoare a prețurilor respective, a clasamentului pe baza
căruia se stabilește oferta câștigătoare.”
51. La articolul 82, după alineatul (4) se introduce un nou
alineat, alineatul (5), cu următorul cuprins:
ă(5) Indiferent de criteriul aplicat pentru atribuirea
contractului, compararea prețurilor prevăzute în propunerile
financiare ale ofertanților se realizează la valoarea fără TVA.”
52. La articolul 85, litera b) se modifică și va avea
următorul cuprins:
ăb) perioada de valabilitate a garanției de participare, care va
fi cel puțin egală cu perioada minimă de valabilitate a ofertei,
astfel cum a fost solicitată prin documentația de atribuire.”
53. Articolul 86 se modifică și va avea următorul cuprins:
ăArt. 86. — (1) Garanția de participare se constituie prin
virament bancar sau printr-un instrument de garantare emis în
condițiile legii de o societate bancară ori de o societate de
asigurări, care se prezintă în original, în cuantumul și pentru
perioada prevăzută în documentația de atribuire.

(2) Garanția trebuie să fie irevocabilă.
(3) Instrumentul de garantare trebuie să prevadă dacă plata
garanției se va executa:
a) condiționat, respectiv după constatarea culpei persoanei
garantate, în conformitate cu contractul garantat; sau
b) necondiționat, respectiv la prima cerere a beneficiarului,
pe baza declarației acestuia cu privire la culpa persoanei
garantate.
(4) Autoritatea contractantă nu are dreptul:
a) de a impune sau de a interzice prezentarea unui
instrument de garantare emis de către o anumită societate
bancară ori societate de asigurări, nominalizată în mod expres
în documentația de atribuire;
b) de a limita posibilitatea de prezentare a instrumentelor de
garantare numai la cele care sunt emise de către societăți
bancare sau numai la cele care sunt emise de către societăți de
asigurări;
c) de a impune sau de a interzice prezentarea scrisorilor de
garanție în oricare dintre formele prevăzute la alin. (3) lit. a)—b)
ori de a acorda, în cadrul procesului de evaluare, un punctaj
suplimentar uneia dintre formele de constituire a garanției.
(5) Prin excepție de la prevederile alin. (1) și numai dacă în
documentația de atribuire este prevăzută această posibilitate,
garanția de participare se poate constitui și prin depunerea la
casieria autorității contractante:
a) a unui ordin de plată sau a unei file cec, cu condiția
confirmării acestora de către bancă până la data deschiderii
ofertelor;
b) a unei sume în numerar, în cazul în care valoarea garanției
de participare este redusă ca valoare.
(6) În orice situație, dovada constituirii garanției de participare
trebuie să fie prezentată cel mai târziu la data și ora stabilite
pentru deschiderea ofertelor.”
54. La articolul 88, după alineatul (2) se introduc două
noi alineate, alineatele (3) și (4), cu următorul cuprins:
ă(3) În cazul în care autoritatea contractantă se află, conform
prevederilor art. 209 din ordonanța de urgență, în situația de a
anula procedura de atribuire, garanția de participare se restituie
după data expirării termenului de depunere a unei contestații cu
privire la această decizie, dar nu mai târziu de 3 zile lucrătoare
de la această dată.
(4) După primirea comunicării prevăzute la art. 206 din
ordonanța de urgență, ofertanții ale căror oferte au fost declarate
necâștigătoare au dreptul de a obține eliberarea garanției de
participare înainte de expirarea perioadei prevăzute la alin. (2)
sau, după caz, la alin. (3), dacă transmit autorității contractante
o solicitare în acest sens.”
55. La articolul 90, alineatul (1) se modifică și va avea
următorul cuprins:
ăArt. 90. — (1) De regulă, garanția de bună execuție se
constituie printr-un instrument de garantare emis în condițiile
legii de o societate bancară sau de o societate de asigurări, care
devine anexă la contract. Prevederile art. 86 alin. (2)—(4) se
aplică în mod corespunzător.”
56. La articolul 93, după alineatul (2) se introduce un nou
alineat, alineatul (3), cu următorul cuprins:
ă(3) Autoritatea contractantă nu are dreptul ca, fără o
justificare temeinică, să întârzie adoptarea unei decizii de
finalizare a procedurii de atribuire, să întârzie încheierea
contractului/acordului-cadru sau să adopte orice alte măsuri cu
scopul de a crea circumstanțe artificiale de anulare a procedurii.
Aceste situații sunt considerate încălcări ale principiilor
prevăzute la art. 2 alin. (2) lit. f) și g) din ordonanța de urgență
și se sancționează în consecință. Ofertantul care se consideră
lezat de un astfel de comportament are dreptul de a solicita
despăgubiri prin acțiune în justiție.”

MONITORUL OFICIAL AL ROMÂNIEI, PARTEA I, Nr. 515/27.VII.2009
57. Articolul 94 se modifică și va avea următorul cuprins:
ăArt. 94. — Indiferent de momentul inițierii procedurii de
atribuire, autoritatea contractantă are obligația de a verifica,
înainte de încheierea contractului, respectarea dispozițiilor
referitoare la angajarea cheltuielilor din bugetele care intră sub
incidența legislației privind finanțele publice.”
58. La articolul 95, alineatul (1) se modifică și va avea
următorul cuprins:
ăArt. 95. — (1) Ca anexe ce devin parte integrantă a
contractului de achiziție publică se constituie cel puțin
următoarele documente:
a) caietul de sarcini;
b) propunerea tehnică și propunerea financiară;
c) graficul de îndeplinire a contractului;
d) graficul de plăți;
e) garanția de bună execuție, dacă este cazul;
f) angajamentul ferm de susținere din partea unui terț, dacă
este cazul.”
59. Articolul 97 se modifică și va avea următorul cuprins:
ăArt. 97. — (1) Prețul contractului de achiziție publică se
poate exprima în lei sau, după caz, în valută.
(2) Pe parcursul îndeplinirii contractului, prețul poate fi ajustat
în următoarele situații:
a) au avut loc modificări legislative, modificări ale normelor
tehnice sau au fost emise de către autoritățile locale acte
administrative care au ca obiect instituirea, modificarea sau
renunțarea la anumite taxe/impozite locale, al căror efect se
reflectă în creșterea/diminuarea costurilor pe baza cărora s-a
fundamentat prețul contractului;
b) pe piață au apărut anumite condiții, în urma cărora s-a
constatat creșterea/diminuarea indicilor de preț pentru elemente
constitutive ale ofertei, al căror efect se reflectă în
creșterea/diminuarea costurilor pe baza cărora s-a fundamentat
prețul contractului.
(3) Pentru a se respecta principiul transparenței, posibilitatea
de ajustare a prețului trebuie să fie precizată atât în
documentația de atribuire, cât și în contractul care urmează să
fie încheiat, prin clauze speciale în acest sens. În cazul prevăzut
la alin. (2) lit. b), autoritatea contractantă are obligația de a
preciza totodată și modul concret de ajustare a prețului, indicii
care vor fi utilizați, precum și sursa informațiilor cu privire la
evoluția acestora, cum ar fi buletine statistice sau cotații ale
burselor de mărfuri. Lipsa, modificarea sau completarea
respectivelor informații/clauze determină inaplicabilitatea
prevederilor referitoare la posibilitatea de ajustare a prețului
contractului de achiziție publică.
(4) Ajustarea prețului fără a fi îndeplinite condițiile prevăzute
la alin. (3) este posibilă numai în următoarele cazuri:
a) atunci când survin circumstanțe imprevizibile și
independente de voința părților, altele decât cele prevăzute la
alin. (2) lit. a) și b); sau
b) atunci când durata de aplicare a procedurii de atribuire se
prelungește, în mod neprevăzut, peste perioada preconizată
inițial și din motive care exclud orice culpă a
ofertantului/contractantului.
(5) În orice situație, prețul contractului nu poate fi majorat
decât în măsura strict necesară pentru acoperirea creșterii
costurilor pe baza cărora s-a fundamentat prețul contractului.
Modul de ajustare a prețului contractului de achiziție publică nu
trebuie să conducă în niciun caz la alterarea rezultatului
procedurii de atribuire, prin anularea sau diminuarea avantajului
competitiv pe baza căruia contractantul respectiv a fost declarat
câștigător în urma finalizării respectivei proceduri.
(6) În cazul în care durata de îndeplinire a contractului se
prelungește peste termenele stabilite inițial în respectivul
contract, din motive care se datorează culpei autorității
contractante, nu este posibilă invocarea prevederilor alin. (4),

7

operatorul economic fiind însă îndreptățit să solicite penalități
și/sau daune-interese.”
60. După articolul 97 se introduce un nou articol,
articolul 971, cu următorul cuprins:
ăArt. 971. — (1) Autoritatea contractantă are obligația de a
emite documente constatatoare care conțin informații referitoare
la îndeplinirea obligațiilor contractuale de către contractant și,
dacă este cazul, la eventualele prejudicii, după cum urmează:
a) pentru contractele de furnizare: în termen de 14 zile de la
data terminării furnizării produselor care fac obiectul
respectivului contract și, suplimentar, în termen de 14 zile de la
data expirării perioadei de garanție a produselor în cauză;
b) pentru contractele de servicii, altele decât contractele de
servicii de proiectare: în termen de 14 zile de la data terminării
prestării serviciilor care fac obiectul respectivului contract;
c) pentru contractele de servicii de proiectare: în termen de
14 zile de la data terminării prestării serviciilor care fac obiectul
respectivului contract și, suplimentar, în termen de 14 zile de la
data încheierii procesului-verbal de recepție la terminarea
lucrărilor proiectate;
d) pentru contractele de lucrări: în termen de 14 zile de la
data încheierii procesului-verbal de recepție la terminarea
lucrărilor și, suplimentar, în termen de 14 zile de la data
încheierii procesului-verbal de recepție finală a lucrărilor întocmit
la expirarea perioadei de garanție a lucrărilor în cauză.
(2) Documentele constatatoare prevăzute la alin. (1) se
întocmesc în 3 exemplare, autoritatea contractantă având
următoarele obligații:
a) să elibereze un exemplar operatorului economic;
b) să depună un exemplar la dosarul achiziției publice; și
c) să transmită un exemplar Autorității Naționale pentru
Reglementarea și Monitorizarea Achizițiilor Publice, în cel mult
10 zile de la data expirării termenelor prevăzute la alin. (1).
(3) În cazul în care procedura de atribuire a avut ca scop
încheierea unui acord-cadru, prevederile alin. (1)—(2) sunt
aplicabile prin raportare la terminarea prestațiilor aferente
acordului-cadru respectiv, și nu contractelor subsecvente.
(4) Președintele Autorității Naționale pentru Reglementarea
și Monitorizarea Achizițiilor Publice are dreptul de a stabili, prin
ordin, proceduri și instrumente specifice prin care orice
persoană poate beneficia de informațiile incluse în documentele
constatatoare disponibile la nivelul Autorității Naționale pentru
Reglementarea și Monitorizarea Achizițiilor Publice, aferente
operatorilor economici care participă la o anumită procedură de
atribuire aplicată de respectiva autoritate contractantă.
(5) Documentele constatatoare emise de către autoritatea
contractantă în conformitate cu prevederile alin. (1) pot fi
contestate în justiție potrivit Legii contenciosului administrativ
nr. 554/2004, cu modificările ulterioare.
(6) Refuzul ofertantului declarat câștigător de a semna
contractul/acordul-cadru este asimilabil situației prevăzute la
art. 181 lit. c1) din ordonanța de urgență. Documentele
constatatoare se emit în acest caz în termen de 14 zile de la
data la care ar fi trebuit încheiat contractul dacă ofertantul nu ar
fi refuzat semnarea acestuia.”
61. Articolul 98 se modifică și va avea următorul cuprins:
ăArt. 98. — (1) În termen de cel mult 48 de zile de la
încheierea contractului/acordului-cadru, autoritatea contractantă
are obligația de a transmite spre publicare, conform prevederilor
art. 56 din ordonanța de urgență, un anunț de atribuire a
contractului de achiziție publică.
(2) În cazul în care procedura de atribuire a fost anulată
conform prevederilor art. 209 din ordonanța de urgență,
autoritatea contractantă are obligația transmiterii spre publicare,
în termen de cel mult 48 de zile de la emiterea deciziei de
anulare, a unui anunț specific în acest sens. Transmiterea spre
publicare se realizează, ca și în cazul celorlalte tipuri de

8

MONITORUL OFICIAL AL ROMÂNIEI, PARTEA I, Nr. 515/27.VII.2009

anunțuri, prin utilizarea aplicației disponibile la adresa de internet
www.e-licitatie.ro
(3) Prevederile alin. (2) nu sunt aplicabile în cazul anulării
unei proceduri de negociere fără publicarea prealabilă a unui
anunț de participare.”
62. La articolul 99, alineatele (1) și (3) se modifică și vor
avea următorul cuprins:
ăArt. 99. — (1) Monitorizarea atribuirii contractelor de achiziție
publică se realizează de Autoritatea Națională pentru
Reglementarea și Monitorizarea Achizițiilor Publice, pe baza
informațiilor cuprinse în anunțurile de participare și de atribuire,
precum și a informărilor prevăzute la art. 101.
..................................................................................................
(3) Informațiile solicitate se transmit în format electronic,
conform formatului standardizat care se pune la dispoziție prin
intermediul SEAP, cel mai târziu până la data de 31 martie a
fiecărui an.”
63. Articolul 100 se abrogă.

64. La articolul 101, partea introductivă se modifică și va
avea următorul cuprins:
ăArt. 101. — Autoritatea Națională pentru Reglementarea și
Monitorizarea Achizițiilor Publice prelucrează informațiile
relevante din anunțurile de participare și de atribuire, precum și
din alte informări primite de la autoritățile contractante solicitate
conform prevederilor art. 300 din ordonanța de urgență,
constituind o bază de date statistice care sunt utilizate pentru:”.
65. După articolul 105 se introduce un nou articol,
articolul 1051, cu următorul cuprins:
ăArt. 1051. — Acțiunile introduse în instanță de către
Autoritatea Națională pentru Reglementarea și Monitorizarea
Achizițiilor Publice, potrivit art. 2961 din ordonanța de urgență,
sunt scutite de plata taxei de timbru și a timbrului judiciar.”
66. Articolul 107 se modifică și va avea următorul
cuprins:
ăArt. 107. — Anexa nr. 1 face parte integrantă din prezenta
hotărâre.”
67. Anexa nr. 2 se abrogă.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Președintele Autorității Naționale
pentru Reglementarea și Monitorizarea Achizițiilor Publice,
Cristina Trăilă
Viceprim-ministru, ministrul administrației și internelor,
Dan Nica
p. Ministrul transporturilor și infrastructurii,
Constantin Dascălu,
secretar de stat
Șeful Departamentului pentru Afaceri Europene,
Vasile Pușcaș
p. Ministrul finanțelor publice,
Gheorghe Gherghina,
secretar de stat
București, 22 iulie 2009.
Nr. 834.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 515/27.VII.2009 conține 8 pagini.

Prețul: 1,60 lei

&JUYDGY|432376]
ISSN 1453—4495

