Anul 177 (XXI) — Nr. 783

PARTEA I

LEGI, DECRETE, HOTĂRÂRI ȘI ALTE ACTE

Marți, 17 noiembrie 2009

SUMAR

Nr.

Pagina
LEGI ȘI DECRETE

2

Acord de împrumut datat 31 iulie 2008 între KfW, Frankfurt pe
Main, (KfW) și România, reprezentată de Ministerul
Economiei și Finanțelor (Împrumutat), pentru
8.000.000 de euro — Promovarea întreprinderilor mici
și mijlocii (etapa a 4-a) ..............................................

2–4

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5

266. — Ordin al președintelui Comisiei Naționale pentru
Controlul Activităților Nucleare privind publicarea în
Monitorul Oficial al României, Partea I, a Acordului
dintre Comisia Națională pentru Controlul Activităților
Nucleare (CNCAN) din România și Autoritatea pentru
Radioprotecție (NRPA) din Norvegia privind
cooperarea în cadrul proiectului intitulat ăEnergia
nucleară sigură — Programul regional de excelență
pentru România”, semnat la București la 24 august
2009 și la Osteras la 18 august 2009 ........................

9–11

1.154. — Ordin al ministrului transporturilor și infrastructurii
privind aprobarea bugetului de venituri și cheltuieli
actualizat pe anul 2009 al Centrului Român pentru
Pregătirea și Perfecționarea Personalului din Transporturi
Navale — CERONAV ................................................

DECIZII ALE CURȚII CONSTITUȚIONALE
Decizia nr. 1.224 din 29 septembrie 2009 referitoare la
excepția de neconstituționalitate a prevederilor art. 62
alin. (3) din Legea nr. 152/1998 privind înființarea
Agenției Naționale pentru Locuințe și ale art. 14 alin. (7)
din Hotărârea Guvernului nr. 962/2001 privind Normele
metodologice pentru punerea în aplicare a prevederilor
Legii nr. 152/1998 privind înființarea Agenției Naționale
pentru Locuințe ..........................................................

Pagina

Decizia nr. 1.255 din 6 octombrie 2009 referitoare la excepția
de neconstituționalitate a prevederilor art. 16 alin. (3)
din Legea partidelor politice nr. 14/2003 ....................

351. — Lege pentru ratificarea Acordului de împrumut
dintre România, reprezentată de Ministerul Economiei
și Finanțelor (Împrumutat), și Institutul de Credit pentru
Reconstrucție—Frankfurt pe Main (KfW) (Împrumutător) pentru 8.000.000 de euro, semnat la
București la 31 iulie 2008 și, respectiv, la Frankfurt pe
Main la 2 noiembrie 2007, pentru finanțarea Proiectului
ăPromovarea întreprinderilor mici și mijlocii (etapa
a 4-a)” ........................................................................

1.667. — Decret privind promulgarea Legii pentru ratificarea
Acordului de împrumut dintre România, reprezentată
de Ministerul Economiei și Finanțelor (Împrumutat), și
Institutul de Credit pentru Reconstrucție — Frankfurt
pe Main (KfW) (Împrumutător) pentru 8.000.000 de
euro, semnat la București la 31 iulie 2008 și, respectiv,
la Frankfurt pe Main la 2 noiembrie 2007, pentru
finanțarea Proiectului ăPromovarea întreprinderilor
mici și mijlocii (etapa a 4-a)” ......................................

Nr.

11–13

2.800. — Ordin al vicepreședintelui Agenției Naționale de
Administrare Fiscală pentru modificarea Normelor de
autorizare a regimurilor vamale economice, aprobate
prin Ordinul vicepreședintelui Agenției Naționale de
Administrare Fiscală nr. 7.789/2007 ..........................

13

ACTE ALE CURȚII EUROPENE
A DREPTURILOR OMULUI
5–7

Hotărârea din 25 noiembrie 2008 în Cauza Paicu împotriva
României ....................................................................

14–16

2

MONITORUL OFICIAL AL ROMÂNIEI, PARTEA I, Nr. 783/17.XI.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Acordului de împrumut dintre România, reprezentată de Ministerul Economiei
și Finanțelor (Împrumutat), și Institutul de Credit pentru Reconstrucție —Frankfurt pe Main (KfW)
(Împrumutător) pentru 8.000.000 de euro, semnat la București la 31 iulie 2008 și, respectiv,
la Frankfurt pe Main la 2 noiembrie 2007, pentru finanțarea Proiectului
ăPromovarea întreprinderilor mici și mijlocii (etapa a 4-a)”
Parlamentul României adoptă prezenta lege.
Art. 1. — Se ratifică Acordul de împrumut dintre România,
reprezentată de Ministerul Economiei și Finanțelor (Împrumutat),
și Institutul de Credit pentru Reconstrucție —Frankfurt pe Main
(KfW) (Împrumutător) pentru 8.000.000 de euro, semnat la
București la 31 iulie 2008 și, respectiv, la Frankfurt pe Main la
2 noiembrie 2007, pentru finanțarea Proiectului ăPromovarea
întreprinderilor mici și mijlocii (etapa a 4-a)”, denumit în
continuare acord.
Art. 2. — (1) Derularea împrumutului este gestionată și
monitorizată de managerul desemnat al proiectului, persoană
juridică, pe baza unui acord de management încheiat de
Ministerul Finanțelor Publice cu acesta și cu Institutul de Credit
pentru Reconstrucție — Germania (KfW).
(2) Împrumutul este tras într-un cont special de tip revolving,
denumit în continuare fondul româno-german, deschis la o
instituție de credit selectată, al cărui titular este Ministerul
Finanțelor Publice.
(3) Prestările de servicii efectuate de managerul proiectului
se supun regimului taxei pe valoarea adăugată prevăzut de
Legea nr. 571/2003 privind Codul fiscal, cu modificările și
completările ulterioare, iar plata acestora, inclusiv taxa pe
valoarea adăugată, după caz, se efectuează din fondul românogerman.

Art. 3. — Managerul proiectului încheie, în numele
Ministerului Finanțelor Publice, contracte de credit cu instituțiile
de credit partenere, în vederea acordării de împrumuturi
întreprinderilor mici și mijlocii din România, ale căror proiecte de
investiții se încadrează pentru acest tip de creditare. Contractele
încheiate constituie titluri executorii, fără a mai fi necesară
îndeplinirea altor formalități legale.
Art. 4. — Plata serviciului datoriei publice externe, respectiv
rambursarea creditului extern, achitarea dobânzilor, a
comisioanelor și a altor costuri aferente, este efectuată de
managerul proiectului din credite rambursabile de instituțiile de
credit partenere și virate în fondul româno-german.
Art. 5. — (1) Se autorizează Guvernul României ca, prin
Ministerul Finanțelor Publice, să introducă pe parcursul derulării
împrumutului, de comun acord cu Institutul de Credit pentru
Reconstrucție — Germania (KfW), în funcție de condițiile
concrete de derulare a acordului, amendamente la conținutul
acestuia care privesc modificări ce nu sunt de natură să
majoreze obligațiile financiare inițial asumate de România față
de finanțatorul extern sau să determine noi condiționalități
economice față de cele inițial convenite între părți.
(2) Amendamentele prevăzute la alin. (1) se aprobă prin
hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR VIOREL MELEȘCANU

București, 11 noiembrie 2009.
Nr. 351.
A C O R D D E Î M P R U M U T*)

datat 31 iulie 2008
între KfW, Frankfurt pe Main, (KfW) și România, reprezentată de Ministerul Economiei și Finanțelor
(Împrumutat), pentru 8.000.000 de euro
— Promovarea întreprinderilor mici și mijlocii (etapa a 4-a) —
În baza Acordului datat 19 decembrie 2005 dintre Guvernul Republicii Federale Germania și Guvernul României privitor
la colaborarea financiară (acord guvernamental), Împrumutatul și KfW încheie astfel următorul acord de împrumut:
ARTICOLUL 1
Suma și scopul împrumutului

1.1. KfW va acorda Împrumutatului un împrumut care nu
depășește 8.000.000,00 EUR (în cuvinte: opt milioane euro).
*) Traducere.

1.2. Împrumutatul va utiliza împrumutul numai pentru
finanțarea fondului româno-german cu scopul refinanțării
subîmprumuturilor acordate de băncile partenere și alți parteneri
financiari intermediari întreprinderilor mici și mijlocii [Promovarea
întreprinderilor mici și mijlocii (etapa a 4-a); Proiect].

3

MONITORUL OFICIAL AL ROMÂNIEI, PARTEA I, Nr. 783/17.XI.2009
Împrumutatul și KfW vor stabili detaliile Proiectului printr-un
acord separat.
1.3. Impozitele și alte taxe publice vor fi suportate de
Împrumutat și taxele vamale de import nu vor fi finanțate din
împrumut.

Tranșa

Data

20

30 mai

2027

200.000

EUR

21

30 noiembrie

2027

200.000

EUR

22

30 mai

2028

200.000

EUR

ARTICOLUL 2

23

30 noiembrie

2028

200.000

EUR

Tragerea

24

30 mai

2029

200.000

EUR

2.1. KfW va disponibiliza împrumutul în conformitate cu
progresul Proiectului și în baza solicitării Împrumutatului.
Printr-un acord separat, Împrumutatul și KfW vor conveni asupra
procedurii de tragere, în mod special asupra evidenței care
trebuie pusă la dispoziție de Împrumutat și care dovedește că
sumele solicitate din împrumut sunt utilizate în scopul menționat
în acest acord.
2.2. KfW va avea dreptul să refuze disponibilizarea sumelor
după data de 31 decembrie 2010.

25

30 noiembrie

2029

200.000

EUR

26

30 mai

2030

200.000

EUR

27

30 noiembrie

2030

200.000

EUR

28

30 mai

2031

200.000

EUR

29

30 noiembrie

2031

200.000

EUR

30

30 mai

2032

200.000

EUR

31

30 noiembrie

2032

200.000

EUR

ARTICOLUL 3

32

30 mai

2033

200.000

EUR

Comisionul de angajament, dobânda și rambursarea

33

30 noiembrie

2033

200.000

EUR

3.1. Împrumutatul va plăti un comision de angajament,
nerambursabil, de 0,25% p.a. aplicat asupra sumelor netrase
din împrumut. Comisionul de angajament va fi calculat pentru o
perioadă care începe la 3 luni după intrarea în vigoare a acestui
acord și se sfârșește la data la care împrumutul a fost tras în
totalitate.
3.2. Împrumutatul va plăti dobândă la împrumut la o rată de
2% p.a. Dobânda va fi percepută de la datele la care tragerile
sunt debitate până la datele la care rambursările sunt creditate
în contul KfW, specificat în art. 3.9.
3.3. Împrumutatul va plăti comisionul de angajament,
dobânda și orice alte costuri aferente restanțelor în conformitate
cu prevederile art. 3.5, semestrial, la 30 mai și 30 noiembrie
pentru jumătatea de an care se sfârșește atunci. Primul
comision de angajament va deveni scadent odată cu prima plată
a dobânzii.
3.4. Împrumutatul va rambursa împrumutul după cum
urmează:

34

30 mai

2034

200.000

EUR

35

30 noiembrie

2034

200.000

EUR

36

30 mai

2035

200.000

EUR

37

30 noiembrie

2035

200.000

EUR

38

30 mai

2036

200.000

EUR

39

30 noiembrie

2036

200.000

EUR

40

30 mai

2037

200.000

EUR

Tranșa

Data

Suma

1

30 noiembrie

2017

200.000

EUR

2

30 mai

2018

200.000

EUR

3

30 noiembrie

2018

200.000

EUR

4

30 mai

2019

200.000

EUR

5

30 noiembrie

2019

200.000

EUR

6

30 mai

2020

200.000

EUR

7

30 noiembrie

2020

200.000

EUR

8

30 mai

2021

200.000

EUR

9

30 noiembrie

2021

200.000

EUR

10

30 mai

2022

200.000

EUR

11

30 noiembrie

2022

200.000

EUR

12

30 mai

2023

200.000

EUR

13

30 noiembrie

2023

200.000

EUR

14

30 mai

2024

200.000

EUR

15

30 noiembrie

2024

200.000

EUR

16

30 mai

2025

200.000

EUR

17

30 noiembrie

2025

200.000

EUR

18

30 mai

2026

200.000

EUR

19

30 noiembrie

2026

200.000

EUR

Suma

3.5. Dacă rambursarea către KfW a oricăreia dintre tranșe
nu se efectuează la scadență, KfW poate majora rata dobânzii
pentru sumele restante prin adăugarea a 3% p.a. la rata de bază
pentru perioada care începe cu data scadenței și se sfârșește la
data la care acele rambursări sunt creditate în contul KfW
specificat în art. 3.9. Rata de bază reprezintă rata dobânzii
comunicată de Deutsche Bundesbank ca rată de bază la rata
aplicabilă asupra datei relevante a scadenței. În cazul dobânzilor
restante, KfW poate solicita despăgubiri. Aceste despăgubiri nu
vor depăși suma la care s-ar fi ajuns dacă dobânda ar fi fost
percepută asupra acestor dobânzi restante la rata de bază
determinată la data scadentă plus 3% p.a.
3.6. Comisionul de angajament, dobânda și orice alte costuri
aferente restanțelor în conformitate cu prevederile art. 3.5 se
vor calcula pe baza unui an format din 360 de zile și a unei luni
formate din 30 de zile.
3.7. Sumele din împrumut netrase sau rambursate anticipat
vor fi distribuite în proporții egale asupra tuturor tranșelor
nerambursate numai dacă KfW, din proprie inițiativă, nu
stabilește un alt mod de compensare pentru un caz particular, în
special în cazul sumelor mai mici.
3.8. KfW va fi îndreptățit să distribuie, la alegerea sa, plățile
primite în contul plăților datorate în cadrul acestui acord sau în
cadrul altor acorduri de împrumut încheiate între KfW și
Împrumutat.
3.9. Împrumutatul va efectua toate plățile în euro în contul
KfW nr. 31.1392.8724, Frankfurt pe Main (BLZ 500 204 00,
S.W.I.F.T.: KFWIDEFF), nefiind acceptate compensări din
aceste plăți.
ARTICOLUL 4
Suspendarea tragerilor și rambursarea anticipată

4.1. Împrumutatul poate oricând:
a) cu condiția îndeplinirii obligațiilor sale conform art. 7, să
anuleze orice sumă din împrumut netrasă încă; și
b) să ramburseze împrumutul în întregime sau parțial
înaintea scadenței.

4

MONITORUL OFICIAL AL ROMÂNIEI, PARTEA I, Nr. 783/17.XI.2009

4.2. KfW nu poate suspenda efectuarea tragerilor decât
dacă:
a) Împrumutatul nu și-a îndeplinit obligațiile de plată la
scadență față de KfW;
b) obligațiile asumate în cadrul acestui acord sau în cadrul
acordurilor separate care se referă la acest acord nu au fost
respectate;
c) Împrumutatul nu poate să dovedească că sumele
împrumutului au fost utilizate în scopul convenit; sau
d) apar situații neobișnuite care exclud sau pun considerabil
în pericol implementarea, funcționarea ori scopul Proiectului sau
îndeplinirea obligațiilor de plată asumate de Împrumutat în
cadrul acestui acord.
4.3. Dacă a survenit oricare dintre situațiile specificate în
art. 4.2 lit. a), b) sau c) și dacă nu a fost eliminată într-un termen
determinat de KfW, care va fi oricum de cel puțin 30 de zile, KfW
poate:
a) în cazurile specificate în art. 4.2 lit. a) sau b), să solicite
rambursarea imediată a tuturor sumelor restante din împrumut,
precum și plata tuturor dobânzilor acumulate și a altor costuri
incidentale;
b) în cazul specificat în art. 4.2 lit. c), să solicite rambursarea
imediată a tuturor acelor sume din împrumut pentru care
Împrumutatul nu poate dovedi că au fost utilizate în scopurile
convenite.
ARTICOLUL 5
Costuri și cheltuieli publice

5.1. Împrumutatul va efectua toate plățile în cadrul
prezentului acord fără deducerea vreunui impozit, a altor
cheltuieli publice sau a altor costuri și va plăti costurile aferente
transferului și conversiei percepute în legătură cu tragerile din
împrumut.
5.2. Împrumutatul va suporta toate taxele și celelalte
cheltuieli publice plătibile în afara Republicii Federale Germania
survenite în conexiune cu încheierea și derularea acestui acord.
ARTICOLUL 6
Validitatea prezentului acord și reprezentarea

6.1. În timp util, înainte de prima tragere, Împrumutatul va
pune la dispoziția KfW evidența într-o formă satisfăcătoare KfW,
care să dovedească faptul că Împrumutatul a îndeplinit toate
cerințele legilor constituționale și altor legi legate de asumarea
validă a tuturor obligațiilor sale ce derivă din acest acord.
6.2. Ministrul economiei și finanțelor și acele persoane
desemnate de acesta și ale căror specimene de semnătură
autorizate de către acesta au fost transmise KfW vor reprezenta
Împrumutatul în legătură cu realizarea prezentului acord. Dreptul
de reprezentare nu va expira până când nu va fi revocat în mod
expres de către reprezentantul Împrumutatului autorizat la data
primirii acestuia de KfW.
6.3. Amendamentele sau completările aduse prezentului
acord și orice alte notificări și declarații transmise de către părțile
contractante în legătură cu acesta se vor face în scris. Orice
astfel de notificare sau declarație va fi considerată ca fiind
primită în momentul în care a ajuns la următoarele adrese ale
părții contractante destinatare sau la orice altă adresă a
destinatarului corespondenței, după cum a fost comunicată
celeilalte părți contractante:
Pentru KfW: KfW
Postfach 11 11 41
60046 Frankfurt pe Main
Republica Federală Germania
Fax: +49 69 7431—2944

Pentru Împrumutat: Ministerul Economiei și Finanțelor
Str. Apolodor nr. 17, sectorul 5
București, România
Telefax: +40 21 312.67.92
ARTICOLUL 7
Proiectul

7.1. Împrumutatul, prin persoanele desemnate de acesta cu
pregătirea și implementarea proiectului:
a) va implementa, va opera și va întreține Proiectul în
conformitate cu practici financiare sănătoase și realmente în
conformitate cu conceptul Proiectului, convenit între Împrumutat
și KfW;
b) va asigura finanțarea integrală a Proiectului și, la
solicitarea KfW, va pune la dispoziția acestuia evidența care
dovedește că sunt acoperite plățile care nu se fac din acest
împrumut;
c) va permite oricând reprezentanților KfW să inspecteze
toate registrele contabile și orice altă documentație relevantă
pentru implementarea și funcționarea Proiectului și să
inspecteze Proiectul și toate instalațiile aferente acestuia;
d) va pune la dispoziția KfW, la solicitarea acestuia, oricare
și toate aceste informații și rapoarte referitoare la Proiect și la
progresul său ulterior;
e) va informa cu promptitudine KfW, din proprie inițiativă, în
legătură cu oricare și toate circumstanțele care exclud sau
periclitează considerabil implementarea, funcționarea sau
scopul Proiectului.
7.2. Împrumutatul și KfW vor stabili printr-un acord separat
detaliile referitoare la art. 7.1.
ARTICOLUL 8
Clauze diverse

8.1. Împrumutatul se va asigura că persoanele însărcinate
de acesta cu pregătirea și implementarea proiectului, cu
adjudecarea contractului de bunuri și servicii care se vor finanța
și cu efectuarea tragerilor din împrumut nu solicită, nu își
însușesc, nu atribuie, nu acordă, nu promit sau nu li se vor
promite plăți ilegale sau alte avantaje legate de aceste
însărcinări.
8.2. KfW este împuternicit să furnizeze Republicii Federale
Germania informații în legătură cu încheierea și semnarea
prezentului acord de împrumut. Atât KfW, cât și Republica
Federală Germania au dreptul să transmită informații privind
împrumutul și Proiectul organizațiilor internaționale care
colectează date statistice, în special în legătură cu aspectele
legate de datoria publică.
8.3. Dacă oricare dintre prevederile prezentului acord nu este
valabilă, toate celelalte prevederi vor rămâne neafectate de
acest lucru. Lipsa vreunei reglementări care rezultă din aceasta
va fi remediată prin completarea cu o dispoziție conformă cu
scopul acestui acord.
8.4. Împrumutatul nu va putea atribui sau transfera, gaja sau
ipoteca nicio revendicare din acest acord.
8.5. Prezentul acord va fi guvernat de legislația Republicii
Federale Germania. Locul încheierii va fi Frankfurt pe Main.
8.6. Prezentul acord de împrumut va intra în vigoare și își va
produce efectele odată cu ratificarea sa de către Parlamentul
României și la 3 zile de la publicarea aprobării sale prin lege, în
Monitorul Oficial al României, Partea I.
Arbitraj

8.7. Disputele vor fi soluționate exclusiv și definitiv de către
un tribunal de arbitraj. În acest sens se vor aplica următoarele:
a) tribunalul de arbitraj va fi format din unu sau 3 arbitri care
vor fi numiți și vor acționa în conformitate cu Regulile de arbitraj
ale Camerei Internaționale de Comerț (CIC), aplicabile periodic;
b) procedurile de arbitraj se vor desfășura în Frankfurt pe
Main. Procedurile vor fi ținute în limba engleză.

Încheiat în două exemplare originale în limba engleză.
Frankfurt pe Main, 2 noiembrie 2007, KfW
București, 31 iulie 2008, România, reprezentată de Ministerul Economiei și Finanțelor

MONITORUL OFICIAL AL ROMÂNIEI, PARTEA I, Nr. 783/17.XI.2009

5

PREȘEDINTELE ROMÂNIEI

DECRET
privind promulgarea Legii pentru ratificarea Acordului
de împrumut dintre România, reprezentată de Ministerul
Economiei și Finanțelor (Împrumutat), și Institutul de Credit
pentru Reconstrucție — Frankfurt pe Main (KfW)
(Împrumutător) pentru 8.000.000 de euro, semnat la București
la 31 iulie 2008 și, respectiv, la Frankfurt pe Main
la 2 noiembrie 2007, pentru finanțarea Proiectului
ăPromovarea întreprinderilor mici și mijlocii (etapa a 4-a)”
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului de împrumut
dintre România, reprezentată de Ministerul Economiei și Finanțelor (Împrumutat),
și Institutul de Credit pentru Reconstrucție — Frankfurt pe Main (KfW)
(Împrumutător) pentru 8.000.000 de euro, semnat la București la 31 iulie 2008 și,
respectiv, la Frankfurt pe Main la 2 noiembrie 2007, pentru finanțarea Proiectului
ăPromovarea întreprinderilor mici și mijlocii (etapa a 4-a)” și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 noiembrie 2009.
Nr. 1.667.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.224
din 29 septembrie 2009

referitoare la excepția de neconstituționalitate a prevederilor art. 62 alin. (3) din Legea nr. 152/1998
privind înființarea Agenției Naționale pentru Locuințe și ale art. 14 alin. (7)
din Hotărârea Guvernului nr. 962/2001 privind Normele metodologice pentru punerea în aplicare
a prevederilor Legii nr. 152/1998 privind înființarea Agenției Naționale pentru Locuințe
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art.62 alin. (3) din Legea nr. 152/1998 privind
înființarea Agenției Naționale pentru Locuințe și ale art. 14
alin. (7) din Hotărârea Guvernului nr. 962/2001 privind Normele
metodologice pentru punerea în aplicare a prevederilor Legii
nr. 152/1998 privind înființarea Agenției Naționale pentru
Locuințe, excepție ridicată de Daniel Ilie Hurbean în Dosarul
nr. 410/107/2009 al Tribunalului Alba — Secția comercială și
contencios administrativ.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate a dispozițiilor art. 62 alin. (3) din Legea
nr. 152/1998 privind înființarea Agenției Naționale pentru
Locuințe, arătând că textul de lege criticat nu conține condiția
apreciată ca fiind discriminatorie a locului de muncă al
solicitantului, aceasta fiind reglementată, astfel cum rezultă din
motivarea excepției, la nivelul administrației publice locale prin
act administrativ. Mai mult, autorul excepției deduce
neconstituționalitatea dispozițiilor de lege criticate din
circumstanțele concrete ale cauzei, ceea ce nu poate constitui
o veritabilă critică de neconstituționalitate. Cât privește
dispozițiile art. 14 alin. (7) din Hotărârea Guvernului nr. 962/2001
privind Normele metodologice pentru punerea în aplicare a
prevederilor Legii nr. 152/1998 privind înființarea Agenției
Naționale pentru Locuințe, reprezentantul Ministerului Public, în

6

MONITORUL OFICIAL AL ROMÂNIEI, PARTEA I, Nr. 783/17.XI.2009

temeiul art. 29 alin. (1) și (6) din Legea nr. 47/1992, pune
concluzii de respingere ca inadmisibilă a excepției, deoarece
Curtea Constituțională se pronunță numai asupra prevederilor
dintr-o lege sau ordonanță în vigoare, nu și dintr-o hotărâre a
Guvernului.
C U R T E A,

având în vedere actele și lucrările dosarului, reține următoarele:
Prin Încheierea din 27 martie 2009, pronunțată în Dosarul
nr. 410/107/2009, Tribunalul Alba — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor ăart. 6
alin. (3) din Legea nr. 152/1998” privind înființarea Agenției
Naționale pentru Locuințe și ale art. 14 alin. (7) din
Hotărârea Guvernului nr. 962/2001 privind Normele
metodologice pentru punerea în aplicare a prevederilor
Legii nr.152/1998 privind înființarea Agenției Naționale
pentru Locuințe.
Excepția a fost ridicată de Daniel Ilie Hurbean într-o cauză de
contencios administrativ având ca obiect soluționarea unei
acțiuni în anulare a unui act administrativ emis de autorități
publice locale.
În motivarea excepției de neconstituționalitate autorul
acesteia arată că dispozițiile legale criticate sunt discriminatorii,
în măsura în care, la stabilirea criteriilor de acces la repartizarea
locuințelor pentru tineri destinate închirierii, construite și date în
exploatare prin programele derulate de Agenția Națională pentru
Locuințe, se face distincție între persoanele care își desfășoară
activitatea în localitatea în care sunt amplasate locuințele și cele
care nu îndeplinesc această condiție. În contextul noilor condiții
socio-economice și al fenomenului de migrațiune temporară a
forței de muncă, o astfel de cerință se îndepărtează de intenția
legiuitorului de a adopta măsuri de protecție a persoanelor cu
venituri medii-reduse și care constituie cazuri speciale. Autorul
excepției precizează faptul că ăun rol important în crearea
acestei inegalități îl au autoritățile competente să hotărască în
mod arbitrar”.
Tribunalul Alba — Secția comercială și contencios
administrativ nu și-a exprimat opinia cu privire la excepția de
neconstituționalitate ridicată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate referitoare la dispozițiile art. 14 alin. (7)
din Hotărârea Guvernului nr. 962/2001 este inadmisibilă,
deoarece Curtea Constituțională se pronunță, potrivit art. 29
alin. (1) din Legea nr. 47/1992, asupra constituționalității unei
legi sau ordonanțe ori a unei dispoziții dintr-o lege sau ordonanță
în vigoare, nu și dintr-o hotărâre a Guvernului. Cât privește
excepția de neconstituționalitate privind prevederile art.62
alin. (3) din Legea nr. 152/1998, apreciază că este neîntemeiată,
având în vedere că din ansamblul dispozițiilor actului normativ
rezultă preocuparea și eforturile statului pentru a asigura un
nivel de trai decent tuturor categoriilor de cetățeni, și în special
tinerilor.
Avocatul Poporului, în punctul său de vedere, consideră
că dispozițiile art. 62 alin. (3) din Legea nr. 152/1998, cu
modificările și completările ulterioare, sunt constituționale, iar
excepția de neconstituționalitate a prevederilor art. 14 alin. (7)
din Hotărârea Guvernului nr. 962/2001 este inadmisibilă, potrivit
art. 29 alin. (1) și (6) din Legea nr. 47/1992.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile ăart. 6 alin. (3) din
Legea nr. 152/1998” privind înființarea Agenției Naționale pentru
Locuințe, publicată în Monitorul Oficial al României, Partea I,
nr. 265 din 16 iulie 1998. În realitate, astfel cum arată autorul
excepției în notele scrise, dispozițiile criticate sunt cele ale art. 62
alin. (3) din lege, introduse prin art. I pct. 5 din Ordonanța de
urgență a Guvernului nr. 83/2003, publicată în Monitorul Oficial
al României, Partea I, nr. 684 din 29 septembrie 2003,
modificate de art. I pct. 4 din Ordonanța Guvernului nr. 50/2006,
publicată în Monitorul Oficial al României, Partea I, nr. 746 din
31 august 2006, și modificate prin art. I pct. 4 din Legea
nr. 89/2008, publicată în Monitorul Oficial al României, Partea I,
nr. 310 din 21 aprilie 2008. Acest text are următorul conținut:
ă(3) Repartizarea locuințelor pentru tineri destinate închirierii,
construite și date în exploatare prin programele derulate de
Agenția Națională pentru Locuințe conform prevederilor art. 61
alin. (4), se face după criterii stabilite și adoptate de autoritățile
administrației publice locale și/sau centrale care preiau în
administrare aceste locuințe, cu avizul Ministerului Dezvoltării
Regionale și Locuinței, pe baza unor criterii-cadru de acces la
locuințe și, respectiv, de prioritate în repartizarea locuințelor,
aprobate prin hotărâre a Guvernului. În baza unor propuneri
temeinic justificate pot fi adaptate la situații concrete existente
pe plan local numai criteriile-cadru de acces la locuințe și numai
din punctul de vedere al cuprinderii teritoriale.”
Dispozițiile art. 61 alin. (4), la care textul de lege criticat face
trimitere, prevăd următoarele: ă(4) Agenția Națională pentru
Locuințe va stabili anual programe de investiții publice în
construcția de locuințe pentru tineri, destinate închirierii,
construcția de locuințe sociale și de necesitate, construcția
și/sau reabilitarea locuințelor distruse ori grav avariate, situate în
zonele afectate de calamități naturale, construcția altor locuințe
proprietate publică a statului sau a unităților administrativteritoriale, precum și intervenții la construcții existente, pe baza
proiectelor de investiții aprobate în bugetul Ministerului
Transporturilor și Infrastructurii, în colaborare cu organele
administrației publice locale și centrale interesate, pe terenurile
destinate amplasării acestor locuințe potrivit legii.”
De asemenea, obiect al excepției îl constituie, potrivit
încheierii de sesizare, dispozițiile art. 14 alin. (7) din Hotărârea
Guvernului nr. 962/2001 privind Normele metodologice pentru
punerea în aplicare a prevederilor Legii nr. 152/1998 privind
înființarea Agenției Naționale pentru Locuințe, publicată în
Monitorul Oficial al României, Partea I, nr. 626 din 4 octombrie
2001.
Autorul excepției de neconstituționalitate invocă prevederile
constituționale ale art. 15 alin. (1) privind principiul universalității
legii, art. 16 alin. (1) care consacră egalitatea cetățenilor în fața
legii și a autorităților publice, fără privilegii și fără discriminări și
ale art. 47 — Nivelul de trai.
Analizând excepția de neconstituționalitate, Curtea
Constituțională constată următoarele:
I. Conform dispozițiilor art. 62 alin. (3) din Legea nr. 152/1998
privind înființarea Agenției Naționale pentru Locuințe,
repartizarea locuințelor pentru tineri destinate închirierii,
construite și date în exploatare prin programele derulate de
Agenția Națională pentru Locuințe se face după criterii stabilite
și adoptate de autoritățile administrației publice locale și/sau
centrale, pe baza unor criterii-cadru de acces la locuințe și,

MONITORUL OFICIAL AL ROMÂNIEI, PARTEA I, Nr. 783/17.XI.2009
respectiv, de prioritate în repartizarea locuințelor, aprobate prin
hotărâre a Guvernului. Prin urmare, Curtea constată că textul
criticat nu conține nicio referire la o condiție sau alta pe care
trebuie să o îndeplinească solicitanții de locuințe construite de
Agenția Națională pentru Locuințe, astfel că nu poate fi reținută
nici critica autorului excepției privind încălcarea principiului
universalității, al egalității în drepturi a cetățenilor sau a dreptului
la un nivel de trai decent. Condițiile de acces la astfel de
locuințe, printre care și cea potrivit căreia titularul cererii trebuie
să își desfășoare activitatea în localitatea în care sunt amplasate
locuințele, sunt stabilite mai întâi pe baza unor criterii-cadru
aprobate prin hotărâre a Guvernului, urmând ca autoritățile

7

administrației publice locale să le transpună în mod concret la
nivel local, prin act administrativ.
II. Cât privește excepția de neconstituționalitate a dispozițiilor
art. 14 alin. (7) din Hotărârea Guvernului nr. 962/2001 privind
Normele metodologice pentru punerea în aplicare a prevederilor
Legii nr. 152/1998 privind înființarea Agenției Naționale pentru
Locuințe, Curtea constată că aceasta este inadmisibilă. Potrivit
art. 29 alin. (1) din Legea nr. 47/1992, Curtea Constituțională
decide asupra excepțiilor privind neconstituționalitatea unei legi
sau ordonanțe ori a unei dispoziții dintr-o lege sau dintr-o
ordonanță în vigoare, nu și dintr-o hotărâre a Guvernului, aceste
acte normative fiind supuse controlului judecătoresc exercitat
de instanța de contencios administrativ.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a dispozițiilor art. 62 alin. (3) din Legea nr. 152/1998 privind
înființarea Agenției Naționale pentru Locuințe, excepție ridicată de Daniel Ilie Hurbean în Dosarul nr. 410/107/2009 al Tribunalului
Alba — Secția comercială și contencios administrativ.
II. Respinge, ca inadmisibilă, excepția de neconstituționalitate a dispozițiilor art. 14 alin. (7) din Hotărârea Guvernului
nr. 962/2001 privind Normele metodologice pentru punerea în aplicare a prevederilor Legii nr.152/1998 privind înființarea Agenției
Naționale pentru Locuințe, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 29 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 1.255
din 6 octombrie 2009

referitoare la excepția de neconstituționalitate a prevederilor art. 16 alin. (3)
din Legea partidelor politice nr. 14/2003
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 16 alin. (3) din Legea partidelor politice
nr. 14/2003, excepție ridicată de Cosmin-Marius Stanciu în
Dosarul nr. 853/330/2009 al Judecătoriei Urziceni.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,

indicând, în acest sens, Decizia nr. 952/2009 a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 25 martie 2009, pronunțată în Dosarul
nr. 853/330/2009, Judecătoria Urziceni a sesizat Curtea
Constituțională cu excepția de neconstituționalitate a
dispozițiilor art. 16 alin. (3) din Legea partidelor politice
nr. 14/2003.
Excepția de neconstituționalitate a fost ridicată de CosminMarius Stanciu într-o cauză civilă având ca obiect ăanulare act.”
În motivarea excepției de neconstituționalitate autorul
acesteia susține că textul legal criticat interzice dreptul unui
membru al unui partid de a se adresa justiției pentru realizarea
controlului de legalitate a unor hotărâri de admitere sau
excludere din partidul respectiv. Instituirea unei jurisdicții
exclusive interne a partidului afectează și exercitarea dreptului
de a fi ales prin aceea că, potrivit dispozițiilor art. 9 alin. (2)
lit. h1) din Legea nr. 393/2004 privind Statutul aleșilor locali,
calitatea de ales local încetează de drept, înainte de expirarea

8

MONITORUL OFICIAL AL ROMÂNIEI, PARTEA I, Nr. 783/17.XI.2009

duratei normale a mandatului, odată cu pierderea calității de
membru al partidului politic pe a cărui listă a fost ales. Prin
urmare, un drept fundamental garantat de Constituție poate fi
pierdut fără ca titularul său să se poată adresa justiției pentru a
și-l apăra. În concluzie, se arată că dispozițiile art. 16 alin. (3) din
Legea partidelor politice, care interzic unei instanțe să se
pronunțe în legătură cu drepturile și interesele legitime ale unei
persoane, contravin flagrant art. 21 alin. (2) din Legea
fundamentală, potrivit căruia ăNicio lege nu poate îngrădi
exercitarea acestui drept.”
Judecătoria Urziceni apreciază că excepția de
neconstituționalitate este întemeiată, deoarece dispozițiile
art. 16 alin. (3) din Legea partidelor politice nr. 14/2003 încalcă
liberul acces la justiție, reglementat de art. 21 din Constituție,
art. 6 și art. 13 din Legea nr. 79/1995 privind ratificarea
Protocolului nr. 11 la Convenția pentru apărarea drepturilor
omului și a libertăților fundamentale referitor la restructurarea
mecanismului de control stabilit prin convenție, încheiat la
Strasbourg la 11 mai 1994, precum și art. 47 și art. 48 din Carta
drepturilor fundamentale a Uniunii Europene. Se mai
menționează că textul de lege criticat ălasă loc arbitrariului și
constituie o gravă încălcare a drepturilor și libertăților
fundamentale prevăzute de legislația internă și europeană.”
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este întemeiată, în măsura în care se
interpretează că dispozițiile art. 16 alin. (3) din Legea nr. 14/2003
îngrădesc accesul la justiție atunci când acesta are în vedere
verificarea modului în care, din punct de vedere formal, au fost
respectate procedurile prevăzute de statutul partidului cu privire
la dobândirea sau pierderea calității de membru al acestuia.
Avocatul Poporului, în punctul său de vedere, apreciază că
dispozițiile art. 16 alin. (3) din Legea nr. 14/2003 sunt
constituționale. Acestea nu conțin norme contrare dreptului
persoanei interesate de a se adresa justiției și de a beneficia de
un proces echitabil, fiind, totodată, în deplină concordanță cu
prevederile art. 40 alin. (1) din Constituție privind dreptul de
asociere. Se menționează, în acest sens, că statul, fiind o
ăorganizație politică ale cărei atribuții se realizează prin
exercitarea funcțiilor publice”, nu exercită aceleași funcții și în
domeniul activității interne a unui partid politic, constituit ca o
asociație de drept public în temeiul dreptului constituțional de
asociere. ăRezultă că instanțele de judecată nu sunt competente
să exercite funcția de înfăptuire a justiției pentru acte de

încălcare a disciplinei interne, deoarece răspunderea juridică în
materie nu este reglementată prin norme juridice de drept
comun, ci prin norme juridice proprii statutului partidului.”
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 alin. (3) din Legea partidelor politice
nr. 14/2003, publicată în Monitorul Oficial al României, Partea I,
nr. 25 din 17 ianuarie 2003, având următorul conținut:
ă(3) Dobândirea sau pierderea calității de membru al unui
partid politic este supusă numai jurisdicției interne a partidului
respectiv, potrivit statutului partidului.”
Dispozițiile constituționale pretins încălcate sunt cele ale
art. 21 cu privire la accesul liber la justiție și dreptul părților la
un proces echitabil, drept reglementat și de art. 6 paragraful 1
teza întâi din Convenția pentru apărarea drepturilor omului și a
libertăților fundamentale, precum și de art. 13 din aceasta, sub
aspectul dreptului la un recurs efectiv. Sunt invocate, de
asemenea, și prevederile art. 47 — Dreptul la o cale de atac
eficientă și la un proces echitabil și ale art. 46 — Prezumția de
nevinovăție și dreptul la apărare din Carta drepturilor
fundamentale a Uniunii Europene.
Analizând excepția de neconstituționalitate, Curtea
Constituțională constată că dispozițiile art. 16 alin. (3) din Legea
partidelor politice nr. 14/2003 au mai fost examinate în cadrul
controlului de constituționalitate. Astfel, prin Decizia nr. 952 din
25 iunie 2009, publicată în Monitorul Oficial al României,
Partea I, nr. 571 din 17 august 2009, Curtea Constituțională a
reținut, pentru motivele acolo arătate, că textul de lege criticat nu
contravine dreptului persoanei interesate de a se adresa justiției
și de a beneficia de un proces echitabil, invocat și în prezenta
cauză.
În lipsa unor elemente noi față de cele analizate prin decizia
menționată și pentru identitate de rațiune, Curtea Constituțională
constată că aceeași soluție de respingere a excepției se impune
și în acest dosar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 16 alin. (3) din Legea partidelor politice
nr. 14/2003, excepție ridicată de Cosmin-Marius Stanciu în Dosarul nr. 853/330/2009 al Judecătoriei Urziceni.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 783/17.XI.2009

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
privind publicarea în Monitorul Oficial al României, Partea I, a Acordului dintre Comisia Națională
pentru Controlul Activităților Nucleare (CNCAN) din România și Autoritatea
pentru Radioprotecție (NRPA) din Norvegia privind cooperarea în cadrul proiectului intitulat
ăEnergia nucleară sigură — Programul regional de excelență pentru România”,
semnat la București la 24 august 2009 și la Osteras la 18 august 2009
În conformitate cu prevederile art. 35 lit. a) din Legea nr. 111/1996 privind desfășurarea în siguranță, reglementarea,
autorizarea și controlul activităților nucleare, republicată, coroborate cu dispozițiile art. 7 alin. (7) și ale art. 5 alin. (1) lit. a) din
Regulamentul de organizare și funcționare a Comisiei Naționale pentru Controlul Activităților Nucleare, aprobat prin Hotărârea
Guvernului nr. 1.627/2003, cu modificările și completările ulterioare,
președintele Comisiei Naționale pentru Controlul Activităților Nucleare emite prezentul ordin.
Art. 1. — Se dispune publicarea în Monitorul Oficial al
României, Partea I, a Acordului dintre Comisia Națională pentru
Controlul Activităților Nucleare (CNCAN) din România și
Autoritatea pentru Radioprotecție (NRPA) din Norvegia
privind cooperarea în cadrul proiectului intitulat ăEnergia
nucleară sigură — Programul regional de excelență pentru

România”, semnat la București la 24 august 2009 și la Osteras
la 18 august 2009, prevăzut în anexa care face parte integrantă
din prezentul ordin.
Art. 2. — Prezentul ordin se publică în Monitorul Oficial al
României, Partea I.

Președintele Comisiei Naționale pentru Controlul Activităților Nucleare,
Vajda Borbála
București, 24 septembrie 2009.
Nr. 266.
ANEXĂ

ACORD

între Comisia Națională pentru Controlul Activităților Nucleare din România
și Autoritatea pentru Radioprotecție din Norvegia privind cooperarea în cadrul proiectului intitulat
ăEnergia nucleară sigură — Programul regional de excelență pentru România”*)
Comisia Națională pentru Controlul Activităților Nucleare (CNCAN) din România și Autoritatea pentru Radioprotecție
(NRPA) din Norvegia, în calitate de autorități naționale competente în domeniul securității nucleare (denumite în continuare părți),
având în vedere Acordul privind un program de cooperare norvegian pentru creștere economică și dezvoltare durabilă în
România dintre Regatul Norvegiei și România, semnat la Bruxelles în data de 25 iulie 2007 și aplicat provizoriu începând cu data
de 1 august 2007 (denumit în continuare Acord bilateral),
luând în considerare prevederile Memorandumului de înțelegere pentru implementarea Programului de cooperare
norvegian pentru creștere economică și dezvoltare durabilă, semnat la Oslo la data de 7 noiembrie 2007 (denumit în continuare
Program),
având în vedere că părțile au convenit să intre într-un parteneriat prin semnarea unei scrisori de intenție la Viena în data
de 2 octombrie 2008,
luând în considerare că generarea de energie în condiții de siguranță este principala prioritate a ambelor guverne ale
părților,
având în vedere că cererea CNCAN în cadrul Programului cu România a fost aprobată de către Innovation Norway la
20 februarie 2009 și are drept obiectiv îmbunătățirea securității nucleare în România,
recunoscând rolul fundamental al Agenției Internaționale pentru Energia Atomică (AIEA) în facilitarea îmbunătățirii
siguranței la instalațiile nucleare, în armonizarea securității nucleare la nivel internațional, în eforturile de sporire a transparenței
în securitatea nucleară, în furnizarea de servicii-țintă de înaltă calitate și în abordarea noilor domenii științifice într-o manieră
corespunzătoare și amănunțită,
având în vedere că părțile, în Scrisoarea acestora datată 19 decembrie 2008, au solicitat AIEA să stabilească un program
(denumit în continuare Programul extrabugetar) și că AIEA, în răspunsul acesteia datat 23 februarie 2009, a convenit să stabilească
Programul extrabugetar, în vederea întăririi cooperării acestora, incluzând un parteneriat programatic, în afara activităților normale
în calitatea sa de agenție sub auspiciile Națiunilor Unite,
subliniind că un cadru legislativ și de reglementare care guvernează siguranța instalațiilor nucleare este de o importanță
fundamentală, fiind invocat în convenții justificative și în alte instrumente la care atât România, cât și Norvegia sunt părți/membre
sau au semnalat aderarea,
*) Traducere oficială din limba engleză.

10

MONITORUL OFICIAL AL ROMÂNIEI, PARTEA I, Nr. 783/17.XI.2009

recunoscând rolul Innovation Norway și orice alt document emis de Innovation Norway în care se specifică termene-limită,
termeni și condiții pentru activitățile implementate în cadrul Programului,
având în vedere că România este membru al Comunității Europene pentru Energie Atomică și astfel este legată de
prevederile Tratatului Euratom și ale legislației secundare a acestuia,
convin următoarele:
ARTICOLUL I
Obiectiv

Părțile vor implementa Programul regional de excelență cu
scopul de a intensifica securitatea nucleară în România
(denumit în continuare proiectul ăEnergia nucleară sigură”), în
vederea îndeplinirii obiectivelor Programului, cu o atenție
specială acordată revizuirii și stabilirii instrumentelor de
reglementare, cum ar fi regulamentele, ghidurile, documentele
și asigurarea calității în activitățile de reglementare, în cadrul
Programului, pe baza Condițiilor și Termenilor standard ale
grantului din partea Innovation Norway pentru implementarea
proiectului în acest cadru.
ARTICOLUL II

C. CNCAN este obligată să deschidă un cont pentru proiect
și va fi responsabilă pentru acest cont (vezi art. VI alin. 1).
D. CNCAN este responsabilă pentru verificarea și aprobarea
tuturor rapoartelor interimare, cererilor de plată și a tuturor
documentelor justificative care urmează să fie înaintate
Innovation Norway.
2. Drepturile și obligațiile NRPA:
A. NRPA va participa la Comitetul de conducere al
Programului (vezi art. V) și la grupurile tehnice aferente
responsabile pentru implementarea activităților din proiectul
ăEnergia nucleară sigură”.
B. NRPA este obligată să deschidă un cont pentru proiect și
va fi responsabilă pentru acest cont (vezi alin. 1 al acestui
articol). NRPA este responsabilă pentru transferarea fondurilor
alocate către partenerii proiectului ăEnergia nucleară sigură”.

Parteneri în proiectul ăEnergia nucleară sigură”

1. În funcție de natura activităților, implicând atât sarcinile de
reglementare și cele operaționale, cât și autoritățile din
România, și de necesitatea de ancorare internațională a
măsurătorilor de bază, metodologiilor aplicate și evaluărilor
rezultatelor, părțile au solicitat implicarea AIEA în implementarea
proiectului ăEnergia nucleară sigură”. AIEA a convenit să
stabilească Programul extrabugetar cu obiectivele solicitate.
2. Părțile convin să implice Societatea Națională
ăNuclearelectrica” — S.A.(SNN), unicul operator român al
centralei nuclearoelectrice comerciale, în proiectul ăEnergia
nucleară sigură”. Părțile consideră implicarea SNN ca fiind de
importanță fundamentală în ceea ce privește obiectivele
prezentului acord și de aceea SNN trebuie să fie un partener în
implementarea proiectului ăEnergia nucleară sigură”, prin
intermediul Programului extrabugetar stabilit în baza alin. 1.
ARTICOLUL III
Domenii de cooperare

1. Limitate de legile, reglementările și politicile statelor
acestora, părțile au convenit ca proiectul ăEnergia nucleară
sigură” să cuprindă activitățile referitoare atât la domeniul de
operare, cât și la cel de reglementare, în următoarele domenii:
a) analizarea securității nucleare și managementul riscului;
b) evaluarea și îmbunătățirea culturii de securitate;
c) managementul cunoștințelor;
d) pregătirea în caz de urgență și răspunsul;
e) sistemul integrat de management.
2. Programul extrabugetar va detalia scopul, aspectele
financiare, rolul fiecărei părți și planul de implementare pentru
activitățile prevăzute la alin. 1.
ARTICOLUL IV
Drepturile și obligațiile părților

1. Drepturile și obligațiile CNCAN:
A. CNCAN este promotorul proiectului. Promotorul
proiectului reprezintă principalul punct de contact pentru
Innovation Norway. CNCAN va conduce și administra Comitetul
de conducere al Programului, așa cum este descris în art. V, și
va participa în grupurile tehnice specifice responsabile pentru
implementarea activităților din proiectul ăEnergia nucleară
sigură”.
B. CNCAN este obligată să furnizeze contribuția necesară în
natură și în lei, în conformitate cu art. 5 din Acordul bilateral.

ARTICOLUL V
Organizarea implementării proiectului ăEnergia nucleară sigură”

1. Părțile convin să stabilească un Comitet de conducere al
Programului (CCP) format dintr-un reprezentant al CNCAN și
un reprezentant al NRPA. Părțile pot invita reprezentanți ai AIEA
și SNN pentru a participa la CCP.
2. Atribuțiile CCP sunt:
A. să stabilească și să supravegheze implementarea
activităților descrise în art. III;
B. să se asigure că toate cerințele Innovation Norway care au
legătură cu proiectul ăEnergia nucleară sigură”, în principal
Termenii și Condițiile standard ale Innovation Norway, sunt
îndeplinite într-un timp și mod adecvate;
C. să supravegheze transferul fondurilor de la Innovation
Norway la partenerii relevanți: CNCAN, SNN, NRPA, AIEA;
D. să soluționeze orice dispută între părți, în concordanță cu
prevederile art. IX.
3. CCP se va reuni cel puțin odată la 6 luni. CNCAN are
responsabilitatea de a distribui agendele pentru întâlnirile CCP
cu cel puțin o săptămână înaintea întâlnirii și minutele întâlnirii,
incluzând o listă cu activitățile propuse, în decurs de două
săptămâni după întâlnire.
4. Părțile, așa cum este descris în art. II alin. 1 și 2, au
convenit să includă parteneri adiționali în implementarea
proiectului ăEnergia nucleară sigură”.
ARTICOLUL VI
Aspecte financiare

1. Părțile convin ca toate plățile făcute de Innovation Norway
în proiectul ăEnergia nucleară sigură” să fie transferate în contul
proiectului administrat de NRPA.
2. Plățile efectuate de Innovation Norway în conturile
proiectului vor acoperi cheltuielile pentru proiectul ăEnergia
nucleară sigură”.
3. Niciun cost suplimentar cu privire la gestionarea fondurilor
nu va fi adăugat de către NRPA sau CNCAN pentru
managementul proiectului ăEnergia nucleară sigură”, cu
excepția acelora pentru taxele normale pentru transferul
fondurilor ca parte a implementării proiectului. Orice câștig va fi
gestionat în conformitate cu prevederile Termenilor și Condițiilor
standard ale Innovation Norway.
4. NRPA va furniza CNCAN, fără întârziere și dacă se
solicită, o imagine de ansamblu asupra activităților care au
legătură cu acest cont.

MONITORUL OFICIAL AL ROMÂNIEI, PARTEA I, Nr. 783/17.XI.2009
ARTICOLUL VII
Confidențialitatea

Părțile convin, cu excepția cazului în care este prevăzut
astfel de legislația națională, ca nicio informație sau
documentație considerată de oricare parte ca fiind de natură
confidențială, primită de vreuna dintre părți de la cealaltă parte,
să nu fie divulgată în întregime sau în parte oricărei alte părți,
fără consimțământul prealabil scris al ambelor părți.
ARTICOLUL VIII
Amendamente

11

2. Pentru orice dispută apărută pe care părțile nu sunt în
măsură să o soluționeze la prima întâlnire obișnuită în CCP,
părțile convin asupra unei întâlniri adiționale în CCP cât de
curând posibil, dar nu mai mult de 3 săptămâni după ședința
anterioară. Părțile își vor formula, în scris, poziția asupra disputei
și o vor trimite celeilalte părți cu două săptămâni înainte de
desfășurarea întâlnirii.
3. Dacă disputa nu va putea fi soluționată în condițiile alin. 1
și 2, aceasta va fi soluționată de către Oslo Tingrett în Norvegia
sau prin orice alte asemenea mijloace asupra cărora părțile
convin. În acest caz, părțile vor informa Innovation Norway și
Ministerul Finanțelor Publice al României despre dispută.

Prezentul acord poate fi modificat de părți oricând, prin
consimțământ reciproc. Toate modificările vor intra în vigoare la
data semnării.

ARTICOLUL X
Dispoziții finale

1. Orice dispută cu privire la interpretarea sau aplicarea
prezentului acord va fi soluționată prin consultări între părți în
cadrul întâlnirilor în CCP.

1. Prezentul acord va intra în vigoare la data semnării și va
rămâne în vigoare până la 31 mai 2011.
2. Toate activitățile din cadrul descrierilor proiectului care au
fost inițiate, dar nu au fost finalizate la terminarea prezentului
acord vor continua până la finalizarea în conformitate cu
termenii prezentului acord.

Semnat în duplicat la București la 24 august 2009,
în limba engleză.

Semnat în duplicat la Osteras la 18 august 2009,
în limba engleză.

Pentru Comisia Națională
pentru Controlul Activităților Nucleare,
Vajda Borbála,
președinte

Pentru Autoritatea
pentru Radioprotecție din Norvegia,
Ole Harbitz,
director general

ARTICOLUL IX
Dispute

MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli actualizat pe anul 2009 al Centrului Român
pentru Pregătirea și Perfecționarea Personalului din Transporturi Navale — CERONAV
În temeiul prevederilor art. 16 alin. (1) lit. e) din Legea nr. 500/2002 privind finanțele publice, cu modificările și completările
ulterioare, și ale art. 11 alin. (2) din Hotărârea Guvernului nr. 449/2003 privind organizarea și funcționarea Centrului Român pentru
Pregătirea și Perfecționarea Personalului din Transporturi Navale — CERONAV și ale art. 5 alin. (4) din Hotărârea Guvernului
nr. 76/2009 privind organizarea și funcționarea Ministerului Transporturilor și Infrastructurii, cu modificările ulterioare,
ministrul transporturilor și infrastructurii emite următorul ordin:
Art. 1. — Se aprobă bugetul de venituri și cheltuieli actualizat
pe anul 2009 al Centrului Român pentru Pregătirea și
Perfecționarea Personalului din Transporturi Navale —
CERONAV, care funcționează în subordinea Ministerului
Transporturilor și Infrastructurii, finanțată din venituri proprii,
prevăzut în anexa care face parte integrantă din prezentul
ordin.
Art. 2. — (1) Cheltuielile totale aferente veniturilor înscrise în
bugetul de venituri și cheltuieli al Centrului Român pentru
Pregătirea și Perfecționarea Personalului din Transporturi
Navale — CERONAV reprezintă limite maxime și nu pot fi
depășite decât în cazuri justificate și numai cu aprobarea
ministrului transporturilor și infrastructurii.

(2) În cazul în care în execuție se înregistrează nerealizări
ale veniturilor aprobate, Centrul Român pentru Pregătirea și
Perfecționarea Personalului din Transporturi Navale —
CERONAV poate efectua cheltuieli proporțional cu gradul de
realizare a veniturilor.
Art. 3. — La data intrării în vigoare a prezentului ordin,
Ordinul ministrului transporturilor și infrastructurii nr. 741/2009
privind aprobarea bugetului de venituri și cheltuieli pe anul 2009
al Centrului Român pentru Pregătirea și Perfecționarea
Personalului din Transporturi Navale — CERONAV, publicat în
Monitorul Oficial al României, Partea I, nr. 465 din 6 iulie 2009,
se abrogă.
Art. 4. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu
București, 9 noiembrie 2009.
Nr. 1.154.

12

MONITORUL OFICIAL AL ROMÂNIEI, PARTEA I, Nr. 783/17.XI.2009
ANEXĂ*)

MINISTERUL TRANSPORTURILOR ȘI INFRASTRUCTURII
B U G E T U L D E V E N I T U R I Ș I C H E LT U I E L I A C T U A L I Z AT

pe anul 2009 al Centrului Român pentru Pregătirea și Perfecționarea Personalului din Transporturi Navale — CERONAV

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 783/17.XI.2009

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

ORDIN
pentru modificarea Normelor de autorizare a regimurilor
vamale economice, aprobate prin Ordinul vicepreședintelui
Agenției Naționale de Administrare Fiscală nr. 7.789/2007
În temeiul art. 5 alin. (3) din Hotărârea Guvernului nr. 110/2009 privind
organizarea și funcționarea Autorității Naționale a Vămilor,
vicepreședintele Agenției Naționale de Administrare Fiscală emite
următorul ordin:
Art. I. — Normele de autorizare a regimurilor vamale economice, aprobate
prin Ordinul vicepreședintelui Agenției Naționale de Administrare Fiscală
nr. 7.789/2007, publicat în Monitorul Oficial al României, Partea I, nr. 623 din
10 septembrie 2007, cu modificările și completările ulterioare, se modifică după
cum urmează:
— La articolul 64 alineatul (1), litera a) va avea următorul cuprins:
ăa) revocată, când titularul autorizației nu respectă obligațiile aferente
regimului; în cazul regimului de antrepozitare vamală, autoritatea vamală decide
revocarea autorizației în absența desfășurării unei activități economice de
depozitare pe o perioadă neîntreruptă de un an calendaristic; revocarea intră în
vigoare de la data notificării sale;”.
Art. II. — Prezentul ordin se publică în Monitorul Oficial al României, Partea I.
Vicepreședintele Agenției Naționale de Administrare Fiscală,
Radu Traian Mărginean

București, 11 noiembrie 2009.
Nr. 2.800.

13

14

MONITORUL OFICIAL AL ROMÂNIEI, PARTEA I, Nr. 783/17.XI.2009

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 25 noiembrie 2008

în Cauza Paicu împotriva României
(Cererea nr. 24.714/03)
În Cauza Paicu împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Josep Casadevall,
președinte, Elisabet Fura-Sandström, Corneliu Bîrsan, Boštjan M. Zupančič, Alvina Gyulumyan, Egbert Myjer, Luis López Guerra,
judecători, și din Santiago Quesada, grefier de secție,
după ce a deliberat în camera de consiliu la data de 4 noiembrie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 24.714/03)
îndreptată împotriva României, prin care un cetățean al acestui
stat, doamna Angela Paicu (reclamanta), a sesizat Curtea la
data de 23 mai 2003, în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Guvernul român (Guvernul) este reprezentat de agentul
său, domnul Răzvan-Horațiu Radu, din cadrul Ministerului
Afacerilor Externe.
3. La data de 10 iulie 2007, președintele Secției a treia a
decis să comunice cererea Guvernului. În conformitate cu
prevederile art. 29 § 3 din Convenție, acesta a decis analizarea
simultană a admisibilității și a temeiniciei cauzei.
ÎN FAPT

I. Circumstanțele cauzei
4. Reclamanta s-a născut în anul 1926 și locuiește în Târgu
Jiu.
5. În anul 2000, reclamanta a depus la comisia județeană
Gorj pentru aplicarea Legii nr. 9/1998 privind acordarea de
compensații cetățenilor români pentru bunurile trecute în
proprietatea statului bulgar în urma aplicării tratatului dintre
România și Bulgaria, semnat la Craiova la 7 septembrie 1940
(comisia județeană și Legea nr. 9/1998) o cerere de despăgubire
pentru un imobil (casă și terenuri) care îi aparținuseră în sudul
Dobrogei, înainte ca acest teritoriu să fie transferat statului
bulgar în baza Tratatului din 7 septembrie 1940 dintre România
și Bulgaria.
6. Prin Decizia nr. 14 din 15 noiembrie 2000 (Decizia
nr. 14/2000), comisia județeană a admis cererea acesteia și,
ținând cont de dreptul părții interesate de a fi despăgubită,
printre altele, pentru o parcelă de 1.000 m2 aferentă casei, a
stabilit cuantumul despăgubirii la 922.495.581 lei românești
(ROL), respectiv aproximativ 51.500 euro (EUR) la data
respectivă. Prin Decizia nr. 539 din 5 iulie 2002 (Decizia
nr. 539/2002), comisia centrală pentru aplicarea Legii nr. 9/1998
a infirmat Decizia nr. 14/2000, considerând în special că la nivel
județean comisia ar fi trebuit să ia în calcul numai o parcelă de
100 m2 aferentă casei pentru calcularea despăgubirii. În baza
acestei decizii, printr-o nouă decizie nr. 24 din 6 iunie 2003
(Decizia nr. 24/2003), confirmată la data de 30 ianuarie 2004,
comisia județeană a fixat cuantumul despăgubirilor datorate
reclamantei (imobilul arătat mai sus, ce cuprindea o parcelă de
100 m2) la suma de 1.252.767.354 ROL, aproximativ
30.830 EUR. Reclamantei i-a fost plătită această sumă la data
de 18 mai 2004.
7. Între timp, reclamanta a sesizat Tribunalul Gorj cu o
acțiune îndreptată împotriva comisiei centrale și Ministerului
Finanțelor și care urmărea anularea Deciziei nr. 539/2002.

Partea interesată solicita și plata sumelor datorate în baza
Deciziei nr. 14/2000, actualizate conform Legii nr. 9/1998. Prin
Sentința din data de 27 septembrie 2002, tribunalul a admis
acțiunea părții interesate și, întemeindu-se pe probele din dosar,
precum și pe prevederile legilor nr. 9/1998 și 50/1991, a statuat
că se cuvenea să i se acorde despăgubiri corespunzătoare unei
parcele de 1.000 m2 și a anulat Decizia nr. 539/2002. În
considerentele sale, instanța a arătat că sumele stabilite prin
Decizia nr. 14/2000 urmau a fi actualizate în momentul plății
efective. Această sentință a fost infirmată, în urma unui recurs al
autorităților, la data de 4 decembrie 2002, însă a fost ulterior
confirmată, în urma unei acțiuni în revizuire formulate de partea
interesată, prin Decizia definitivă din 16 noiembrie 2004
pronunțată de Curtea de Apel Craiova. Aceasta a reținut că
reclamanta făcuse dovada că avusese în proprietate un teren
în suprafață de 2.100 m2 aferent casei sale.
8. Începând cu luna ianuarie 2005, reclamanta a solicitat
autorităților să execute Decizia nr. 14/2000 și Hotărârea din
16 noiembrie 2004, plătindu-i despăgubirea actualizată pentru
diferența de 900 m2 de teren. După ce a fost sfătuită să se
adreseze succesiv Direcției Finanțelor Publice Gorj și
departamentului Cancelariei Primului-Ministru, competent în
ceea ce privește aplicarea Legii nr. 9/1998, prin scrisoarea din
23 februarie 2006, partea interesată a fost notificată de acesta
din urmă că, în urma plății din 18 mai 2004 (paragraful 6 in fine),
ea încasase de fapt 330.271.773 ROL mai mult decât suma ce
îi era datorată în temeiul Sentinței definitive din 27 septembrie
2002.
9. La data de 15 februarie 2006, reclamanta a sesizat
Tribunalul Gorj cu o acțiune îndreptată împotriva comisiei
județene și departamentului competent pentru aplicarea Legii
nr. 9/1998 pentru plata despăgubirii ce îi era datorată în temeiul
Deciziei nr. 14/2000 și al Hotărârii din 16 noiembrie 2004,
calculată și actualizată la nivelul anului 2006. Prin Sentința din
20 decembrie 2006, tribunalul a admis în parte acțiunea părții
interesate. Constatând că prin decizia menționată mai sus se
statuase că reclamanta avea dreptul să i se acorde despăgubiri
pentru o parcelă de 900 m2, având în vedere că ea încasase
deja despăgubirea pentru 100 m2 la data de 18 mai 2004, și
bazându-se pe un raport de expertiză, tribunalul a statuat că
autoritățile trebuiau să îi plătească părții interesate suma de
69.859,92 lei noi românești (RON), adică aproximativ
20.440 EUR la data evenimentelor, actualizată cu rata inflației
începând de la data de 6 iunie 2003 și până la plata efectivă.
10. Reclamanta a formulat recurs împotriva Sentinței din
20 decembrie 2006, contestând modul de calcul al diferenței de
despăgubire datorată și cel de actualizare a acestei sume. Prin
Decizia definitivă din 7 noiembrie 2007, Curtea de Apel Craiova
a respins recursul părții interesate ca neîntemeiat, considerând
că expertul utilizase corect criteriile de evaluare stabilite în

MONITORUL OFICIAL AL ROMÂNIEI, PARTEA I, Nr. 783/17.XI.2009
Decizia nr. 24/2003 pentru a o despăgubi pentru parcela de
900 m2 de teren.
11. Prin scrisoarea din 13 martie 2008, reclamanta a informat
Curtea despre faptul că nu dorea să se execute decizia definitivă
din 7 noiembrie 2007 a Curții de Apel Craiova, cu motivarea că
despăgubirea pentru diferența de 900 m2 nu fusese calculată
corect.
II. Dreptul și practica interne pertinente
12. Conform informațiilor furnizate de Institutul Național de
Statistică (INSEE), pentru perioada relevantă în speță, rata
inflației anuale a fost de aproximativ 46% în 2000, 34,5% în
2001, 22,5% în 2002, 15% în 2003 și 12% în 2004 (Burzo
împotriva României, nr. 75.240/01, § 31 in fine, 4 martie 2008).
ÎN DREPT

I. Asupra pretinselor încălcări ale art. 6 § 1 din Convenție
și art. 1 din Protocolul nr. 1
13. Reclamanta se plânge în esență de faptul că executarea
tardivă, parțială și neefectivă a Deciziei nr. 14/2000 și a Hotărârii
din 16 noiembrie 2004, în ceea ce privește despăgubirea sa
pentru întreaga parcelă de 1.000 m2, i-a încălcat dreptul de
acces la o instanță și dreptul la respectarea bunurilor sale. Ea
invocă art. 6 § 1 din Convenție și art. 1 din Protocolul nr. 1, care
prevăd următoarele în părțile relevante în speță:
Articolul 6 § 1

ăOrice persoană are dreptul la judecarea (...) cauzei sale, de
către o instanță (...) care va hotărî (...) asupra încălcării
drepturilor și obligațiilor sale cu caracter civil (...).”
Articolul 1 din Protocolul nr. 1

ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.”
14. Guvernul se opune acestui argument.
A. Asupra admisibilității

15. Curtea constată că această parte a cererii nu este vădit
neîntemeiată în sensul art. 35 § 3 din Convenție. Pe de altă
parte, Curtea observă că aceasta nu este afectată de niciun alt
motiv de inadmisibilitate. Prin urmare, trebuie declarată
admisibilă.
B. Asupra fondului

16. Întemeindu-se pe plata, la data de 18 mai 2004, a
despăgubirilor stabilite prin Decizia nr. 24/2003, Guvernul
susține că reclamantei i s-a plătit suma de 330.271.773 ROL în
plus față de suma care îi era datorată în baza sentinței definitive
din 27 septembrie 2002, confirmată prin Decizia definitivă din
16 noiembrie 2004 a Curții de Apel Craiova. Acordarea
despăgubirilor prin Decizia nr. 24/2003 ce reevaluează suma
datorată, chiar dacă a fost anterioară deciziei menționate mai
sus, ar reprezenta o executare, în spiritul acestei decizii, chiar și
mai favorabilă reclamantei.
17. Reclamanta consideră că ar fi absurd să se constate că
autoritățile și-au îndeplinit obligația de a-i plăti despăgubirile la
care era îndreptățită, printre altele, pentru o parcelă în suprafață
de 1.000 m2 (Decizia nr. 14/2000 și Sentința definitivă din
27 septembrie 2002) plătindu-i, în baza deciziilor nr. 539/2002 și
nr. 24/2003, o despăgubire ce nu ar lua în considerare decât o
parcelă de 100 m2.
18. Curtea reamintește că a constatat deja în mai multe
cauze că omisiunea autorităților, fără o justificare valabilă, de a
executa într-un termen rezonabil o hotărâre definitivă pronunțată
împotriva lor reprezintă o încălcare a dreptului de acces la o

15

instanță, precum și a dreptului la respectarea bunurilor [Acatrinei
împotriva României, nr. 7.114/02, § 40, 26 octombrie 2006,
Metaxas împotriva Greciei, nr. 8.415/02, § 26, 27 mai 2004,
Prodan împotriva Moldovei, nr. 49.806/99, §§ 54—55, CEDO
2004-III (extrase)].
19. În speță, Curtea constată că, prin Sentința din
27 septembrie 2002, confirmată în ultimă instanță prin Decizia
din 16 noiembrie 2004, instanțele interne au anulat Decizia
administrativă nr. 539/2002, în baza căreia a fost dată Decizia
nr. 24/2003 și i-a plătit părții interesate o despăgubire, printre
altele, pentru o parcelă de 100 m2 aferentă casei sale.
Confirmând Decizia nr. 14/2000, instanțele au precizat, în
considerentele care explicau dispozitivul, că reclamanta avea
dreptul de a primi despăgubire pentru o parcelă de 1.000 m2,
iar nu de numai 100 m2, despăgubire ce trebuia actualizată în
momentul plății efective. Prin urmare, Curtea apreciază că, în
urma deciziei menționate mai sus, autoritățile aveau obligația
de a despăgubi partea interesată, plătindu-i o sumă actualizată
conform Deciziei nr. 14/2000, pentru o parcelă de 1.000 m2, și
că aceasta avea o ăsperanță legitimă” de a fi despăgubită pentru
imobilul astfel definit (vezi, mutatis mutandis, Beshiri și alții
împotriva Albaniei, nr. 7.352/03, §§ 62, 99 și 100, 22 august
2006).
20. Reamintind faptul că scopul Convenției este acela de a
asigura protejarea drepturilor nu teoretice sau iluzorii, ci
concrete și efective (Airey împotriva Irlandei, 9 octombrie 1979,
§ 24, seria A nr. 32), Curtea nu poate accepta că plata din data
de 18 mai 2004 a sumei stabilite prin Decizia nr. 24/2003 ar
putea fi considerată o executare integrală și efectivă a Deciziei
nr. 14/2000 și a Sentinței din 27 septembrie 2002. Curtea
observă că, după plata respectivă, autoritățile au refuzat să o
despăgubească pe reclamantă pentru o parcelă de 1.000 m2
(paragraful 8 de mai sus), considerând că în termeni absoluți
suma percepută era chiar superioară celei care îi era datorată în
baza Sentinței definitive din 27 septembrie 2002.
21. Or, Curtea observă că plata din 18 mai 2004 a fost
efectuată în temeiul deciziilor nr. 239/2002 și nr. 24/2003, adică
exact cele pe care instanțele le-au anulat prin hotărârea de
executat. Un astfel de refuz al administrației de a se conforma
unei sentințe definitive care a constatat dreptul părții interesate
de a fi despăgubită, cu o sumă actualizată, pentru o parcelă de
1.000 m2, profitând de deprecierea monedei naționale între
deciziile nr. 14/2000 și nr. 24/2003 (paragraful 12 de mai sus),
face ineficientă o întreaga procedură judiciară în care
reclamanta contestase cu succes despăgubirea sa pentru o
parcelă de numai 100 m2.
22. De altfel, într-o procedură ulterioară, prin Decizia
definitivă din 7 noiembrie 2007, Curtea de Apel Craiova a
confirmat că, în ciuda Deciziei definitive din 16 noiembrie 2004,
reclamanta nu fusese despăgubită pentru diferența de 900 m2
de teren și a obligat autoritățile să corecteze această
imperfecțiune, acordându-i diferența de despăgubire
(paragrafele 9 și 10 de mai sus). Cu toate acestea, Curtea
observă că după pronunțarea Deciziei din 7 noiembrie 2007,
reclamanta a menționat că nu dorește executarea acestei
decizii, deoarece îi contestă concluziile. Observând că diferența
de despăgubire a fost stabilită de instanțe la finalul unei
proceduri contradictorii, pe baza unei expertize, Curtea
consideră că, având în vedere poziția părții interesate în ceea ce
privește executarea Deciziei din 7 noiembrie 2007, autoritățile
nu ar putea fi considerate, după această dată, ca fiind
răspunzătoare pentru neexecutarea efectivă și integrală a
Sentinței din 27 septembrie 2002, confirmată prin Decizia din
16 noiembrie 2004 și referitoare la dreptul reclamantei de a fi
despăgubită pentru parcela de 1.000 m2.
23. Având în vedere cele de mai sus, ținând cont de lipsa
oricărui motiv pertinent care să poată justifica refuzul autorităților
competente de a executa Decizia din data de 16 noiembrie
2004, precum și de lipsa de responsabilitate în acest sens
ulterior datei de 7 noiembrie 2007, Curtea apreciază că termenul

16

MONITORUL OFICIAL AL ROMÂNIEI, PARTEA I, Nr. 783/17.XI.2009

de aproape 3 ani în care prima decizie menționată mai sus nu
a fost executată în mod efectiv, termen excesiv din perspectiva
jurisprudenței Curții în materie (Becciu împotriva Moldovei,
nr. 32.347/04, § 28, 13 noiembrie 2007, Pridatchenko și alții
împotriva Rusiei, nr. 2.191/03 și altele, §§ 53 și 60, 21 iunie
2007), a înlăturat orice efect util al dreptului reclamantei de a
avea acces la o instanță, încălcând în același timp și dreptul
acesteia la respectarea bunurilor sale.
24. Prin urmare, Curtea consideră că a avut loc încălcarea
art. 6 § 1 din Convenție și a art. 1 din Protocolul nr. 1 din cauza
întârzierii autorităților în executarea efectivă a Deciziei din
16 noiembrie 2004.
II. Asupra celorlalte pretinse încălcări
25. Invocând art. 6 § 1 din Convenție, reclamanta se plânge
de modul de soluționare a procedurilor în care au fost
pronunțate deciziile din 4 decembrie 2002 și din 7 noiembrie
2007 ale Curții de Apel Craiova. În baza art. 1 din Protocolul
nr. 1, ea consideră, în esență, că a suferit o încălcare a dreptului
său la respectarea bunurilor din cauza Deciziei nr. 539/2002, din
cauza întârzierii plății, la data de 18 mai 2004, a sumei ce îi era
datorată în baza deciziilor nr. 539/2002 și nr. 24/2003 și din
cauză că Legea nr. 9/1998 nu îi permite să fie despăgubită
pentru întregul teren de 2.100 m2 de care a fost lipsită în
anul 1940.
26. Ținând cont de toate elementele aflate în posesia sa și în
măsura în care este competentă să fie sesizată cu capetele de
cerere formulate, Curtea nu a distins nicio aparență de încălcare
a drepturilor și libertăților garantate prin articolele din Convenție.
Rezultă că această parte a cererii este vădit neîntemeiată și
trebuie respinsă în aplicarea art. 35 §§ 3 și 4 din Convenție.

III. Asupra aplicării art. 41 din Convenție
27. Conform art. 41 din Convenție,
ăÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
Înaltei Părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.”
A. Prejudiciul

28. Reclamanta solicită suma de 112.498 euro (EUR) pentru
prejudiciul material pe care l-ar fi suferit din cauza despăgubirii
parțiale și tardive pentru imobilul de care a fost lipsită. De
asemenea, ea solicită suma de 60.000 EUR cu titlu de daune
morale pentru suferințele cauzate în procedurile referitoare la
acordarea despăgubirilor.
29. Guvernul contestă pretențiile reclamantei.
30. Curtea nu distinge nicio legătură de cauzalitate între
încălcările constatate și prejudiciul material pretins și respinge
această cerere. În schimb, ea consideră că trebuie să îi acorde
reclamantei suma de 1.200 EUR pentru prejudiciul moral suferit
din cauza întârzierii executării de către autorități a obligațiilor ce
le reveneau în temeiul Deciziei din 16 noiembrie 2004 a Curții de
Apel Craiova.
B. Cheltuieli de judecată

31. Reclamanta nu a depus nicio cerere de rambursare a
cheltuielilor de judecată angajate pentru procedurile în fața
instanțelor interne sau în fața Curții.
C. Dobânzi moratorii

32. Curtea consideră potrivit ca rata dobânzii de întârziere
să se bazeze pe rata dobânzii facilității de împrumut marginal a
Băncii Centrale Europene, majorată cu trei puncte procentuale.

PENTRU ACESTE MOTIVE,

În unanimitate,
CURTEA

1. declară cererea admisibilă în ceea ce privește capetele de cerere întemeiate pe art. 6 § 1 din Convenție și pe art. 1 din
Protocolul nr. 1 și referitoare la executarea Deciziei din 16 noiembrie 2004 și inadmisibilă în rest;
2. hotărăște că a avut loc încălcarea art. 6 § 1 din Convenție și a art. 1 din Protocolul nr. 1 din cauza întârzierii în executarea
efectivă de către autorități a Deciziei din 16 noiembrie 2004;
3. hotărăște:
a) ca statul pârât să îi plătească reclamantei, în cel mult 3 luni de la data rămânerii definitive a prezentei hotărâri, conform
art. 44 § 2 din Convenție, suma de 1.200 EUR (una mie două sute euro), care va fi convertită în moneda statului pârât la cursul
de schimb valabil la data plății, cu titlu de daune morale, plus orice sumă care ar putea fi datorată cu titlu de impozit;
b) ca, începând de la expirarea termenului menționat mai sus și până la efectuarea plății, această sumă să se majoreze
cu o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
4. respinge cererea de reparație echitabilă în rest.
Întocmită în limba franceză, ulterior comunicată în scris la data de 25 noiembrie 2008, în conformitate cu art. 77
paragrafele 2 și 3 din Regulament.
Josep Casadevall,
președinte

Santiago Quesada,
grefier

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 783/17.XI.2009 conține 16 pagini.

Prețul: 3,20 lei

&JUYDGY|435056]
ISSN 1453—4495

