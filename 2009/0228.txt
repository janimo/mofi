Anul 177 (XXI) — Nr. 228

PARTEA I

LEGI, DECRETE, HOTĂRÂRI ȘI ALTE ACTE

Marți, 7 aprilie 2009

SUMAR

Nr.

72.

493.

13.
14.
15.
16.
17.

Pagina
LEGI ȘI DECRETE
— Lege pentru încetarea valabilității Acordului dintre
Guvernul României și Guvernul Republicii Ecuador
privind promovarea și protejarea reciprocă a
investițiilor, semnat la Quito la 21 martie 1996, ratificat
prin Legea nr. 12/1997 ..............................................
— Decret privind promulgarea Legii pentru încetarea
valabilității Acordului dintre Guvernul României și
Guvernul Republicii Ecuador privind promovarea și
protejarea reciprocă a investițiilor, semnat la Quito la
21 martie 1996, ratificat prin Legea nr. 12/1997 ........
HOTĂRÂRI ALE CAMEREI DEPUTAȚILOR
— Hotărâre privind eliberarea din funcție a unui
secretar general adjunct al Camerei Deputaților ........
— Hotărâre privind eliberarea din funcție a
unui secretar general adjunct al Camerei Deputaților ....
— Hotărâre privind numirea în funcție a unui secretar
general adjunct al Camerei Deputaților ......................
— Hotărâre privind numirea în funcție a unui secretar
general adjunct al Camerei Deputaților ......................
— Hotărâre pentru alegerea unui secretar al Camerei
Deputaților ..................................................................

DECIZII ALE CURȚII CONSTITUȚIONALE
Decizia nr. 290 din 3 martie 2009 referitoare la excepția de
neconstituționalitate a prevederilor art. 55 alin. (2)
și (3) din Ordonanța de urgență a Guvernului
nr. 194/2002 privind regimul străinilor în România ....
Decizia nr. 309 din 3 martie 2009 referitoare la excepția de
neconstituționalitate a prevederilor art. 28 alin. (1) din

Nr.

Pagina
Decretul-lege nr. 115/1938 pentru unificarea
dispozițiilor privitoare la cărțile funciare și art. 329
alin. 1 din Codul de procedură civilă ..........................

2

7–9

Decizia nr. 310 din 3 martie 2009 referitoare la excepția de
neconstituționalitate a prevederilor art. 23 din Legea
locuinței nr. 114/1996, art. 480 și art. 1436 din Codul
civil ............................................................................

9–10

HOTĂRÂRI ALE GUVERNULUI ROMÂNIEI
2

386.

3
3
4

389.

4
4

— Hotărâre privind darea în administrarea Ministerului
Transporturilor și Infrastructurii a unor suprafețe totale
de teren de 6.722 m2, trecute în domeniul public al
statului, în vederea realizării activităților de interes
național de către Compania Națională de Autostrăzi și
Drumuri Naționale din România — S.A. pentru
finalizarea lucrării ăVarianta de ocolire a municipiului
Drobeta-Turnu Severin, km 334+635—km 344+254” ....

11

— Hotărâre privind darea în administrarea Ministerului
Transporturilor și Infrastructurii a unor terenuri situate
în comuna Lehliu, județul Călărași, în vederea realizării
de către Compania Națională de Căi Ferate ăC.F.R.”—
S.A. a obiectivului de interes național ăReabilitarea
secțiunilor
Băneasa—Fetești
de
pe
linia
de cale ferată București—Constanța, România” ........

12

ACTE ALE CONSILIULUI NAȚIONAL
AL AUDIOVIZUALULUI
5–6

391.

— Decizie privind regulile de desfășurare în
audiovizual a campaniei electorale pentru alegerea
membrilor din România în Parlamentul European ........

13–15

2

MONITORUL OFICIAL AL ROMÂNIEI, PARTEA I, Nr. 228/7.IV.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru încetarea valabilității Acordului
dintre Guvernul României și Guvernul Republicii Ecuador
privind promovarea și protejarea reciprocă
a investițiilor, semnat la Quito la 21 martie 1996,
ratificat prin Legea nr. 12/1997
Parlamentul României adoptă prezenta lege.
Articol unic. — Acordul dintre Guvernul României și Guvernul Republicii
Ecuador privind promovarea și protejarea reciprocă a investițiilor, semnat la Quito
la 21 martie 1996, ratificat prin Legea nr. 12/1997, publicată în Monitorul Oficial al
României, Partea I, nr. 22 din 11 februarie 1997, își încetează valabilitatea prin
acordul părților.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 1 aprilie 2009.
Nr. 72.

PREȘEDINTELE ROMÂNIEI

DECRET
privind promulgarea Legii pentru încetarea
valabilității Acordului dintre Guvernul României
și Guvernul Republicii Ecuador privind promovarea
și protejarea reciprocă a investițiilor, semnat la Quito
la 21 martie 1996, ratificat prin Legea nr. 12/1997
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru încetarea valabilității Acordului
dintre Guvernul României și Guvernul Republicii Ecuador privind promovarea și
protejarea reciprocă a investițiilor, semnat la Quito la 21 martie 1996, ratificat prin
Legea nr. 12/1997, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU

București, 31 martie 2009.
Nr. 493.

MONITORUL OFICIAL AL ROMÂNIEI, PARTEA I, Nr. 228/7.IV.2009

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind eliberarea din funcție a unui secretar general adjunct
al Camerei Deputaților
În temeiul art. 223 alin. (2) din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Domnul Mihai Unghianu se eliberează din funcția de secretar
general adjunct al Camerei Deputaților, începând cu data de 30 aprilie 2009.
Această hotărâre a fost adoptată de Camera Deputaților în ședința din
7 aprilie 2009, cu respectarea prevederilor art. 76 alin. (2) din Constituția României,
republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 7 aprilie 2009.
Nr. 13.

PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind eliberarea din funcție a unui secretar general adjunct
al Camerei Deputaților
În temeiul art. 223 alin. (2) din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Domnul Nicolae Sfăcăreanu se eliberează din funcția de
secretar general adjunct al Camerei Deputaților, începând cu data de 30 aprilie
2009.
Această hotărâre a fost adoptată de Camera Deputaților în ședința din
7 aprilie 2009, cu respectarea prevederilor art. 76 alin. (2) din Constituția României,
republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 7 aprilie 2009.
Nr. 14.

3

4

MONITORUL OFICIAL AL ROMÂNIEI, PARTEA I, Nr. 228/7.IV.2009
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind numirea în funcție a unui secretar general adjunct
al Camerei Deputaților
În temeiul art. 223 alin. (2) din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Doamna Ileana-Maria Luncan se numește în funcția de
secretar general adjunct al Camerei Deputaților, începând cu data de 30 aprilie
2009.
Această hotărâre a fost adoptată de Camera Deputaților în ședința din
7 aprilie 2009, cu respectarea prevederilor art. 76 alin. (2) din Constituția României,
republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 7 aprilie 2009.
Nr. 15.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind numirea în funcție a unui secretar general adjunct
al Camerei Deputaților
În temeiul art. 223 alin. (2) din Regulamentul Camerei Deputaților, aprobat
prin Hotărârea Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Domnul Valer Dorneanu se numește în funcția de secretar
general adjunct al Camerei Deputaților, începând cu data de 30 aprilie 2009.
Această hotărâre a fost adoptată de Camera Deputaților în ședința din
7 aprilie 2009, cu respectarea prevederilor art. 76 alin. (2) din Constituția României,
republicată.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 7 aprilie 2009.
Nr. 16.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
pentru alegerea unui secretar al Camerei Deputaților
În temeiul prevederilor art. 67 din Constituția României, republicată, și ale
art. 23 alin. (3) din Regulamentul Camerei Deputaților, aprobat prin Hotărârea
Camerei Deputaților nr. 8/1994, republicat, cu modificările ulterioare,
Camera Deputaților adoptă prezenta hotărâre.
Articol unic. — Domnul deputat Sever Voinescu-Cotoi, aparținând Grupului
parlamentar al Partidului Democrat-Liberal, se alege în funcția de secretar al
Camerei Deputaților.
Această hotărâre a fost adoptată de Camera Deputaților în ședința din
7 aprilie 2009.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 7 aprilie 2009.
Nr. 17.

MONITORUL OFICIAL AL ROMÂNIEI, PARTEA I, Nr. 228/7.IV.2009

5

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 290
din 3 martie 2009

referitoare la excepția de neconstituționalitate a prevederilor art. 55 alin. (2) și (3)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 55 alin. (3) lit. b) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Ye Chunwei în Dosarul nr. 1.035/2/2008 al
Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Curtea dispune a se face apelul și în dosarele
nr. 2.454D/2008 și nr. 2.548D/2008, având ca obiect excepția
de neconstituționalitate a art. 55 alin. (2) și (3) din Ordonanța de
urgență a Guvernului nr. 194/2002 privind regimul străinilor în
România. Excepțiile au fost ridicate de Chen Jianping în Dosarul
nr. 3.550/2/2008 al Curții de Apel București — Secția a VIII-a
contencios administrativ și fiscal și de Huang Haijing în Dosarul
nr. 4.075/2/2008 al aceleiași instanțe.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra faptului că, în toate aceste
dosare, partea Oficiul Român pentru Imigrări a transmis Curții
note scrise prin care solicită respingerea excepției ca
neîntemeiată.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 2.454D/2008 și
nr. 2.548D/2008 la Dosarul nr. 2.131D/2008, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.

C U R T E A,

având în vedere actele și lucrările dosarelor, constată
următoarele:
Prin încheierile din 23 septembrie 2008, 28 octombrie 2008 și
27 noiembrie 2008, pronunțate în dosarele nr. 1.035/2/2008,
nr. 3.550/2/2008 și nr. 4.075/2/2008, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 55 alin. (3) lit. b) și, respectiv, ale art. 55
alin. (2) și (3) din Ordonanța de urgență a Guvernului
nr. 194/2002 privind regimul străinilor în România. Excepțiile
au fost ridicate de Ye Chunwei, Chen Jianping și Huang Haijing
în cauze având ca obiect soluționarea plângerilor formulate
împotriva deciziilor Oficiului Român pentru Imigrări de returnare
a acestora și de respingere a cererilor de prelungire a dreptului
de ședere în România, în scopul desfășurării de activități
comerciale.
În motivările excepțiilor, având un conținut similar, se
susține că textele de lege criticate nu sunt suficient de precise
și de accesibile încât să înlăture orice risc de arbitrariu, dând
Oficiului Român pentru Imigrări posibilitatea să aprecieze pe
baza unor criterii aleatorii dacă activitatea societății comerciale
se desfășoară în conformitate cu planul de afaceri și, în
consecință, să decidă asupra prelungirii dreptului de ședere al
solicitantului. Se arată că decizia de neprelungire a acestui drept
ăpoate aduce atingere gravă dreptului de proprietate”, solicitanții
fiind puși în situația de a înregistra pierderi financiare majore,
care ar duce la falimentarea societăților comerciale la care sunt
asociați sau administratori și la pierderea investițiilor imobiliare
realizate în România.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, în punctele de vedere transmise în dosarele
nr. 2.454D/2008 și nr. 2.548D/2008, consideră că excepția de
neconstituționalitate este neîntemeiată.
Avocatul Poporului apreciază că prevederile de lege ce
formează obiectul excepției sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

6

MONITORUL OFICIAL AL ROMÂNIEI, PARTEA I, Nr. 228/7.IV.2009
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 alin. (2) și (3) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008. Textele de lege criticate au următorul cuprins:
— Art. 55 alin. (2) și (3): ă(2) Prelungirile ulterioare ale
dreptului de ședere temporară se pot acorda dacă străinul
îndeplinește următoarele condiții:
a) activitatea societății comerciale se desfășoară în
conformitate cu planul de afaceri;
b) obiectul activității desfășurate este cel inițial ori
o continuare sau un rezultat al acestuia;
c) deține legal spațiul pentru sediul social;
d) este acționar sau asociat al societății comerciale, cu
atribuții de conducere sau de administrare;
e) investiția este concretizată fie în aport de capital sau
tehnologie în valoare de 70.000 euro, în cazul acționarului, sau
50.000 euro, în cazul asociatului, fie, alternativ, în crearea a cel
puțin 15 locuri de muncă, în cazul acționarului, și 10 în cazul
asociatului. În cazul creării de locuri de muncă, acestea trebuie
să fie încadrate cu persoane angajate cu normă întreagă de
muncă, în condițiile legii;
f) deține mijloace de întreținere în cuantum de cel puțin
700 euro lunar, dacă este acționar, și 500 euro lunar, dacă este
asociat, obținute din activitatea desfășurată pe teritoriul
României.
(3) Dovada îndeplinirii condițiilor prevăzute în prezentul
articol se face cu următoarele documente:

a) planul de afaceri avizat de Agenția Română pentru
Investiții Străine;
b) documentele care atestă că activitatea se desfășoară în
conformitate cu planul de afaceri;
c) certificatul constatator, din care să rezulte calitatea
solicitantului, denumirea, sediul social și obiectul principal de
activitate al societății comerciale, mențiunile efectuate la
comunicarea instanțelor de judecată, durata de funcționare a
societății comerciale;
d) înscrierile de mențiuni prevăzute de lege, corespunzătoare
modificărilor intervenite cu privire la actul constitutiv al societății
comerciale;
e) certificatul cuprinzând principalii indicatori economicofinanciari emis de instituția competentă, care să cuprindă,
conform bilanțului anual, date referitoare la active imobilizate
total, cifra de afaceri, profitul net sau pierderi;
f) adeverință eliberată de inspectoratul teritorial de muncă,
din care să rezulte numărul persoanelor angajate sau
contractele de muncă înregistrate la această instituție.”
În opinia autorilor excepțiilor, textele de lege criticate
contravin dispozițiilor art. 44 alin. (1) și (2) din Constituție și celor
ale art. 1 paragraful 1 din Protocolul nr. 1 adițional la Convenția
pentru apărarea drepturilor omului și a libertăților fundamentale,
referitoare la protecția dreptului de proprietate privată.
Examinând excepția de neconstituționalitate, Curtea observă
că s-a mai pronunțat asupra constituționalității dispozițiilor art. 55
alin. (2) și (3) din Ordonanța de urgență a Guvernului
nr. 194/2002, prin prisma acelorași dispoziții constituționale și
convenționale ca și în prezenta cauză și analizând critici de
neconstituționalitate similare, iar prin mai multe decizii, ca de
exemplu, Decizia nr. 584 din 20 mai 2008, publicată în Monitorul
Oficial al României, Partea I, nr. 455 din 18 iunie 2008, sau
Decizia nr. 341 din 3 aprilie 2007, publicată în Monitorul Oficial
al României, Partea I, nr. 298 din 4 mai 2007, a respins excepția
ca neîntemeiată, pentru motivele acolo reținute. În cauza de față
nu au intervenit elemente noi, care să justifice reconsiderarea
acestei jurisprudențe, astfel că soluțiile pronunțate cu acele
prilejuri și argumentele pe care acestea s-au sprijinit își
păstrează valabilitatea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 alin. (2) și (3) din Ordonanța de urgență a Guvernului
nr. 194/2002 privind regimul străinilor în România, excepție ridicată de Ye Chunwei, Chen Jianping și Huang Haijing în dosarele
nr. 1.035/2/2008, nr. 3.550/2/2008 și, respectiv, nr. 4.075/2/2008 ale Curții de Apel București — Secția a VIII-a contencios
administrativ și fiscal.
Definitivă și general obligatorie.
Pronunțată în ședința publică din data de 3 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 228/7.IV.2009

7

CURTEA CONSTITUȚIONALĂ

D E C I Z I A Nr. 309
din 3 martie 2009

referitoare la excepția de neconstituționalitate a prevederilor art. 28 alin. (1)
din Decretul-lege nr. 115/1938 pentru unificarea dispozițiilor privitoare la cărțile funciare
și art. 329 alin. 1 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 28 teza a doua din Decretul-lege nr. 115/1938
pentru unificarea dispozițiilor privitoare la cărțile funciare și
art. 329 alin. 1 din Codul de procedură civilă, excepție ridicată de
Ionel Barna în Dosarul nr. 1.280/325/2008 al Tribunalului
Timiș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 4 noiembrie 2008, pronunțată în Dosarul
nr. 1.280/325/2008, Tribunalul Timiș — Secția civilă a sesizat
Curtea Constituțională cu excepția de neconstituționalitate
a prevederilor art. 28 teza a doua din Decretul-lege
nr. 115/1938 pentru unificarea dispozițiilor privitoare la
cărțile funciare și art. 329 alin. 1 din Codul de procedură
civilă. Excepția a fost ridicată de Ionel Barna într-o cauză ce
are ca obiect o acțiune în uzucapiune.
În motivarea excepției de neconstituționalitate autorul
arată că textul de lege criticat impune, drept condiție a dobândirii
dreptului de proprietate prin uzucapiune, o posesie a bunului de
20 de ani ădupă moartea proprietarului înscris în cartea
funciară”, iar art. 1895 din Codul civil, aplicabil în teritoriile în
care publicitatea imobiliară se realizează prin sistemul de
registre de inscripțiuni și transcripțiuni, nu impune o atare
condiție. Susține, în esență, că existența pe teritoriul României
a unor legi cu aplicabilitate teritorială distinctă și care
reglementează diferit regimul juridic al uzucapiunii contravine
dispozițiilor constituționale invocate. Totodată, cu privire la
prevederile art. 329 alin. 1 din Codul de procedură civilă,
consideră că acestea contravin dispozițiilor art. 1 alin. (4) din
Constituție, întrucât interpretările date de către Înalta Curte de
Casație și Justiție, prin deciziile emise în soluționarea

recursurilor în interesul legii, au caracter obligatoriu pentru
instanțe, cu încălcarea atât a cerinței de independență a
judecătorilor, care trebuie să procedeze la interpretarea legii
potrivit propriei conștiințe și prin raportare la starea de fapt din
fiecare cauză, cât și a separației puterilor în stat.
Tribunalul Timiș — Secția civilă consideră că prevederile
criticate nu contravin dispozițiilor constituționale invocate. Astfel,
problema incidenței în teritoriul pe care este situat imobilul în
litigiu a unor reglementări dintr-o lege sau alta se rezolvă prin
aplicarea principiilor vizând aplicarea legii în timp și spațiu. Cât
privește dreptul Înaltei Curți de Casație și Justiție de a da
interpretări unitare dispozițiilor normative, susține că acesta nu
contravine principiului separației puterilor în stat, acest drept
fiind consacrat constituțional în art. 126 alin. (3) din Legea
fundamentală.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale. În acest sens, face referire la Decizia Curții
Constituționale nr. 653/2008. Totodată, arată că prevederile
art. 329 alin. 1 din Codul de procedură civilă reprezintă
concretizarea dispozițiilor constituționale ale art. 126 alin. (3).
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța a sesizat Curtea Constituțională cu
excepția de neconstituționalitate a prevederilor art. 28 teza a
doua din Decretul-lege nr. 115/1938 pentru unificarea
dispozițiilor privitoare la cărțile funciare și art. 329 alin. 1 din
Codul de procedură civilă. Însă, din notele scrise ale autorului
excepției rezultă că acesta critică, în realitate, alin. (1) al art. 28
din Decretul-lege nr. 115/1938 și art. 329 alin. 1 din Codul de
procedură civilă.
În consecință, obiect al excepției de neconstituționalitate îl
constituie prevederile art. 28 alin. (1) din Decretul-lege

8

MONITORUL OFICIAL AL ROMÂNIEI, PARTEA I, Nr. 228/7.IV.2009

nr. 115/1938 pentru unificarea dispozițiilor privitoare la cărțile
funciare, publicat în Monitorul Oficial al României, Partea I,
nr. 95 din 27 aprilie 1938, și art. 329 alin. 1 din Codul de
procedură civilă, având următorul conținut:
— Art. 28 alin. (1) din Decretul-lege nr. 115/1938: ăCel ce a
posedat un bun nemișcător în condițiunile legii, timp de 20 ani,
după moartea proprietarului înscris în cartea funciară, va putea
cere înscrierea dreptului uzucapat [...].”;
— Art. 329 alin. 1 din Codul de procedură civilă: ăProcurorul
general al Parchetului de pe lângă Înalta Curte de Casație și
Justiție, din oficiu sau la cererea ministrului justiției, precum și
colegiile de conducere ale curților de apel au dreptul, pentru a
se asigura interpretarea și aplicarea unitară a legii pe întreg
teritoriul României, să ceară Înaltei Curți de Casație și Justiție să
se pronunțe asupra chestiunilor de drept care au fost soluționate
diferit de instanțele judecătorești.”
Autorul
excepției
invocă
încălcarea
dispozițiilor
constituționale ale art. 1 alin. (4) privind principiul separației și
echilibrului puterilor, ale art. 15 alin. (1) referitoare la
universalitate, ale art. 16 privind egalitatea în drepturi, ale art. 21
alin. (3) relative la dreptul părților la un proces echitabil și la
soluționarea cauzelor într-un termen rezonabil, ale art. 53
referitoare la restrângerea exercițiului unor drepturi sau al unor
libertăți și ale art. 148 privind integrarea în Uniunea Europeană.
Examinând excepția de neconstituționalitate, Curtea reține
următoarele:
I. Potrivit prevederilor alin. (1) al art. 28 din Decretul-lege
nr. 115/1938, cel care a posedat un bun nemișcător în condițiile
legii, timp de 20 ani, după moartea proprietarului înscris în
cartea funciară, va putea cere înscrierea în cartea funciară a
dreptului astfel uzucapat. Prevederile criticate reglementează
uzucapiunea extratabulară, drepturile reale imobiliare astfel
dobândite putându-se înscrie în cartea funciară numai în baza
constatării lor prin hotărâre judecătorească.
Cu privire la aplicabilitatea sistemului de carte funciară
reglementat prin Decretul-lege nr. 115/1938 ce consacră
cazurile speciale de dobândire a proprietății prin uzucapiune
înscrise în art. 27—28, Curtea reține faptul că, în absența unor
dispoziții cu caracter tranzitoriu, trebuie să se recurgă la
interpretarea sistematică a dispozițiilor art. 69 alin. (2) și (3) cu
referire la art. 56 alin. (1) și art. 58 alin. (1) din Legea nr. 7/1996,
republicată. Sub acest aspect, este de reținut că prin art. 69
alin. (2) din Legea nr. 7/1996, republicată, s-a prevăzut că numai
la finalizarea lucrărilor cadastrale și a registrelor de publicitate
imobiliară pentru întreg teritoriul administrativ al unui județ își
încetează aplicabilitatea Decretul-lege nr. 115/1938, iar în
conformitate cu dispoziția alin. (3) al aceluiași articol, doar ca
urmare a definitivării cadastrului la nivelul întregii țări se abrogă
acest decret. Din această dispoziție a Legii nr. 7/1996, prin care
s-a reglementat regimul general al cadastrului și al publicității
imobiliare, rezultă voința legiuitorului de a institui o aplicare
treptată a noii legi, cu consecința incidenței, în continuare, a
vechilor dispoziții ale Decretului-lege nr. 115/1938 în regimul de
carte funciară. În acest sens este și Decizia nr. 86 din
10 decembrie 2007 a Înaltei Curți de Casație și Justiție,
publicată în Monitorul Oficial al României, Partea I, nr. 697 din
14 octombrie 2008.
Critica de neconstituționalitate privește, în esență, faptul că
prin menținerea în vigoare a prevederilor Decretului-lege
nr. 115/1938 se aduce atingere egalității în drepturi,
aplicându-li-se unor cetățeni un statut juridic discriminatoriu față

de cetățenii care nu cad sub incidența acestui act normativ,
întrucât art. 28 din Decretul-lege nr. 115/1938 impune, drept
condiție a dobândirii dreptului de proprietate prin uzucapiune, o
posesie a bunului de 20 de ani ădupă moartea proprietarului
înscris în cartea funciară”.
Curtea reține că în jurisprudența Curții Constituționale, în
deplin acord cu aceea a Curții Europene a Drepturilor Omului,
s-a statuat în mod constant că, în sensul Constituției, principiul
egalității în fața legii nu însemnă uniformitate, astfel încât în cazul
unor situații diferite un tratament diferit este posibil atunci când
acesta se justifică în mod obiectiv și rațional. Or, aplicabilitatea
tranzitorie a dispozițiilor art. 28 din Decretul-lege nr. 115/1938
este justificată obiectiv și rațional de procesul de definitivare a
lucrărilor de cadastru și a registrelor de publicitate imobiliară
pentru întreg teritoriul țării.
Ca efect al aplicării Legii nr. 7/1996, se va realiza însă o
unificare legislativă a regimului de publicitate imobiliară.
Totodată, autorul excepției susține, în esență, că existența
pe teritoriul României a unor legi cu aplicabilitate teritorială
distinctă și care reglementează diferit regimul juridic al
uzucapiunii contravine dispozițiilor constituționale invocate.
Cu privire la acest aspect, Curtea Constituțională a reținut în
deciziile nr. 653 din 10 iunie 2008, publicată în Monitorul Oficial
al României, Partea I, nr. 509 din 7 iulie 2008, și nr. 205 din
9 iulie 2002, publicată în Monitorul Oficial al României, Partea I,
nr. 544 din 25 iulie 2002, faptul că în istoria statului unitar român
au existat și mai există norme legale aplicabile doar pe o
anumită parte a teritoriului național, de exemplu: Legea
nr. LX/1881 privitoare la executarea silită imobiliară în
Transilvania, Legea nr. 84/1992 privind regimul zonelor libere,
Legea nr. 151/1998 privind dezvoltarea regională în România,
însă existența unor acte normative diferite pentru anumite zone
ale țării nu este de natură să creeze discriminări ori să aducă
atingere dreptului părților la un proces echitabil.
Totodată, Curtea nu poate reține nici încălcarea dispozițiilor
constituționale ale art. 53, de vreme ce nu s-a constatat
restrângerea exercițiului vreunui drept sau al unei libertăți. Cu
privire la celelalte dispoziții constituționale invocate, Curtea
constată că acestea nu au incidență în cauza de față.
II. Cât privește critica de neconstituționalitate a prevederilor
art. 329 alin. 1 din Codul de procedură civilă, prin raportare la
dispozițiile constituționale ale art. 1 alin. (4) care consacră
principiul separației și echilibrului puterilor în stat, Curtea
constată că nici aceasta nu poate fi primită.
Scopul reglementării recursului în interesul legii este de a
asigura interpretarea și aplicarea unitară a legii pe întreg
cuprinsul țării. Pentru realizarea acestui scop, Înalta Curte de
Casație și Justiție se pronunță asupra chestiunilor de drept care
au fost diferit soluționate de instanțele judecătorești.
În acest sens, în Cauza Moșteanu și alții împotriva României,
2002, Curtea Europeană a Drepturilor Omului a reținut cu privire
la obligația judecătorilor de a se conforma jurisprudenței stabilite
de Secțiile reunite ale Curții Supreme de Justiție că ăreunirea
camerelor sau secțiilor unei instanțe este menită să confere o
autoritate specială celor mai importante decizii de principiu pe
care instanța are datoria să le pronunțe. Această autoritate
specială — fiind vorba, ca în speță, de o curte supremă — se
impune secțiilor acestei instanțe în calitate de jurisdicții
inferioare, fără a aduce totuși atingere dreptului și datoriei lor de
a examina în mod absolut independent cazurile concrete care le
sunt supuse atenției”.

MONITORUL OFICIAL AL ROMÂNIEI, PARTEA I, Nr. 228/7.IV.2009

9

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 28 alin. (1) din Decretul-lege nr. 115/1938 pentru unificarea
dispozițiilor privitoare la cărțile funciare și art. 329 alin. 1 din Codul de procedură civilă, excepție ridicată de Ionel Barna în Dosarul
nr. 1.280/325/2008 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 3 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 310
din 3 martie 2009

referitoare la excepția de neconstituționalitate a prevederilor art. 23
din Legea locuinței nr. 114/1996, art. 480 și art. 1436 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 23 din Legea locuinței nr. 114/1996, art. 480
și 1436 din Codul civil, excepție ridicată de Grațiana Pavel în
Dosarul nr. 3.894/55/2008 al Tribunalului Arad — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2008, pronunțată în Dosarul
nr. 3.894/55/2008, Tribunalul Arad — Secția civilă a sesizat
Curtea Constituțională cu excepția de neconstituționalitate
a prevederilor art. 23 din Legea locuinței nr. 114/1996,
art. 480 și 1436 din Codul civil. Excepția a fost ridicată de
Grațiana Pavel într-o cauză civilă ce are ca obiect o acțiune în
rezilierea unui contract de închiriere.
În motivarea excepției de neconstituționalitate autoarea
acesteia consideră că neprorogarea de drept a contractelor de
închiriere determină încălcarea dispozițiilor constituționale și din
tratatele internaționale invocate. Arată că, în diferite state

europene, prorogarea de drept a contractelor de închiriere
operează în favoarea chiriașilor. Susține că statul recunoaște doar
formal dreptul la locuință, prin prevederile art. 23 din Legea
locuinței acest drept nefiind garantat, mai mult, prevederile criticate
aducând atingere demnității chiriașilor și producând traume
sufletești acestora. Cu privire la prevederile art. 480 și 1436 din
Codul civil, autorul nu formulează o motivare din care să rezulte
în ce constă contrarietatea față de dispozițiile constituționale și
din tratatele internaționale invocate.
Tribunalul Arad — Secția civilă consideră că excepția de
neconstituționalitate este nefondată. Apreciază că dispozițiile
constituționale și din tratatele internaționale invocate nu
reglementează materia locațiunii și nici a proprietății, astfel încât
nu pot exista neconcordanțe între acestea și textele de lege
criticate. Totodată, arată că autorul excepției nu motivează
excepția de neconstituționalitate având ca obiect prevederile
art. 480 și 1436 din Codul civil.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale, nefiind contrare dispozițiilor constituționale și din
tratatele internaționale invocate, de vreme ce prin acestea se
creează cadrul legal pentru ocrotirea interesului public și a
drepturilor și intereselor cetățenilor. De asemenea, apreciază că
dispozițiile constituționale ale art. 57 nu sunt incidente în cauză.
Totodată, consideră că analiza situației de fapt, respectiv dacă
evacuarea chiriașului dintr-un spațiu locativ este conformă cu
legea, reprezintă un aspect al aplicării acesteia, ce intră în
competența exclusivă a instanțelor de judecată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 228/7.IV.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 23 din Legea locuinței nr. 114/1996, republicată
în Monitorul Oficial al României, Partea I, nr. 393 din
31 decembrie 1997, art. 480 și 1436 din Codul civil, având
următorul conținut:
— Art. 23 din Legea nr. 114/1996: ăÎn cazul în care părțile nu
convin asupra reînnoirii contractului de închiriere, chiriașul este
obligat să părăsească locuința la expirarea termenului
contractual.”;
— Art. 480 din Codul civil: ăProprietatea este dreptul ce are
cineva de a se bucura și dispune de un lucru în mod exclusiv și
absolut, însă în limitele determinate de lege.”;
— Art. 1436 din Codul civil: ăLocațiunea făcută pentru un timp
determinat încetează de la sine cu trecerea termenului, fără să
fie trebuință de o prealabilă înștiințare.
Dacă contractul a fost fără termen, concediul trebuie să se
dea de la o parte la alta, observându-se termenele defipte de
obiceiul locului.”
Autoarea excepției invocă încălcarea dispozițiilor
constituționale ale art. 1 alin. (3) referitoare la valorile supreme
în statul de drept, ale art. 11 privind dreptul internațional și
dreptul intern, ale art. 20 relative la tratatele internaționale
privind drepturile omului, ale art. 47 privind nivelul de trai și ale
art. 57 referitoare la exercitarea cu bună-credință a drepturilor și
a libertăților. Totodată, consideră că textele de lege criticate sunt
contrare și dispozițiilor art. 25 din Declarația Universală a
Drepturilor Omului privind dreptul oricărei persoane la un nivel
de viață corespunzător asigurării sănătății sale, bunăstării proprii
și a familiei, inclusiv dreptul la locuință, ale art. 11 din Pactul
internațional cu privire la drepturile economice, sociale și
culturale, conform cărora statele părți la Pact recunosc dreptul
oricărei persoane la un nivel de trai suficient pentru ea însăși și
familia sa, inclusiv dreptul la locuință, și ale art. 6 din Convenția
pentru apărarea drepturilor omului și a libertăților fundamentale
privind dreptul la un proces echitabil.
Analizând excepția de neconstituționalitate, Curtea constată
următoarele:

I. Cât privește prevederile art. 480 și 1436 din Codul civil,
analizând excepția, Curtea reține că autoarea nu aduce niciun
argument privind neconstituționalitatea acestora. În aceste
condiții, Curtea nu se poate substitui acesteia în ceea ce
privește precizarea unor motive de neconstituționalitate, astfel
încât, în temeiul art. 10 alin. (2) din Legea nr. 47/1992, nu este
competentă să se pronunțe asupra unei excepții nemotivate,
excepția având ca obiect aceste prevederi urmând a fi respinsă
ca inadmisibilă.
II. În ceea ce privește prevederile art. 23, Curtea reține că,
potrivit acestora, în cazul în care părțile nu convin asupra
reînnoirii contractului de închiriere, chiriașul este obligat să
părăsească locuința la expirarea termenului contractual. Astfel,
dacă pentru contractele în cauză nu a operat prorogarea legală
(astfel cum s-a întâmplat în cazul contractelor de închiriere
prelungite de drept conform Legii nr. 17/1994 pentru prelungirea
sau reînnoirea contractelor de închiriere privind unele suprafețe
locative), la expirarea termenului prevăzut în contract încetează
dreptul de folosință al chiriașului, instanța urmând să dispună
evacuarea lui. Reînnoirea contractului de închiriere putea
interveni însă numai prin convenția părților, înțelegerea lor în
acest sens putând fi expresă sau tacită, aceasta din urmă
rezultând din folosința locuinței de către chiriaș, dacă locatorul
nu s-a opus continuării raporturilor de locațiune prin anunțarea
concediului înainte de expirarea termenului contractual sau dacă
relocațiunea tacită nu a fost exclusă printr-o clauză expresă din
contractul inițial.
Prin urmare, conform prevederilor criticate, după expirarea
termenului contractual, locatorul are dreptul să pună capăt
raporturilor de închiriere oricând și necondiționat, cerând
evacuarea chiriașului.
În prezenta speță, prin încheierea de sesizare, instanța a
reținut faptul că imobilul care face obiectul contractului de
închiriere a fost restituit fostului proprietar, iar autorul excepției
a beneficiat de protecția maximă a Ordonanței de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe, în ceea ce
privește prelungirea contractului de închiriere, ulterior restituirii
imobilului fostului proprietar, și nu este îndreptățit la a solicita și
obține, la aproximativ 7 luni de la data la care acesta nu mai are
titlu locativ, acordarea unei noi prelungiri judiciare a contractului,
deoarece s-ar depăși perioada maximă prevăzută de lege.
În aceste condiții, Curtea constată că prevederile criticate nu
contravin dispozițiilor constituționale și din tratatele
internaționale invocate, dreptul la locuință al autoarei fiind pe
deplin garantat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a prevederilor art. 480 și art. 1436 din Codul civil,
excepție ridicată de Grațiana Pavel în Dosarul nr. 3.894/55/2008 al Tribunalului Arad — Secția civilă.
II. Respinge, ca fiind neîntemeiată, excepția de neconstituționalitate a prevederilor art. 23 din Legea locuinței nr. 114/1996,
excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 3 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

11

MONITORUL OFICIAL AL ROMÂNIEI, PARTEA I, Nr. 228/7.IV.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind darea în administrarea Ministerului Transporturilor și Infrastructurii
a unor suprafețe totale de teren de 6.722 m2, trecute în domeniul public al statului,
în vederea realizării activităților de interes național de către Compania Națională de Autostrăzi
și Drumuri Naționale din România — S.A. pentru finalizarea lucrării ăVarianta de ocolire
a municipiului Drobeta-Turnu Severin, km 334+635—km 344+254”
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, al art. 221 din Ordonanța Guvernului nr. 43/1997
privind regimul drumurilor, republicată, cu modificările și completările ulterioare, și al art. 1 alin. (6) din Ordonanța de urgență a
Guvernului nr. 84/2003 pentru înființarea Companiei Naționale de Autostrăzi și Drumuri Naționale din România — S.A. prin
reorganizarea Regiei Autonome ăAdministrația Națională a Drumurilor din România”, aprobată cu modificări și completări prin
Legea nr. 47/2004, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă darea în administrarea Ministerului
Transporturilor și Infrastructurii a unor suprafețe totale de teren
de 6.722 m2, având datele de identificare prevăzute în anexa
care face parte integrantă din prezenta hotărâre, trecute în
domeniul public al statului prin Hotărârea nr. 12 din 28 februarie
2008 a Consiliului Local al Comunei Șimian, județul Mehedinți,
astfel cum a fost modificată prin Hotărârea nr. 36 din
29 octombrie 2008 a Consiliului Local al Comunei Șimian,
județul Mehedinți, și prin Hotărârea nr. 3 din 12 ianuarie 2009 a
Consiliului Local al Comunei Șimian, județul Mehedinți, în
vederea realizării activităților de interes național de către

Compania Națională de Autostrăzi și Drumuri Naționale din
România — S.A. pentru finalizarea lucrării ăVarianta de ocolire
a municipiului Drobeta-Turnu Severin, km 334+635—
km 344+254”.
(2) Suprafața de teren transmisă potrivit alin. (1) nu poate
primi altă destinație.
Art. 2. — Predarea-preluarea suprafețelor de teren prevăzute
la art. 1 alin. (1) se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Viceprim-ministru,
ministrul administrației și internelor,
Dan Nica
Ministrul finanțelor publice,
Gheorghe Pogea
București, 1 aprilie 2009.
Nr. 386.
ANEXĂ

D AT E L E D E I D E N T I F I C A R E

ale unor suprafețe totale de teren de 6.722 m2, trecute în domeniul public al statului, care se dau în administrarea
Ministerului Transporturilor în vederea realizării activităților de interes național de către Compania Națională
de Autostrăzi și Drumuri Naționale din România — S.A. pentru finalizarea lucrării ăVarianta de ocolire
a municipiului Drobeta-Turnu Severin, km 334+635—km 344+254”
Nr.
crt.

Locul unde este situat terenul
care se dă în administrare
și categoria de folosință

Persoana juridică
de la care se dă
în administrare terenul

Persoana juridică
la care se dă
în administrare terenul

Caracteristicile tehnice ale terenului

1.

Comuna Șimian,
județul Mehedinți,
extravilan, neproductiv

Consiliul Local
al Comunei Șimian

Ministerul Transporturilor și Infrastructurii —
Compania Națională de Autostrăzi
și Drumuri Naționale din România — S.A.

Suprafața: 5.139 m2
Tarla 45
Parcelă 1.355

Consiliul Local
al Comunei Șimian

Ministerul Transporturilor și Infrastructurii —
Compania Națională de Autostrăzi
și Drumuri Naționale din România — S.A.

Consiliul Local
al Comunei Șimian

Ministerul Transporturilor și Infrastructurii —
Compania Națională de Autostrăzi
și Drumuri Naționale din România — S.A.

Consiliul Local
al Comunei Șimian

Ministerul Transporturilor și Infrastructurii —
Compania Națională de Autostrăzi
și Drumuri Naționale din România — S.A.

2.

3.

4.

Comuna Șimian,
județul Mehedinți,
extravilan,
drum de exploatare
Comuna Șimian,
județul Mehedinți,
extravilan,
drum de exploatare
Comuna Șimian,
județul Mehedinți,
extravilan, drum comunal

Suprafața: 190 m2
Conținută în drumul de exploatare
nr. 1.504 ce delimitează tarlaua 50
de tarlaua 51
Suprafața: 85 m2
Conținută în drumul de exploatare
nr. 1.480
Tarla 50
Suprafața: 1.308 m2
Conținută în drumul comunal
DC 11
Total = 6.722 m2

12

MONITORUL OFICIAL AL ROMÂNIEI, PARTEA I, Nr. 228/7.IV.2009
GUVERNUL ROMÂNIEI

HOTĂRÂRE
privind darea în administrarea Ministerului Transporturilor și Infrastructurii a unor terenuri
situate în comuna Lehliu, județul Călărași, în vederea realizării de către Compania Națională
de Căi Ferate ,,C.F.R.” — S.A. a obiectivului de interes național ,,Reabilitarea secțiunilor
Băneasa—Fetești de pe linia de cale ferată București—Constanța, România”
În temeiul art. 108 din Constituția României, republicată, și al art.12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și având în vedere prevederile art. 47
alin. (1) lit. a) din Ordonanța de urgență a Guvernului nr. 12/1998 privind transportul pe căile ferate române și reorganizarea
Societății Naționale a Căilor Ferate Române, republicată, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă darea în administrarea Ministerului
Transporturilor și Infrastructurii a terenurilor situate în comuna
Lehliu, județul Călărași, având datele de identificare prevăzute
în anexa care face parte integrantă din prezenta hotărâre,
trecute în domeniul public al statului prin Hotărârea Consiliului
Local al Comunei Lehliu nr. 30 din 30 octombrie 2008, în
vederea realizării de către Compania Națională de Căi Ferate
ăC.F.R.” — S.A. a obiectivului de interes național ăReabilitarea
secțiunilor Băneasa—Fetești de pe linia de cale ferată
București—Constanța, România”.

(2) Terenurile date în administrare potrivit alin. (1) nu pot
primi altă destinație.
Art. 2. — Predarea-preluarea suprafețelor de teren prevăzute
la art. 1 alin. (1) se face pe bază de protocol încheiat între
Consiliul Local al Comunei Lehliu și Ministerul Transporturilor și
Infrastructurii, prin Compania Națională de Căi Ferate ăC.F.R.” —
S.A., în termen de 30 de zile de la data intrării în vigoare a
prezentei hotărâri.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Viceprim-ministru,
ministrul administrației și internelor,
Dan Nica
Ministrul finanțelor publice,
Gheorghe Pogea
București, 1 aprilie 2009.
Nr. 389.
ANEXĂ

D AT E L E D E I D E N T I F I C A R E

ale terenurilor situate în comuna Lehliu, județul Călărași, care se dau în administrarea Ministerului Transporturilor
și Infrastructurii, în vederea realizării de către Compania Națională de Căi Ferate ăC.F.R.” — S.A. a obiectivului
de interes național ăReabilitarea secțiunilor Băneasa—Fetești de pe linia de cale ferată București—Constanța, România”
Nr.
crt.

Locul unde este situat terenul

Persoana juridică de la care se transmite
terenul

Persoana juridică la care se transmite
terenul

Caracteristicile tehnice ale terenului

1.

Comuna Lehliu, județul
Călărași

Consiliul Local al Comunei
Lehliu, județul Călărași

Ministerul Transporturilor și
Infrastructurii, Compania
Națională de Căi Ferate
ăC.F.R.” — S.A.

Suprafața = 447,15 m2, categoria
de folosință = drum comunal,
nr. cadastral 201

2.

Comuna Lehliu, județul
Călărași

Consiliul Local al Comunei
Lehliu, județul Călărași

Ministerul Transporturilor și
Infrastructurii, Compania
Națională de Căi Ferate
ăC.F.R.” — S.A.

Suprafața = 1.671,78 m2,
categoria de folosință = drum
comunal, nr. cadastral 200

Total suprafață = 2.118,93 m2

MONITORUL OFICIAL AL ROMÂNIEI, PARTEA I, Nr. 228/7.IV.2009

13

ACTE ALE CONSILIULUI NAȚIONAL
AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
privind regulile de desfășurare în audiovizual a campaniei electorale
pentru alegerea membrilor din România în Parlamentul European
Având în vedere dubla calitate a Consiliului Național al Audiovizualului de garant al interesului public și de autoritate unică
de reglementare în domeniul serviciilor de programe audiovizuale,
conform dispozițiilor art. 8, 16, 17, 171, 18, 181, art. 211 lit. y) și art. 212 alin. (1) și alin. (2) lit. g) din Legea nr. 33/2007 privind
organizarea și desfășurarea alegerilor pentru Parlamentul European, cu modificările și completările ulterioare,
cu respectarea prevederilor art. 30 și 31 din Constituția României, republicată,
în temeiul prevederilor art. 17 alin. (1) lit. d) pct. 11 și ale art. 261 din Legea audiovizualului nr. 504/2002, cu modificările
și completările ulterioare,
Consiliul Național al Audiovizualului adoptă următoarea decizie:
CAPITOLUL I
Dispoziții generale
Art. 1. — (1) Campania electorală pe posturile de radio și de
televiziune, publice și private, începe în ziua de 8 mai 2009,
ora 0,00, și se încheie în ziua de 6 iunie 2009, ora 7,00.
(2) Campania electorală prin intermediul serviciilor de
programe audiovizuale se desfășoară în condițiile stabilite de
Legea nr. 33/2007 privind organizarea și desfășurarea alegerilor
pentru Parlamentul European, cu modificările și completările
ulterioare, cu respectarea prevederilor Legii audiovizualului
nr. 504/2002, cu modificările și completările ulterioare, ale
Codului de reglementare a conținutului audiovizual, adoptat prin
Decizia Consiliului Național al Audiovizualului nr. 187/2006, cu
modificările și completările ulterioare, precum și ale prezentei
decizii.
Art. 2. — Partidele politice, alianțele politice și alianțele
electorale, organizațiile cetățenilor aparținând minorităților
naționale care participă la alegeri, precum și candidații
independenți, denumiți în continuare competitori electorali, au
acces la serviciile de radio și de televiziune, publice și private,
numai în emisiunile prevăzute de prezenta decizie.
Art. 3. — Radiodifuzorii publici și privați sunt obligați să
asigure, în cadrul emisiunilor prevăzute în prezenta decizie,
reflectarea desfășurării campaniei electorale, cu respectarea
următoarelor principii:
a) echitate — competitorii electorali trebuie să aibă
posibilitatea de a se face cunoscuți electoratului;
b) echilibru — prezentarea competitorilor electorali
proporțională cu importanța evenimentelor electorale;
c) imparțialitate — obligația radiodifuzorilor de a trata
competitorii electorali obiectiv și echidistant.
CAPITOLUL II
Proceduri preliminare
Art. 4. — Posturile de radio și de televiziune private care
intenționează să realizeze și să difuzeze emisiuni electorale au
obligația să facă cunoscut public acest lucru prin presă și/sau
prin programele lor și să comunice Consiliului Național al
Audiovizualului implicarea lor în campania electorală, până cel
mai târziu în ziua de 21 aprilie 2009, printr-o adresă, conform
modelului prevăzut în anexa nr. 1, care face parte integrantă din
prezenta decizie.
Art. 5. — (1) Competitorii electorali au la dispoziție intervalul
22—28 aprilie 2009 pentru a se adresa în scris posturilor private
de radio și de televiziune care și-au anunțat intenția de realizare

și difuzare a emisiunilor electorale, solicitând și timpii de antenă
pe care intenționează să îi utilizeze.
(2) După 29 aprilie 2009, data rămânerii definitive a
candidaturilor, și până la data de 5 mai 2009, posturile private de
radio și de televiziune, în funcție de solicitările primite, vor stabili
în grila de program intervalele de timp de difuzare a emisiunilor
prevăzute la art. 7 lit. a) și b), precum și tarifele unice pe unitatea
de timp și/sau pe emisiune pe care intenționează să le practice.
(3) Tarifele unice precizate la alin. (2) vor fi stabilite în urma
negocierilor desfășurate cu reprezentanții tuturor competitorilor
electorali interesați și vor fi făcute publice.
(4) Timpii de antenă oferiți competitorilor electorali, potrivit
dispozițiilor art. 7, trebuie să respecte ponderea stabilită prin
dispozițiile art. 18 alin. (4) din Legea nr. 33/2007, cu modificările
și completările ulterioare, după cum urmează:
a) 4/5 din timpii de antenă se repartizează în mod egal
partidelor politice, organizațiilor cetățenilor aparținând
minorităților naționale care au membri în Parlamentul European
și care participă la alegeri, precum și alianțelor politice sau
electorale dintre acestea;
b) 1/5 din timpii de antenă se repartizează în mod egal
partidelor politice, alianțelor politice, alianțelor electorale,
organizațiilor cetățenilor aparținând minorităților naționale care
nu au membri în Parlamentul European care participă la alegeri,
precum și candidaților independenți.
Art. 6. — După parcurgerea procedurilor prevăzute la art. 5,
radiodifuzorii vor comunica în scris Consiliului Național al
Audiovizualului tipurile de emisiuni electorale pe care le vor
realiza, intervalele de timp de difuzare a respectivelor emisiuni,
precum și tarifele unice practicate, printr-o adresă, conform
modelului prevăzut în anexa nr. 2, care face parte integrantă din
prezenta decizie.
CAPITOLUL III
Emisiuni electorale
Art. 7. — (1) Radiodifuzorii publici și privați pot acorda acces
competitorilor electorali numai prin:
a) emisiuni de promovare electorală — în care candidații sau
reprezentanții competitorilor electorali, precum și candidații
independenți își promovează programele politice, activitățile de
campanie electorală ori propria candidatură;
b) emisiuni de dezbatere — în care radiodifuzorii pun în
discuție programele electorale și temele de interes public legate
de campania electorală, cu participarea candidaților,

14

MONITORUL OFICIAL AL ROMÂNIEI, PARTEA I, Nr. 228/7.IV.2009

reprezentanților competitorilor electorali, jurnaliștilor, analiștilor și
a altor invitați;
c) spoturi electorale — în care competitorii electorali sau
candidații, după caz, își promovează programele politice,
activitățile de campanie electorală ori propria candidatură.
(2) Accesul competitorilor electorali la serviciile publice de
radio și de televiziune, precum și la emisiunile electorale de
dezbatere difuzate de posturile private de radio și de televiziune
este gratuit.
Art. 8. — (1) În cadrul emisiunilor informative se pot difuza
știri privind activitățile de campanie ale competitorilor electorali,
cu respectarea principiilor de echitate, echilibru, imparțialitate și
de informare corectă a publicului.
(2) Radiodifuzorii pot prezenta în cadrul emisiunilor
informative și intervenții făcute în direct de către candidați cu
prilejul activităților de campanie, cu respectarea obligațiilor
prevăzute la alin. (1).
(3) Emisiunile informative nu pot fi sponsorizate.
Art. 9. — (1) Materialele audiovizuale electorale, altele decât
spoturile electorale, puse la dispoziția radiodifuzorilor de către
competitorii electorali pot fi difuzate numai în cadrul emisiunilor
de promovare electorală.
(2) Difuzarea în direct ori înregistrată a mitingurilor sau
întâlnirilor electorale, a conferințelor de presă ori a altor activități
de campanie ale competitorilor electorali, fără intervenția
editorială a radiodifuzorilor, este considerată emisiune de
promovare electorală.
Art. 10. — Radiodifuzorii privați pot difuza contra cost numai
acele producții audiovizuale de promovare electorală care sunt
realizate de către competitorii electorali și la care radiodifuzorii
nu au niciun fel de contribuție editorială.
Art. 11. — Emisiunile de promovare electorală vor fi
identificate ca atare, în cazul posturilor de radio, și, respectiv,
semnalate prin marcajul ăpromovare electorală”, afișat în mod
vizibil pe toată durata difuzării, în cazul posturilor de televiziune.
Art. 12. — (1) În perioada campaniei electorale, candidații și
reprezentanții competitorilor electorali nu pot fi producători,
realizatori sau moderatori ai emisiunilor realizate de
radiodifuzorii publici și privați.
(2) Candidații care dețin funcții publice pot avea intervenții în
direct sau înregistrate și în alte emisiuni decât cele prevăzute la
art. 7, strict în probleme legate de exercitarea funcției lor; în
aceste situații radiodifuzorii au obligația să ia măsuri pentru
asigurarea echidistanței și a pluralismului de opinii.
Art. 13. — Radiodifuzorii au obligația să se asigure că în
cadrul emisiunilor de promovare electorală, precum și în
conținutul spoturilor și al celorlalte materiale audiovizuale puse
la dispoziția acestora de către competitorii electorali sunt
respectate următoarele condiții:
a) nu incită la ură pe considerente de rasă, religie,
naționalitate, sex sau orientare sexuală;
b) nu conțin afirmații care pot aduce atingere demnității
umane, dreptului la propria imagine sau care sunt contrare
bunelor moravuri;
c) nu conțin acuzații cu incidență penală sau morală la
adresa altor candidați sau competitori electorali, fără a fi însoțite
de dovezi pertinente prezentate în mod explicit.
Art. 14. — Realizatorii și moderatorii dezbaterilor electorale
au următoarele obligații:
a) să fie imparțiali;
b) să asigure echilibrul necesar desfășurării emisiunii, oferind
fiecărui participant la discuții posibilitatea să își prezinte opiniile;
c) să asigure menținerea dezbaterii în sfera tematicii
electorale;
d) să intervină atunci când invitații încalcă, prin
comportament sau exprimare, regulile prevăzute la art. 13; în
cazul în care invitații nu se conformează solicitărilor, moderatorul

poate decide întreruperea microfonului sau oprirea emisiunii,
după caz.
Art. 15. — (1) Radiodifuzorii publici și privați pot difuza spoturi
electorale numai în cadrul emisiunilor electorale prevăzute la
art. 7 lit. a) și b), cu respectarea condițiilor prevăzute la art. 13.
(2) Spoturile electorale nu constituie publicitate comercială,
în sensul dispozițiilor legale.
(3) Spoturile electorale nu pot avea o durată mai mare de
60 de secunde și trebuie să fie asumate în mod explicit, prin
prezentare sau prin conținut, de către competitorii electorali.
(4) Durata totală a difuzării spoturilor electorale nu poate
depăși 6 minute dintr-un interval de o oră.
(5) Pentru difuzarea spoturilor electorale radiodifuzorii privați
sunt obligați să asigure competitorilor electorali condiții egale de
acces și de tarifare pe unitatea de timp.
(6) În emisiunile de promovare electorală nu pot fi inserate
spoturi ale unor competitori electorali în intervalele alocate altor
competitori electorali.
(7) În cadrul dezbaterilor electorale, radiodifuzorii pot insera
spoturi electorale numai în calupuri separate și marcate
corespunzător.
(8) În perioada campaniei electorale, cu excepția spoturilor
electorale, este interzisă difuzarea oricăror forme de publicitate
ce conțin referiri la competitorii electorali.
Art. 16. — (1) Sondajele de opinie cu conținut electoral pot fi
difuzate numai cu respectarea condițiilor prevăzute de art. 171
din Legea nr. 33/2007, cu modificările și completările ulterioare.
(2) În cazul prezentării unor televoturi sau anchete făcute în
rândul electoratului, radiodifuzorii au obligația să precizeze în
mod expres că acestea nu sunt reprezentative pentru opinia
publică ori pentru un anumit grup social sau etnic.
(3) Începând cu 48 de ore înainte de ziua votării și până la
închiderea urnelor se interzice prezentarea de sondaje de
opinie, televoturi sau anchete făcute pe stradă.
Art. 17. — Cu 24 de ore înainte de începerea votării și până
la închiderea urnelor este interzisă difuzarea emisiunilor și a
spoturilor electorale prevăzute la art. 7.
Art. 18. — (1) Candidații și competitorii electorali ale căror
drepturi sau interese legitime au fost lezate prin prezentarea în
cadrul unui program electoral a unor fapte neadevărate ori a
unor informații inexacte beneficiază de drept la replică;
solicitarea se va conforma dispozițiilor art. 52 alin. (1), respectiv
art. 60 alin. (1) din Codul de reglementare a conținutului
audiovizual, aprobat prin Decizia Consiliului Național al
Audiovizualului nr. 187/2006, cu modificările și completările
ulterioare.
(2) Radiodifuzorii au următoarele obligații privind dreptul la
replică:
a) să decidă acordarea sau neacordarea dreptului solicitat, în
cel mult 24 de ore de la primirea unei solicitări formulate în scris;
în situația în care solicitarea se referă la o emisiune difuzată în
ultima zi de campanie electorală, decizia trebuie luată în cel mult
12 ore de la primirea solicitării;
b) să comunice solicitantului, în termenele prevăzute la lit. a),
telefonic și/sau în scris, decizia luată; în cazul neacordării
dreptului solicitat, motivele trebuie să fie comunicate
solicitantului și Consiliului Național al Audiovizualului;
c) să difuzeze replica, în cazul în care decide acordarea
acesteia, în cel mult 48 de ore de la primirea solicitării; în situația
în care emisiunea care face obiectul sesizării a fost difuzată în
ultima zi de campanie electorală, replica se difuzează în preziua
votării;
d) să difuzeze replica, în cazul în care Consiliul Național al
Audiovizualului dă câștig de cauză solicitantului, în termenul și
în condițiile comunicate radiodifuzorului.

MONITORUL OFICIAL AL ROMÂNIEI, PARTEA I, Nr. 228/7.IV.2009

15

(3) În preziua votării, radiodifuzorii vor avea în vedere
alocarea unui spațiu de emisie, imediat după principala emisiune
informativă de seară, pentru difuzarea replicilor primite ca
urmare a sesizărilor care se referă la emisiunile difuzate în
ultima zi de campanie.

Art. 20. — (1) Radiodifuzorii vor asigura înregistrarea
emisiunilor destinate campaniei electorale în condițiile stabilite
în Decizia Consiliului Național al Audiovizualului nr. 412/2007
privind obligațiile ce revin radiodifuzorilor la înregistrarea
programelor de radio și de televiziune.
(2) Înregistrările emisiunilor destinate campaniei electorale
CAPITOLUL IV
vor fi ținute la dispoziția Consiliului Național al Audiovizualului
Dispoziții tranzitorii și finale
pe toată durata campaniei electorale și încă 30 de zile după
Art. 19. — În perioada dintre intrarea în vigoare a prezentei comunicarea oficială a rezultatelor.
Art. 21. — Nerespectarea prevederilor prezentei decizii se
decizii și începerea campaniei electorale, radiodifuzorii nu vor
sancționează potrivit dispozițiilor Legii nr. 504/2002, cu
difuza emisiuni cu caracter de promovare electorală și spoturi
cu mesaj electoral, astfel cum acestea sunt definite la art. 7, și modificările și completările ulterioare, sau, după caz, ale art. 211
nici spoturi publicitare comerciale sau alte producții audiovizuale lit. y) și art. 212 alin. (1) și alin. (2) lit. g) din Legea nr. 33/2007,
cu modificările și completările ulterioare.
care transmit ori induc mesaje electorale.
Președintele Consiliului Național al Audiovizualului,
Răsvan Popescu
București, 26 martie 2009.
Nr. 391.
ANEXA Nr. 1

RADIODIFUZOR ...............................

Licența nr. ................................
Către
Consiliul Național al Audiovizualului
București, Bd. Libertății nr. 14, sectorul 5, cod 050706
Fax: 021.305.53.54
În conformitate cu prevederile Deciziei Consiliului Național al Audiovizualului nr. 391/2009, vă comunicăm că postul de
radio/televiziune/distribuție prin cablu cu numele ..................................................... din localitatea .....................................
intenționează să difuzeze emisiuni destinate campaniei electorale pentru alegerea membrilor din România în Parlamentul European
din 7 iunie 2009.
Estimăm că difuzarea acestor emisiuni va începe la data de .................... 2009.
Persoanele învestite cu responsabilități directe privind organizarea emisiunilor destinate campaniei electorale sunt:
— ..........................., având funcția de.........................;
— ..........................., având funcția de.........................,
și pot fi contactate la telefon/fax ............................................. .
.............................................................
(semnătura și ștampila titularului de licență)
ANEXA Nr. 2

RADIODIFUZOR ............................

Licența nr. ................................
Către
Consiliul Național al Audiovizualului
București, Bd. Libertății nr. 14, sectorul 5, cod 050706
Fax: 021.305.53.54
În conformitate cu prevederile Deciziei Consiliului Național al Audiovizualului nr. 391/2009 și ca urmare a Comunicării
noastre nr. ........... din ...................... 2009 privind difuzarea de către postul de radio/televiziune/distribuție prin cablu cu
numele............................ din localitatea............................. a emisiunilor destinate campaniei electorale pentru alegerea membrilor
din România în Parlamentul European din 7 iunie 2009, vă transmitem lista acestor emisiuni și programarea lor, pe zile și ore, pe
întreaga durată a campaniei.
Tarifele unice pe unitatea de timp și/sau pe emisiune practicate de postul nostru sunt următoarele: ......................................
........................................................................................................................................................................................................... .

..........................................................
(semnătura și ștampila titularului de licență)

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 228/7.IV.2009 conține 16 pagini.

Prețul: 3,20 lei

&JUYDGY|429505]
ISSN 1453—4495

