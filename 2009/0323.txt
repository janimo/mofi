PARTEA I

Anul 177 (XXI) — Nr. 323

Joi, 14 mai 2009

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

LEGI ȘI DECRETE
— Lege pentru aprobarea Ordonanței Guvernului
nr. 39/2007 privind interoperabilitatea sistemelor
electronice de tarifare pentru utilizarea infrastructurii
rutiere ........................................................................
775. — Decret privind promulgarea Legii pentru aprobarea
Ordonanței Guvernului nr. 39/2007 privind
interoperabilitatea sistemelor electronice de tarifare
pentru utilizarea infrastructurii rutiere ........................
157.

DECIZII ALE CURȚII CONSTITUȚIONALE
Decizia nr. 411 din 26 martie 2009 referitoare la excepția de
neconstituționalitate a prevederilor art. 62 alin. (3) din
Legea nr. 24/2000 privind normele de tehnică
legislativă pentru elaborarea actelor normative..........
565.

566.

567.

597.

15.

16.

2–3

3

4–5

HOTĂRÂRI ALE GUVERNULUI ROMÂNIEI
— Hotărâre privind aprobarea bugetului de venituri și
cheltuieli pe anul 2009 al Regiei Autonome ăMonitorul
Oficial”, regie autonomă aflată sub autoritatea
Camerei Deputaților ..................................................
— Hotărâre privind transmiterea unor imobile din
domeniul public al statului și din administrarea
Ministerului Apărării Naționale în domeniul public al
municipiului Cluj-Napoca și în administrarea
Consiliului Local al Municipiului Cluj-Napoca, județul
Cluj ............................................................................
— Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale în
domeniul public al județului Cluj și în administrarea
Consiliului Județean Cluj ............................................

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor și infrastructurii
privind aprobarea bugetului de venituri și cheltuieli pe
anul 2009 al Școlii Superioare de Aviație Civilă ........

11–15

ACTE ALE BĂNCII NAȚIONALE A ROMÂNIEI
— Circulară privind rata dobânzii penalizatoare pentru
deficitele de rezerve minime obligatorii în monedă
națională ....................................................................
— Circulară privind ratele dobânzilor plătite la
rezervele minime obligatorii începând cu perioada de
aplicare 24 aprilie—23 mai 2009................................

5–9

9–10

15

16

2

MONITORUL OFICIAL AL ROMÂNIEI, PARTEA I, Nr. 323/14.V.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței Guvernului nr. 39/2007 privind interoperabilitatea sistemelor
electronice de tarifare pentru utilizarea infrastructurii rutiere
Parlamentul României adoptă prezenta lege.
Art. I. — Se aprobă Ordonanța Guvernului nr. 39 din
22 august 2007 privind interoperabilitatea sistemelor electronice
de tarifare pentru utilizarea infrastructurii rutiere, adoptată în
temeiul art. 1 pct. II.4 din Legea nr. 266/2007 privind abilitatea
Guvernului de a emite ordonanțe, publicată în Monitorul Oficial
al României, Partea I, nr. 589 din 27 august 2007, cu
următoarele modificări și completări:
1. La articolul 1, alineatul (2) și litera b) a alineatului (3)
se modifică și vor avea următorul cuprins:
ă(2) Prezenta ordonanță se aplică sistemelor electronice de
tarifare, care privesc doar colectarea tuturor tipurilor de tarife
pentru utilizarea infrastructurii pe întreaga rețea de drumuri
publice, inclusiv cele urbane, precum și sistemelor electronice
implementate pentru tarifarea utilizării unor secțiuni de
infrastructură, respectiv tunelurile, podurile, infrastructurile de
acces la feribot și trecătorile de munte.
..............................................................................................
b) sistemelor electronice de tarifare pentru utilizarea
infrastructurii rutiere care nu necesită instalarea unor
echipamente la bordul vehiculelor;”.
2. Articolul 2 se modifică și va avea următorul cuprins:
ăArt. 2. — În sensul prezentei ordonanțe, termenii și
expresiile de mai jos au următoarele semnificații:
a) sistem electronic de tarifare pentru utilizarea infrastructurii
rutiere, denumit în continuare sistem electronic de tarifare —
sistem de colectare a sumelor aferente tarifelor pentru utilizarea
infrastructurii rutiere, care presupune instalarea la bordul
vehiculelor a unor echipamente de bord ce permit identificarea
automată a vehiculelor și determinarea modului în care acestea
utilizează infrastructura rutieră, pentru a se asigura o tarifare
corectă, în condiții de siguranță rutieră și de fluență a traficului;
b) operator al sistemului electronic de tarifare — operator
economic persoană juridică, cu scop patrimonial, sau orice
organism de autoritate care are personalitate juridică ori care
depinde de o autoritate ce are această personalitate, care este
autorizată să opereze sisteme electronice de tarifare;
c) utilizator — persoana fizică sau juridică care utilizează
infrastructura rutieră pentru a cărei utilizare s-a stabilit un tarif;
d) echipament de bord — dispozitiv electronic care se
instalează la bordul unui vehicul și care permite identificarea
automată a acestuia și determinarea modului în care vehiculul
utilizează infrastructura rutieră;
e) serviciu electronic de tarifare pentru utilizarea
infrastructurii rutiere, denumit în continuare serviciu electronic
de tarifare — serviciu pus la dispoziția utilizatorilor de către
operatorii sistemelor electronice de tarifare.”
3. La articolul 3, alineatele (1)—(3) se modifică și vor
avea următorul cuprins:
ăArt. 3. — (1) Toate sistemele electronice de tarifare ce vor fi
date în exploatare după data intrării în vigoare a prezentei
ordonanțe vor utiliza, în scopul efectuării tranzacțiilor electronice

de colectare a tarifelor, una sau mai multe dintre următoarele
tehnologii:
a) tehnologie de localizare prin satelit;
b) tehnologie de comunicații mobile în conformitate cu
standardul GSM — GPRS (standard de referință GSM TS
03.06/23.060);
c) tehnologie cu microunde cu frecvența de 5,8 GHz.
(2) Operatorii sistemelor electronice de tarifare sunt obligați
să pună la dispoziția utilizatorilor echipamente de bord care să
fie adecvate utilizării pe toate tipurile de vehicule și cu toate
sistemele electronice de tarifare care utilizează tehnologiile
prevăzute la alin. (1), conform calendarului prevăzut la art. 4
alin. (4). Aceste echipamente de bord trebuie să asigure
cantitativ cererea utilizatorilor interesați.
(3) Suplimentar față de tehnologiile prevăzute la alin. (1),
echipamentele de bord pot fi adaptate și la alte tehnologii, cu
condiția ca aceasta să nu creeze dificultăți utilizatorilor sau să nu
creeze discriminări între aceștia. Echipamentele de bord pot fi
conectate și la tahograful digital al vehiculului.”
4. Articolul 4 se modifică și va avea următorul cuprins:
ăArt. 4. — (1) Serviciul european de tarifare electronică este
un serviciu complementar serviciului electronic național de
tarifare.
(2) Serviciul european de tarifare electronică este definit de
Comisia Europeană conform prevederilor art. 4 alin. (4) al
Directivei 2004/52/CE a Parlamentului European și a Consiliului
din 29 aprilie 2004 privind interoperabilitatea sistemelor de
taxare rutieră electronică în cadrul Comunității (Directiva
2004/52/CE) și acoperă întreaga rețea rutieră comunitară pentru
care tarifele pentru utilizarea infrastructurii rutiere sunt încasate
electronic.
(3) Serviciul european de tarifare electronică este definit de
un ansamblu de reguli contractuale, care permite tuturor
operatorilor să furnizeze serviciul în cauză, de un ansamblu de
standarde și cerințe tehnice și de un contract de abonament unic
între utilizator și operatorul care oferă serviciul. Acest contract
asigură accesul la serviciu pe întreaga rețea și abonamentul se
poate face la un operator de pe oricare secțiune a rețelei.
(4) În cazul în care administratorii infrastructurii rutiere
implementează sisteme electronice de tarifare pe teritoriului
României, aceștia trebuie să se asigure că operatorii furnizează
Serviciul european de tarifare electronică utilizatorilor lor în
conformitate cu următorul calendar:
a) pentru toate vehiculele de peste 3,5 tone și pentru toate
vehiculele cu o capacitate mai mare de 9 locuri, inclusiv cel al
conducătorului auto, în termen de cel mult 3 ani de la adoptarea
de către Comisia Europeană a deciziilor privind definirea
Serviciului european de tarifare electronică menționate la art. 4
alin. (4) al Directivei 2004/52/CE;
b) pentru toate celelalte tipuri de vehicule, în termen de cel
mult 5 ani de la adoptarea de către Comisia Europeană a
deciziilor privind definirea Serviciului european de tarifare
electronică prevăzute la art. 4 alin. (4) al Directivei 2004/52/CE.”

MONITORUL OFICIAL AL ROMÂNIEI, PARTEA I, Nr. 323/14.V.2009
5. Articolul 5 se modifică și va avea următorul cuprins:
ăArt. 5. — Deciziile adoptate de administratorii infrastructurii
rutiere în ceea ce privește introducerea unor tarife de utilizare a
infrastructurii pentru anumite tipuri de vehicule, nivelul acestor
tarife și scopul lor sunt independente de Serviciul european de
tarifare electronică. Serviciul european de tarifare electronică
privind doar metoda de încasare a tarifelor pentru utilizarea
infrastructurii rutiere permite încheierea de contracte indiferent
de locul de înmatriculare a vehiculului, de naționalitatea părților
contractante sau de zona ori punctul din rețeaua rutieră pentru
care se percep tarifele.”
6. Articolul 6 se modifică și va avea următorul cuprins:
ăArt. 6. — Echipamentele de bord care asigură accesul la
Serviciul european de tarifare electronică trebuie să respecte
prevederile Hotărârii Guvernului nr. 88/2003 privind
echipamentele radio și echipamentele terminale de
telecomunicații și recunoașterea mutuală a conformității
acestora, republicată, și ale Hotărârii Guvernului nr. 497/2003*)
privind stabilirea condițiilor de introducere pe piață și de
funcționare a aparatelor electrice și electronice din punct de
vedere al compatibilității electromagnetice, cu modificările și
completările ulterioare.”

3

7. Articolul 8 se modifică și va avea următorul cuprins:
ăArt. 8. — Constituie contravenții și se sancționează cu
amendă de la 10.000 lei la 20.000 lei, aplicabilă:
a) operatorilor sistemelor electronice de tarifare și colectare,
pentru nerespectarea prevederilor art. 3 alin. (2);
b) administratorilor infrastructurii rutiere, pentru nerespectarea
prevederilor art. 4 alin. (4).”
8. După articolul 10 se introduce un nou articol, articolul 101,
cu următorul cuprins:
ăArt. 101. — Normele metodologice pentru punerea în
aplicare a prevederilor prezentei ordonanțe vor fi aprobate prin
hotărâre a Guvernului, în termen de 9 luni de la adoptarea
deciziei Comisiei Europene, prevăzută la art. 4 alin. (4) din
Directiva 2004/52/CE, privind definiția Serviciului european de
tarifare electronică și a elementelor sale tehnice.”
Art. II. — Ordonanța Guvernului nr. 39 din 22 august 2007
privind interoperabilitatea sistemelor electronice de tarifare
pentru utilizarea infrastructurii rutiere, publicată în Monitorul
Oficial al României, Partea I, nr. 589 din 27 august 2007, cu
modificările și completările aduse prin prezenta lege, se va
republica în Monitorul Oficial al României, Partea I, dându-se
textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 8 mai 2009.
Nr. 157.

*) Hotărârea Guvernului nr. 497/2003 a fost abrogată prin Hotărârea Guvernului nr. 982/2007, publicată în Monitorul Oficial al României, Partea I, nr. 645
din 21 septembrie 2007.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 39/2007 privind interoperabilitatea sistemelor
electronice de tarifare pentru utilizarea infrastructurii rutiere
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței Guvernului
nr. 39/2007 privind interoperabilitatea sistemelor electronice de tarifare pentru
utilizarea infrastructurii rutiere și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 mai 2009.
Nr. 775.

4

MONITORUL OFICIAL AL ROMÂNIEI, PARTEA I, Nr. 323/14.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 411
din 26 martie 2009

referitoare la excepția de neconstituționalitate a prevederilor art. 62 alin. (3) din Legea nr. 24/2000
privind normele de tehnică legislativă pentru elaborarea actelor normative
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Augustin Zegrean
— judecător
Carmen Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 62 alin. (3) din Legea nr. 24/2000 privind
normele de tehnică legislativă pentru elaborarea actelor
normative, excepție ridicată de Emilia Rodica Popa și Augustin
Goga în Dosarul nr. 2.323/117/2008 al Tribunalului Cluj — Secția
mixtă de contencios administrativ și fiscal, de conflicte de muncă
și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, apreciind că textul de lege criticat este în
deplin acord cu normele constituționale invocate de autorii
excepției.
C U R T E A,

având în vedere actele și lucrările dosarului, constată
următoarele:
Prin Încheierea din 3 octombrie 2008, pronunțată în Dosarul
nr. 2.323/117/2008, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 62
alin. (3) din Legea nr. 24/2000 privind normele de tehnică
legislativă pentru elaborarea actelor normative. Excepția de
neconstituționalitate a fost ridicată de reclamanții Emilia Rodica
Popa și Augustin Goga într-un litigiu izvorât din modul de calcul
al salariului pentru o anumită categorie de funcționari publici.
În motivarea excepției autorii susțin, în esență, că textul de
lege criticat încalcă principiul separației puterilor în stat, întrucât
acordă Guvernului posibilitatea ca, printr-o ordonanță, să abroge
o lege adoptată de Parlament, chiar și atunci când legislativul
respinge ordonanța de abrogare, și acordă Guvernului
prerogative care aparțin exclusiv Parlamentului. Arată că
respingerea de către Parlament a ordonanței abrogatoare nu
are nicio valoare, întrucât, indiferent de voința organului legiuitor,
o ordonanță respinsă își produce în totalitate efectele.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale apreciază că excepția de neconstituționalitate este
întemeiată. În acest sens arată că ănu poate fi admisă abrogarea
cu caracter definitiv a unei legi ca urmare a abrogării ordonanței
de abrogare de către o altă ordonanță, întrucât, în această
situație, ordonanța își produce efectele contra unei legi”, ceea ce
contravine prevederilor constituționale referitoare la delegarea
legislativă.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 62 alin. (3)
din Legea nr. 24/2000 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 62 alin. (3) din Legea nr. 24/2000 privind normele
de tehnică legislativă pentru elaborarea actelor normative,
republicată în Monitorul Oficial al României, Partea I, nr. 777 din
25 august 2004, care au următorul conținut:
ăArt. 62. — Abrogarea
(3) Abrogarea unei dispoziții sau a unui act normativ are
caracter definitiv. Nu este admis ca prin abrogarea unui act de
abrogare anterior să se repună în vigoare actul normativ inițial.
Fac excepție prevederile din ordonanțele Guvernului care au
prevăzut norme de abrogare și au fost respinse prin lege de
către Parlament.”
În opinia autorilor excepției de neconstituționalitate, textul de
lege criticat contravine următoarelor prevederi din Legea
fundamentală: art. 1 alin. (4) care consacră principiul separației
și echilibrului puterilor, art. 1 alin. (5) care instituie obligativitatea
respectării Constituției, a supremației sale și a legilor, art. 61
alin. (1), potrivit căruia Parlamentul este organul reprezentativ
suprem al poporului român și unica autoritate legiuitoare a țării
și art. 115 alin. (1), (3) și (7) privind delegarea legislativă.
Examinând excepția de neconstituționalitate, Curtea
constată că textul de lege criticat nu contravine niciuneia dintre
prevederile Legii fundamentale invocate de autorii excepției,
urmând să respingă ca neîntemeiată excepția pentru motivele
ce vor fi arătate în continuare:
Criticile autorilor excepției vizează ultima frază a art. 62
alin. (3) din Legea nr. 24/2000, care instituie o excepție de la
regula prevăzută în fraza precedentă. Astfel, regula o reprezintă
interdicția revigorării unui act normativ prin abrogarea actului
abrogator al acestuia, iar excepția de la această regulă constă
în readucerea în vigoare a unui act normativ atunci când
ordonanțele Guvernului care l-au abrogat au fost respinse prin
lege de către Parlament.
Așadar, excepția de la regulă are în vedere situația în care,
printr-o ordonanță, simplă sau de urgență, — textul nefăcând
vreo precizare în acest sens —, se abrogă unele dispoziții
dintr-un act normativ oarecare sau chiar actul în întregime. În
acest caz, dispozițiile din actul normativ inițial abrogat sau actul
în integralitatea sa reintră în vigoare, această revigorare fiind
legitimată chiar de către Parlament, prin respingerea ordonanței
abrogatoare. În virtutea calității sale de organ reprezentativ
suprem al poporului român și unică autoritate legiuitoare a țării,
Parlamentul este îndrituit ca, printr-o lege, să respingă

MONITORUL OFICIAL AL ROMÂNIEI, PARTEA I, Nr. 323/14.V.2009
ordonanța, înlăturând astfel în totalitate efectele acesteia,
inclusiv efectul abrogator.
Așa cum prevede art. 115 alin. (8) din Constituție, prin legea
de respingere, Parlamentul va reglementa, dacă este cazul,
măsurile necesare cu privire la efectele juridice produse pe
perioada de aplicare a ordonanței abrogatoare. Prin urmare,
eventualele efecte negative ce ar putea decurge din

5

succesiunea acestor evenimente legislative, abrogare—
revigorare, trebuie contracarate de Parlament prin edictarea
unor norme corespunzătoare, cuprinse în chiar legea de
respingere a ordonanței, astfel ca relațiile sociale ce intră sub
incidența acesteia să nu sufere perturbări, iar în sistemul juridic
să nu se ivească disfuncționalități.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 62 alin. (3) din Legea nr. 24/2000 privind normele de tehnică
legislativă pentru elaborarea actelor normative, excepție ridicată de Emilia Rodica Popa și Augustin Goga în Dosarul
nr. 2.323/117/2008 al Tribunalului Cluj — Secția mixtă de contencios administrativ și fiscal, de conflicte de muncă și asigurări
sociale.
Definitivă și general obligatorie.
Pronunțată în ședința publică din data de 26 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2009 al Regiei Autonome ăMonitorul
Oficial”, regie autonomă aflată sub autoritatea Camerei Deputaților
În temeiul art. 108 din Constituția României, republicată, al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2009 al Regiei Autonome ăMonitorul Oficial”, regie
autonomă aflată sub autoritatea Camerei Deputaților, prevăzut
în anexa care face parte integrantă din prezenta hotărâre.
(2) În termen de 30 de zile de la data intrării în vigoare a
prezentei hotărâri, defalcarea pe trimestre a indicatorilor
prevăzuți în bugetul de venituri și cheltuieli pe anul 2009 al
Regiei Autonome ăMonitorul Oficial” se va face de către aceasta,
cu aprobarea secretarului general al Camerei Deputaților.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli pe anul 2009 al Regiei
Autonome ăMonitorul Oficial” prevăzut la art. 1 reprezintă limite
maxime, care nu pot fi depășite decât în cazuri justificate și
numai cu aprobarea Guvernului, la propunerea Ministerului
Finanțelor Publice și cu avizul Ministerului Muncii, Familiei și
Protecției Sociale.

(2) În cazul în care în execuție se înregistrează nerealizări
ale veniturilor totale aprobate, Regia Autonomă ăMonitorul
Oficială va putea efectua cheltuieli totale aferente veniturilor
totale proporțional cu gradul de realizare a veniturilor totale, cu
încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de 5.000 lei.
(2) Contravenției prevăzute la alin. (1) i se aplică prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.
(3) Contravenția se constată de organele de control financiar
ale statului, împuternicite potrivit legii, iar amenda se aplică
persoanelor vinovate de nerespectarea prevederilor prezentei
hotărâri.

PRIM-MINISTRU

EMIL BOC
Contrasemnează:
Secretarul general al Camerei Deputaților,
Gheorghe Barbu
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 13 mai 2009.
Nr. 565.

6

MONITORUL OFICIAL AL ROMÂNIEI, PARTEA I, Nr. 323/14.V.2009
ANEXĂ*)

CAMERA DEPUTAȚILOR
ăMONITORUL OFICIAL” — R.A.

Str. Parcului nr. 65, sectorul 1, București
CIF RO427282
B U G E T U L D E V E N I T U R I Ș I C H E LT U I E L I
PE ANUL 2009

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 323/14.V.2009

7

8

MONITORUL OFICIAL AL ROMÂNIEI, PARTEA I, Nr. 323/14.V.2009

MONITORUL OFICIAL AL ROMÂNIEI, PARTEA I, Nr. 323/14.V.2009

9

NOTĂ:

Rd. 22 ăsalarii” = fondul de salarii aferent personalului angajat pe bază de contract individual de
muncă + indemnizațiile CA
Rd. 22 = Rd. 84
Rd. 23 = salariu conform contract mandat/2009 (84 mii lei) + prima de performanță/2008 (65 mii lei
preliminat)
Rd. 82 și 83 nu cuprind persoanele care au contract de mandat, încheiat conform legislației în vigoare
(directorul general).
Rd. 86 = indemnizațiile CA

GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea
Ministerului Apărării Naționale în domeniul public al municipiului Cluj-Napoca și în administrarea
Consiliului Local al Municipiului Cluj-Napoca, județul Cluj
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unor imobile, având
datele de identificare prevăzute în anexa care face parte
integrantă din prezenta hotărâre, din domeniul public al statului
și din administrarea Ministerului Apărării Naționale în domeniul

public al municipiului Cluj-Napoca și în administrarea Consiliului
Local al Municipiului Cluj-Napoca, județul Cluj.
(2) După preluare, imobilele prevăzute la alin. (1) vor fi
utilizate pentru realizarea unor locuințe sociale.

10

MONITORUL OFICIAL AL ROMÂNIEI, PARTEA I, Nr. 323/14.V.2009

Art. 2. — Predarea-preluarea imobilelor transmise potrivit
prevederilor art. 1 se face pe bază de protocol încheiat între

părțile interesate, în termen de 60 de zile de la intrarea în
vigoare a prezentei hotărâri.

PRIM-MINISTRU

EMIL BOC
Contrasemnează:
Ministrul apărării naționale,
Mihai Stănișoară
Viceprim-ministru, ministrul administrației și internelor,
Dan Nica
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea
București, 13 mai 2009.
Nr. 566.
ANEXĂ

D AT E L E D E I D E N T I F I C A R E

ale unor imobile care se transmit din domeniul public al statului și din administrarea Ministerului Apărării Naționale
în domeniul public al municipiului Cluj-Napoca și în administrarea Consiliului Local al Municipiului Cluj-Napoca,
județul Cluj

Locul unde este situat imobilul
care se transmite

Persoana juridică
de la care se transmite
imobilul

Persoana juridică
la care se transmite imobilul

Codul de clasificare
din inventarul bunurilor
aflate în administrarea
Ministerului Apărării
Naționale care alcătuiesc
domeniul public
al statului

Caracteristicile tehnice
ale imobilului

Județul Cluj, Municipiul
Municipiul Cluj-Napoca,
Statul român, Ministerul
Cluj-Napoca, Str. Cojocnei
Consiliul Local al
Apărării Naționale
nr. 93—97
Municipiului Cluj-Napoca

— imobil 3032
— cod 8.29.09
— nr. M.F. 106.673

— Suprafața construită = 375 m2
— Suprafața desfășurată = 1.875 m2

Județul Cluj, Municipiul
Cluj-Napoca, Str. Taberei
nr. 4

— imobil 3263
— cod 8.29.09
— nr. M.F. 106.677

— Suprafața construită = 361 m2
— Suprafața desfășurată = 1.640 m2

Municipiul Cluj-Napoca,
Statul român, Ministerul
Consiliul Local al
Apărării Naționale
Municipiului Cluj-Napoca

GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul public al statului
și din administrarea Ministerului Apărării Naționale în domeniul public al județului Cluj
și în administrarea Consiliului Județean Cluj
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unei părți dintr-un
imobil, având datele de identificare prevăzute în anexa care face
parte integrantă din prezenta hotărâre, din domeniul public al
statului și din administrarea Ministerului Apărării Naționale în

domeniul public al județului Cluj și în administrarea Consiliului
Județean Cluj.
(2) După preluare, imobilul prevăzut la alin. 1 va fi utilizat în
vederea realizării unui spital regional de urgență.

11

MONITORUL OFICIAL AL ROMÂNIEI, PARTEA I, Nr. 323/14.V.2009
Art. 2. — Predarea-preluarea imobilului transmis potrivit
prevederilor art. 1 se face pe bază de protocol încheiat între

părțile interesate, în termen de 60 de zile de la intrarea în
vigoare a prezentei hotărâri.

PRIM-MINISTRU

EMIL BOC
Contrasemnează:
Ministrul apărării naționale,
Mihai Stănișoară
Viceprim-ministru,
ministrul administrației și internelor,
Dan Nica
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea
București, 13 mai 2009.
Nr. 567.
ANEXĂ

D AT E L E D E I D E N T I F I C A R E

ale unei părți dintr-un imobil care se transmite din domeniul public al statului
și din administrarea Ministerului Apărării Naționale în domeniul public al județului Cluj
și în administrarea Consiliului Județean Cluj

Persoana juridică
de la care se transmite
imobilul

Locul unde este situat imobilul
care se transmite

Județul Cluj,
comuna Florești

Statul român,
Ministerul Apărării
Naționale

Persoana juridică
la care se transmite imobilul

Județul Cluj,
Consiliul Județean Cluj

Codul de clasificare
din inventarul bunurilor
aflate în administrarea
Ministerului Apărării
Naționale care alcătuiesc
domeniul public
al statului

— imobil 917 —
parțial
— cod 8.29.09
— nr. M.F. 106.694

Caracteristicile tehnice
ale imobilului

Suprafața terenului = 6,00 ha

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli pe anul 2009 al Școlii Superioare de Aviație Civilă
În temeiul prevederilor art. 16 alin. (1) lit. c) din Legea nr. 500/2002 privind finanțele publice, cu modificările ulterioare, ale
art. 5 din Ordonanța Guvernului nr. 15/1999 privind înființarea Școlii Superioare de Aviație Civilă, aprobată cu modificări și
completări prin Legea nr. 352/2003, și ale art. 5 alin. (4) din Hotărârea Guvernului nr. 76/2009 privind organizarea și funcționarea
Ministerului Transporturilor și Infrastructurii, cu modificările ulterioare,
ministrul transporturilor și infrastructurii emite următorul ordin:
Art. 1. — (1) Se aprobă bugetul de venituri și cheltuieli pe
anul 2009 al Școlii Superioare de Aviație Civilă, care
funcționează în subordinea Ministerului Transporturilor și
Infrastructurii, finanțată din venituri proprii și alocații de la bugetul
de stat, prevăzut în anexa care face parte integrantă din
prezentul ordin.
(2) Defalcarea pe trimestre a indicatorilor prevăzuți în
bugetul de venituri și cheltuieli al Școlii Superioare de Aviație
Civilă se aprobă de către consiliul de conducere al acesteia.

Art. 2. — (1) Cheltuielile totale aferente veniturilor înscrise
în bugetul de venituri și cheltuieli al Școlii Superioare de Aviație
Civilă reprezintă limite maxime care nu pot fi depășite decât în
cazuri justificate și numai cu aprobarea ministrului transporturilor
și infrastructurii.
(2) În cazul în care în execuție se înregistrează nerealizări
ale veniturilor aprobate, Școala Superioară de Aviație Civilă poate
efectua cheltuieli proporțional cu gradul de realizare a veniturilor.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu
București, 7 mai 2009.
Nr. 597.

12

MONITORUL OFICIAL AL ROMÂNIEI, PARTEA I, Nr. 323/14.V.2009
ANEXĂ*)

MINISTERUL TRANSPORTURILOR ȘI INFRASTRUCTURII
BUGETUL

Școlii Superioare de Aviație Civilă pe anul 2009

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 323/14.V.2009

13

14

MONITORUL OFICIAL AL ROMÂNIEI, PARTEA I, Nr. 323/14.V.2009

MONITORUL OFICIAL AL ROMÂNIEI, PARTEA I, Nr. 323/14.V.2009

15

Deficit de acoperit din alocație de la bugetul de stat
Date de fundamentare a cheltuielilor de personal în bugetul de venituri și cheltuieli pe anul 2009:
1. Numărul mediu de personal: 112 persoane.
2. Câștigul mediu brut lunar: 4.799 lei/salariat.
3. În câștigul mediu brut lunar prevăzut la pct. 2 nu sunt cuprinse suma destinată plății conducătorului unității (suma de 80 mii lei),
suma destinată membrilor consiliului de conducere (10 mii lei), precum și indemnizațiile pentru delegări (suma de 30 mii lei).
4. Câștigul mediu brut lunar este influențat de art. 10.01.06 ăAlte drepturi”, în sumă de 1.500 mii lei, care provine din:
— indemnizație orară de zbor — suma de 96 lei/oră de instruire practică în zbor;
— indemnizație de instruire sintetică pe Simulator Frasca 242 — suma de 45 lei/oră;
— indemnizație de exploatare — suma de 10 lei/oră de funcționare pentru fiecare tip de aeronavă, 500 lei pentru fiecare
verificare tehnică de certificare și repunere în serviciu a aeronavelor.
5. Menționăm că de aceste indemnizații beneficiază un număr de 33 de salariați (piloți-instructori și personal tehnic) și că
sunt prevăzute a se plăti conform contractului colectiv de muncă înregistrat la Direcția de muncă și protecție socială sub nr. 2.326
din 14 mai 2007.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind rata dobânzii penalizatoare pentru deficitele
de rezerve minime obligatorii în monedă națională
În baza art. 8 din Legea nr. 312/2004 privind Statutul Băncii Naționale a
României, în aplicarea prevederilor Regulamentului Băncii Naționale a României
nr. 6/2002 privind regimul rezervelor minime obligatorii, cu modificările și
completările ulterioare,
în temeiul art. 48 alin. (2) din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 mai—23 iunie 2009, rata dobânzii
penalizatoare pentru deficitele de rezerve minime obligatorii constituite în monedă
națională este de 20,25 % pe an.

Președintele Consiliului de administrație al Băncii Naționale a României,
Mugur Constantin Isărescu

București, 11 mai 2009.
Nr. 15.

16

MONITORUL OFICIAL AL ROMÂNIEI, PARTEA I, Nr. 323/14.V.2009
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
începând cu perioada de aplicare 24 aprilie—23 mai 2009
În baza art. 8 din Legea nr. 312/2004 privind Statutul Băncii Naționale a
României, în aplicarea prevederilor Regulamentului Băncii Naționale a României
nr. 6/2002 privind regimul rezervelor minime obligatorii, cu modificările și
completările ulterioare,
în temeiul art. 48 alin. (2) din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 aprilie—23 mai 2009, ratele dobânzilor
plătite la rezervele minime obligatorii sunt următoarele:
— 5,41 % pe an pentru rezervele minime obligatorii constituite în lei;
— 2,67 % pe an pentru rezervele minime obligatorii constituite în euro;
— 1,06 % pe an pentru rezervele minime obligatorii constituite în dolari SUA.

Președintele Consiliului de administrație al Băncii Naționale a României,
Mugur Constantin Isărescu

București, 11 mai 2009.
Nr. 16.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 323/14.V.2009 conține 16 pagini.

Prețul: 3,20 lei

&JUYDGY|430457]
ISSN 1453—4495

