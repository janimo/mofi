PARTEA I

Anul 177 (XXI) — Nr. 376

Miercuri, 3 iunie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 520 din 9 aprilie 2009 referitoare la excepția de
neconstituționalitate a dispozițiilor art. 2 alin. (1), art. 3
alin. (1) și (3), art. 4, art. 60 lit. a) și art. 61 lit. b) din
Legea nr. 333/2003 privind paza obiectivelor, bunurilor,
valorilor și protecția persoanelor ................................

2–3

Decizia nr. 684 din 5 mai 2009 referitoare la excepția de
neconstituționalitate a dispozițiilor art. 243 alin. (1) din
Legea nr. 31/1990 privind societățile comerciale ......

3–5

HOTĂRÂRI ALE GUVERNULUI ROMÂNIEI
605.

— Hotărâre privind alocarea unor sume din Fondul de
rezervă bugetară la dispoziția Guvernului, prevăzut în
bugetul de stat pe anul 2009, pentru autoritățile
administrației publice locale ......................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
670.

— Ordin al ministrului transporturilor și infrastructurii
privind aprobarea bugetului de venituri și cheltuieli pe
anul 2009 al Autorității Navale Române ....................

6–8

2

MONITORUL OFICIAL AL ROMÂNIEI, PARTEA I, Nr. 376/3.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 520
din 9 aprilie 2009

referitoare la excepția de neconstituționalitate a dispozițiilor art. 2 alin. (1), art. 3 alin. (1) și (3),
art. 4, art. 60 lit. a) și art. 61 lit. b) din Legea nr. 333/2003 privind paza obiectivelor, bunurilor,
valorilor și protecția persoanelor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (1), art. 3 alin. (1) și (3), art. 4, art. 60
lit. a) și art. 61 lit. b) din Legea nr. 333/2003 privind paza
obiectivelor, bunurilor, valorilor și protecția persoanelor, excepție
ridicată de Cheosea Dima în Dosarul nr. 2.379/212/2008 al
Judecătoriei Constanța — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate nu încalcă dispozițiile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 20 noiembrie 2008, pronunțată în Dosarul
nr. 2.379/212/2008, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 alin. (1), art. 3
alin. (1) și (3), art. 4, art. 60 lit. a) și art. 61 lit. b) din Legea
nr. 333/2003 privind paza obiectivelor, bunurilor, valorilor și
protecția persoanelor, excepție ridicată de Cheosea Dima.
În motivarea excepției de neconstituționalitate se susține,
în esență, că obligarea societăților comerciale de a lua măsuri
concrete de asigurare a pazei bunurilor și valorilor pe care le
dețin cu orice titlu reprezintă o limitare inacceptabilă a
exercițiului dreptului de proprietate. Astfel, într-o economie de
piață, bazată pe accesul liber al persoanei la orice activitate
economică și pe libera inițiativă, societățile comerciale pot
dispune de bunurile pe care le dețin potrivit propriei voințe, cu
limitările impuse de lege. Limitarea impusă de normele criticate
nu respectă dispozițiile art. 53 din Constituție, deoarece obligația
societăților comerciale de a-și păzi bunurile proprii nu este de
natură să ocrotească ordinea publică, ci numai patrimoniul
acelor societăți comerciale. În plus, nu reprezintă o măsură
necesară într-o societate democratică, nu este proporțională și
se aplică în mod discriminatoriu, în funcție de titularul dreptului
de proprietate privată — societăți comerciale și alte organizații,
pe de o parte, și persoane fizice, pe de altă parte.
Judecătoria Constanța — Secția civilă apreciază că
excepția de neconstituționalitate este neîntemeiată, arătând că
obligația impusă de Legea nr. 333/2003 nu atinge în niciun fel
atributele dreptului de proprietate.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul apreciază că excepția de neconstituționalitate este
neîntemeiată, arătând că măsura prevăzută de normele criticate
a fost legiferată în vederea sporirii securității patrimoniale a
persoanelor juridice care dețin bunuri și valori, asigurându-se
astfel și o securitate a relațiilor economice ce se desfășoară prin
intermediul acestor bunuri și valori.
Avocatul Poporului consideră că textul de lege criticat nu
încalcă dispozițiile constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 alin. (1), art. 3 alin. (1) și (3), art. 4, art. 60 lit. a)
și art. 61 lit. b) din Legea nr. 333/2003 privind paza obiectivelor,
bunurilor, valorilor și protecția persoanelor, publicată în Monitorul
Oficial al României, Partea I, nr. 525 din 22 iulie 2003, având
următorul cuprins:
— Art. 2 alin. (1): ăMinisterele și celelalte organe de
specialitate ale administrației publice centrale și locale, regiile
autonome, companiile și societățile naționale, institutele
naționale de cercetare-dezvoltare, societățile comerciale,
indiferent de natura capitalului social, precum și alte organizații
care dețin bunuri ori valori cu orice titlu, denumite în prezenta
lege unități, sunt obligate să asigure paza acestora.”;
— Art. 3 alin. (1) și (3): ă(1)În funcție de importanța, specificul
și valoarea bunurilor pe care le dețin, conducătorii unităților
prevăzute la art. 2 alin. (1), cu sprijinul de specialitate al poliției,
pentru sistemele civile de pază, sau al jandarmeriei, pentru cele
militare, stabilesc modalități concrete de organizare și de
executare a pazei, după caz, cu efective de jandarmi, pază cu
gardieni publici, paza proprie sau pază prin societăți
specializate. [...]
(3) La unitățile unde nu este posibila realizarea unui sistem
de pază organizat, conducătorii acestora sunt obligați să
execute împrejmuiri, grilaje, obloane, încuietori sigure, iluminat
de securitate, sisteme de alarmă sau alte asemenea mijloace
necesare asigurării pazei și integrității bunurilor.”

MONITORUL OFICIAL AL ROMÂNIEI, PARTEA I, Nr. 376/3.VI.2009
— Art. 4: ăRăspunderea pentru luarea măsurilor de asigurare
a pazei bunurilor și valorilor deținute cu orice titlu revine
conducătorilor unităților prevăzute la art. 2 alin. (1).”;
— Art. 60 lit. a): ăConstituie contravenții la prezenta lege
următoarele fapte:
a) neluarea măsurilor de organizare și funcționare a pazei,
prevăzute la art. 3 alin. (1) și (3), art. 5 alin. (1), art. 17 alin. (1)
și la art. 18 alin. (2) și (3).”;
— Art. 61 lit. b): ăContravențiile prevăzute la art. 60 se
sancționează după cum urmează: [...]
b) cu amendă de la 2.000 lei la 5.000 lei, contravențiile
prevăzute la lit. a)—d) și f).”
Dispozițiile constituționale invocate în susținerea excepției
sunt cele ale art. 44 și 53, privind dreptul de proprietate privată
și, respectiv, restrângerea exercițiului unor drepturi sau al unor
libertăți.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.

3

Astfel, așa cum a mai statuat Curtea Constituțională în
jurisprudența sa, de exemplu prin Decizia nr. 1.071 din
14 octombrie 2008, publicată în Monitorul Oficial al României,
Partea I, nr. 769 din 17 noiembrie 2008, obligația instituită de
normele criticate, precum și sancționarea contravențională a
nerespectării acesteia nu aduc atingere principiului constituțional
al garantării proprietății private, prevăzut de art. 44 alin. (1) din
Legea fundamentală, ci, dimpotrivă, astfel cum prevede art. 1
din Legea nr. 333/2003, paza și protecția sunt activități
desfășurate prin forțe și mijloace specifice, în scopul asigurării
siguranței obiectivelor, bunurilor și valorilor împotriva oricăror
acțiuni ilicite care lezează dreptul de proprietate, existența
materială a acestora, precum și al protejării persoanelor
împotriva oricăror acte ostile care le pot periclita viața,
integritatea fizică sau sănătatea. Așadar, dispozițiile de lege
criticate au ca finalitate tocmai protejarea proprietății private a
unităților la care face referire Legea nr. 333/2003 și nu consacră
un caz de restrângere a exercițiului unor drepturi sau libertăți
fundamentale în sensul art. 53 din Constituție.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUŢIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (1), art. 3 alin. (1) și (3), art. 4, art. 60 lit. a) și art. 61
lit. b) din Legea nr. 333/2003 privind paza obiectivelor, bunurilor, valorilor și protecția persoanelor, excepție ridicată de Cheosea
Dima în Dosarul nr. 2.379/212/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 9 aprilie 2009.
PRE EDINTELE CURŢII CONSTITUŢIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 684
din 5 mai 2009

referitoare la excepția de neconstituționalitate a dispozițiilor art. 243 alin. (1)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 243 alin. (1) din Legea nr. 31/1990 privind
societățile comerciale, excepție invocată de Zenovia Mileșan,
Mihaela Popescu și Gabriela Burdujan în Dosarul
nr. 6.137/62/2008 al Tribunalului Brașov — Secția comercială și
de contencios administrativ.

La apelul nominal lipsesc părțile. Procedura de citare este
legal îndeplinită.
Cauza se află în stare de judecată.
Reprezentantul Ministerului Public solicită respingerea
excepției ca neîntemeiată, arătând că textul de lege criticat nu
contravine principiului constituțional al egalității în drepturi,
deoarece se aplică în mod egal tuturor creditorilor care iau parte
la fuziunea sau la divizarea societății comerciale debitoare și a
căror creanță este anterioară datei publicării proiectului de
fuziune sau de divizare. Nu se poate reține nici încălcarea
dreptului la un proces echitabil, având în vedere că legiuitorul a
prevăzut calea de atac a opoziției.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2008, pronunțată în Dosarul
nr. 6.137/62/2008, Tribunalul Brașov — Secția comercială și

4

MONITORUL OFICIAL AL ROMÂNIEI, PARTEA I, Nr. 376/3.VI.2009

de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 243 alin. (1) din Legea nr. 31/1990 privind
societățile comerciale, republicată, cu modificările și
completările ulterioare. Excepția a fost invocată de Zenovia
Mileșan, Mihaela Popescu și Gabriela Burdujan într-o cauză
având ca obiect o opoziție la un proiect de divizare a unei
societăți comerciale.
În motivarea excepției de neconstituționalitate se susține
că prevederile art. 243 alin. (1) din Legea nr. 31/1990 privind
societățile comerciale, republicată, contravin dispozițiilor art. 16
alin. (1) referitoare la egalitatea în fața legii și a autorităților
publice, art. 21 alin. (1) și (2) referitoare la liberul acces la justiție
și ale art. 135 alin. (1) referitoare la economia României, precum
și dispozițiilor art. 6 paragraful 1 din Convenția pentru apărarea
drepturilor omului și a libertăților fundamentale și art. 10 din
Declarația Universală a Drepturilor Omului. Astfel, se arată că
principiul egalității presupune egalitatea de tratament juridic a
tuturor persoanelor care dețin aceeași calitate, în speță aceea
de creditor, întrucât scopul legii este acordarea unei protecții
adecvate tuturor creditorilor sociali. Textul de lege criticat
instituie însă tratamente diferite, pe criteriul scadenței creanței,
în sensul că pot face opoziție numai creditorii a căror creanță
este anterioară datei publicării proiectului de fuziune sau de
divizare. În același sens, prin mențiunea referitoare la
exigibilitatea creanței este îngrădit liberul acces la justiție al
creditorilor care pot face opoziție la proiectul de fuziune sau de
divizare. Se mai invocă și încălcarea dispozițiilor constituționale
referitoare la caracterul de economie de piață al economiei
României, prin faptul că statul nu își respectă rolul de a asigura
tuturor operatorilor economici mijloace legale de intervenție în
organizarea și funcționarea internă a debitorilor lor, atunci când
le este amenințată posibilitatea satisfacerii creanțelor deținute
împotriva acestora.
Tribunalul Brașov — Secția comercială și de contencios
administrativ apreciază că excepția de neconstituționalitate
este neîntemeiată, arătând că legea oferă mijloace procedurale
în vederea realizării creanțelor și acelor creditori ale căror
creanțe nu au îndeplinit condiția exigibilității la data publicării
proiectului de fuziune sau de divizare.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 243 alin. (1) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, astfel cum
au fost modificate prin art. I pct. 164 din Legea nr. 441/2006,
publicată în Monitorul Oficial al României, Partea I, nr. 955 din
28 noiembrie 2006, care au următorul cuprins: ăCreditorii
societăților care iau parte la fuziune sau la divizare au dreptul la
o protecție adecvată a intereselor lor. Orice astfel de creditor, a

cărui creanță este anterioară datei publicării proiectului de
fuziune sau de divizare și care nu este scadentă la data
publicării, poate face opoziție, în condițiile art. 62.”
În opinia autorilor excepției, prevederile criticate contravin
dispozițiilor constituționale ale 16 alin. (1) referitoare la
egalitatea în fața legii și a autorităților publice, art. 21 alin. (1) și
(2) referitoare la liberul acces la justiție și ale art. 135 alin. (1)
referitoare la economia României, precum și dispozițiilor art. 6
paragraful 1 din Convenția pentru apărarea drepturilor omului și
a libertăților fundamentale și art. 10 din Declarația Universală a
Drepturilor Omului.
Examinând excepția, Curtea reține următoarele:
Prevederile art. 243 alin. (1) din Legea nr. 31/1990,
republicată, cu modificările și completările ulterioare, se referă
la posibilitatea creditorilor unei societăți comerciale care își
încetează existența, prin fuziune sau divizare, de a face opoziție,
în scopul protejării intereselor lor. Dreptul la opoziție aparține
numai creditorilor ale căror creanțe sunt anterioare și
nescadente la data publicării proiectului de fuziune sau de
divizare în Monitorul Oficial al României. Această ultimă condiție
a exigibilității creanței este criticată de către autorul excepției,
susținându-se o inegalitate de tratament juridic între creditorii
unei societăți comerciale supuse fuziunii sau divizării, în sensul
că aceștia pot face sau nu opoziție în funcție de data scadenței
creanței.
Curtea constată însă că dispozițiile legale criticate sunt în
deplin acord cu principiul constituțional al egalității în fața legii,
în măsura în care acesta nu presupune decât instituirea unui
tratament egal pentru situații care, în funcție de scopul urmărit,
nu sunt diferite. În speță însă nu se poate susține o egalitate de
situații între creditorii ale căror creanțe nu sunt scadente la data
publicării proiectului de fuziune sau de divizare a societății
comerciale debitoare, față de acei creditori care dețin creanțe
scadente la această dată. Prin urmare, așa cum s-a statuat în
mod constant în jurisprudența Curții Constituționale, principiul
egalității nu exclude, ci, dimpotrivă, presupune soluții diferite
pentru situații diferite.
În același sens sunt și dispozițiile art. E cuprins în partea a
V-a din anexa la Carta socială europeană revizuită, adoptată la
Strasbourg la 3 mai 1996 și ratificată de Parlamentul României
prin Legea nr. 74/1999, publicată în Monitorul Oficial al
României, Partea I, nr. 193 din 4 mai 1999, prevederi conform
cărora: ăO diferență de tratament pe un motiv obiectiv și
rezonabil nu este considerată ca discriminatorie.”
În cauză autorul excepției susține și încălcarea dispozițiilor
art. 21 alin. (1) și (2) referitoare la liberul acces la justiție, arătând
că mențiunea referitoare la exigibilitatea scadenței încalcă liberul
acces la justiție al creditorilor îndreptățiți să facă opoziție la
fuziunea sau divizarea societății debitoare.
Curtea constată, dimpotrivă, că legiuitorul a conferit acestora
mijlocul procedural de a-și valorifica creanțele în situația
imposibilității recurgerii la opoziție, în condițiile art. 62 din Legea
nr. 31/1990, republicată, cu modificările și completările ulterioare.
Astfel, potrivit art. 243 alin. (3) din același act normativ, în cazul
divizării, toate societățile beneficiare sunt răspunzătoare pentru
o obligație transferată în conformitate cu proiectul de divizare și
nerealizată, în limita activelor nete care le-au fost transferate prin
divizare, cu excepția societății căreia i-a fost transferată obligația
respectivă, care răspunde nelimitat. Prin urmare, susținerile
autorului excepției referitoare la imposibilitatea valorificării în
justiție a drepturilor sale sunt nefondate.
Având în vedere considerentele de mai sus, Curtea constată
că nu sunt întemeiate nici susținerile autorului excepției
referitoare la încălcarea dispozițiilor constituționale cuprinse în
art. 135 alin. (1) referitoare la caracterul de economie de piață al
economiei României, prin faptul că statul nu își respectă rolul de
a asigura tuturor operatorilor economici mijloace legale de
intervenție în organizarea și funcționarea internă a debitorilor lor.

MONITORUL OFICIAL AL ROMÂNIEI, PARTEA I, Nr. 376/3.VI.2009

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 243 alin. (1) din Legea nr. 31/1990 privind societățile
comerciale, excepție invocată de Zenovia Mileșan, Mihaela Popescu și Gabriela Burdujan în Dosarul nr. 6.137/62/2008 al
Tribunalului Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind alocarea unor sume din Fondul de rezervă bugetară la dispoziția Guvernului,
prevăzut în bugetul de stat pe anul 2009, pentru autoritățile administrației publice locale
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale,
pe anul 2009, cu suma de 110.000 mii lei din Fondul de rezervă
bugetară la dispoziția Guvernului, prevăzut în bugetul de stat pe
anul 2009, și alocarea acesteia bugetelor locale ale unor unități
administrativ-teritoriale, potrivit anexei nr. 1, pentru finanțarea
unor cheltuieli curente.
Art. 2. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale,
pe anul 2009, cu suma de 24.723 mii lei, din Fondul de rezervă
bugetară la dispoziția Guvernului, prevăzut în bugetul de stat pe
anul 2009, și alocarea acesteia pentru finanțarea unor obiective
de investiții, potrivit anexei nr. 2.

Art. 3. — Se suplimentează bugetul Ministerului Culturii,
Cultelor și Patrimoniului Național la capitolul 67.01 ăCultură,
recreere și religie”, titlul 59 ăAlte cheltuieli”, cu suma de 7.300 mii
lei din Fondul de rezervă bugetară la dispoziția Guvernului,
prevăzut în bugetul de stat pe anul 2009, pentru finanțarea unor
obiective de investiții, potrivit anexei nr. 3.
Art. 4. — Ordonatorii principali de credite răspund de modul
de utilizare în conformitate cu dispozițiile legale a sumelor
alocate potrivit prevederilor art. 1—3.
Art. 5. — Ministerul Finanțelor Publice este autorizat să
introducă modificările corespunzătoare în volumul și în structura
bugetului de stat pe anul 2009.
Art. 6. — Anexele nr. 1—3*) fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea
București, 13 mai 2009.
Nr. 605.
*) Anexele nr. 1—3 se publică ulterior în Monitorul Oficial al României, Partea I, nr. 376 bis din 3 iunie 2009, care se poate achiziționa de la Centrul pentru
relații cu publicul al Regiei Autonome ăMonitorul Oficial”, București, șos. Panduri nr. 1.

6

MONITORUL OFICIAL AL ROMÂNIEI, PARTEA I, Nr. 376/3.VI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind aprobarea bugetului de venituri și cheltuieli
pe anul 2009 al Autorității Navale Române

În temeiul prevederilor art. 16 alin. (1) lit. e) din Legea nr. 500/2002 privind
finanțele publice, cu modificările ulterioare, ale art. 8 alin. (2) din Hotărârea
Guvernului nr. 1.133/2002 privind organizarea și funcționarea Autorității Navale
Române, modificată prin Hotărârea Guvernului nr. 1.029/2006, și ale art. 5 alin. (4)
din Hotărârea Guvernului nr. 76/2009 privind organizarea și funcționarea
Ministerului Transporturilor și Infrastructurii, cu modificările ulterioare,
ministrul transporturilor și infrastructurii emite următorul ordin:
Art. 1. — (1) Se aprobă bugetul de venituri și cheltuieli pe anul 2009 al
Autorității Navale Române, care funcționează în subordinea Ministerului
Transporturilor și Infrastructurii, finanțată din venituri proprii, prevăzut în anexa
care face parte integrantă din prezentul ordin.
(2) Defalcarea pe trimestre a indicatorilor prevăzuți în bugetul de venituri și
cheltuieli al Autorității Navale Române se aprobă de către Consiliul de conducere
al acesteia.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli al Autorității Navale Române reprezintă limite maxime și nu
pot fi depășite decât în cazuri justificate și numai cu aprobarea ministrului
transporturilor și infrastructurii.
(2) În cazul în care în execuție se înregistrează nerealizări ale veniturilor
aprobate, Autoritatea Navală Română poate efectua cheltuieli proporțional cu
gradul de realizare a veniturilor.
Art. 3. — Prezentul ordin se publică în Monitorul Oficial al României, Partea I.
Art. 4. — La data intrării în vigoare a prezentului ordin, Ordinul ministrului
transporturilor și infrastructurii nr. 621/2009 privind aprobarea bugetului de venituri
și cheltuieli pe anul 2009 al Autorității Navale Române, publicat în Monitorul Oficial
al României, Partea I, nr. 339 din 21 mai 2009, se anulează.

Ministrul transporturilor și infrastructurii,
Radu Mircea Berceanu

București, 1 iunie 2009.
Nr. 670.

MONITORUL OFICIAL AL ROMÂNIEI, PARTEA I, Nr. 376/3.VI.2009

7
ANEXĂ*)

MINISTERUL TRANSPORTURILOR ȘI INFRASTRUCTURII
B U G E T U L D E V E N I T U R I Ș I C H E LT U I E L I

pe anul 2009 pentru Autoritatea Navală Română

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 376/3.VI.2009

Date de fundamentare a cheltuielilor de personal în bugetul de venituri și cheltuieli pe anul 2009:
1. Număr mediu de personal: 734 persoane.
2. Câștigul mediu brut lunar: 3.378 lei/salariat.
3. În câștigul mediu brut lunar de la pct. 2 nu este cuprinsă și suma destinată plății conducătorului unității (suma de
100 mii lei).
4. În cheltuielile cu salariile sunt cuprinse și indemnizațiile membrilor consiliului de conducere (suma de 100 mii lei) și
indemnizații de delegare (suma de 120 mii lei).

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 376/3.VI.2009 conține 8 pagini.

Prețul: 1,60 lei

&JUYDGY|430983]
ISSN 1453—4495

