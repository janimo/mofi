Anul 177 (XXI) — Nr. 887

PARTEA I

LEGI, DECRETE, HOTĂRÂRI ȘI ALTE ACTE

Vineri, 18 decembrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.375 din 27 octombrie 2009 referitoare la excepția
de neconstituționalitate a dispozițiilor art. 8 din
Ordonanța Guvernului nr. 5/2001 privind procedura
somației de plată și ale art. 13 din Ordonanța de
urgență a Guvernului nr. 119/2007 privind măsurile
pentru combaterea întârzierii executării obligațiilor de
plată rezultate din contracte comerciale ....................
Decizia nr. 1.470 din 10 noiembrie 2009 referitoare la excepția
de neconstituționalitate a dispozițiilor art. 16, art. 19
alin. (1) lit. c) și art. 20 alin. (2)—(10) din Ordonanța
Guvernului nr. 137/2000 privind prevenirea și
sancționarea tuturor formelor de discriminare............
Decizia nr. 1.471 din 10 noiembrie 2009 referitoare la excepția
de neconstituționalitate a dispozițiilor art. 44 din
Ordonanța de urgență a Guvernului nr. 92/2004 privind
reglementarea drepturilor salariale și a altor drepturi
ale funcționarilor publici pentru anul 2005 și ale art. 48
din Ordonanța Guvernului nr. 2/2006 privind
reglementarea drepturilor salariale și a altor drepturi
ale funcționarilor publici pentru anul 2006..................
Decizia nr. 1.481 din 10 noiembrie 2009 referitoare la excepția
de neconstituționalitate a dispozițiilor art. I pct. 2 și 3
din Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din învățământ

Pagina
și a celor ale art. 2 și 3 din Ordonanța de urgență a
Guvernului nr. 1/2009 privind unele măsuri în domeniul
salarizării personalului din sectorul bugetar ..............

3–5

5–6

Decizia nr. 1.556 din 17 noiembrie 2009 referitoare la excepția
de neconstituționalitate a dispozițiilor art. 911, art. 912
alin. 2 și art. 915 din Codul de procedură penală,
precum și a dispozițiilor art. 10 alin. (4) teza a doua din
Ordonanța de urgență a Guvernului nr. 43/2002 privind
Direcția Națională Anticorupție ..................................

9–11

Decizia nr. 1.590 din 26 noiembrie 2009 referitoare la excepția
de neconstituționalitate a dispozițiilor art. 10 lit. b) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale ..........................................

11–12

Decizia nr. 1.592 din 26 noiembrie 2009 referitoare la excepția
de neconstituționalitate a dispozițiilor art. 7 alin. (1) din
Legea nr. 78/2000 pentru prevenirea, descoperirea și
sancționarea faptelor de corupție ..............................

2–3

7–9

12–13

Decizia nr. 1.602 din 26 noiembrie 2009 referitoare la excepția
de neconstituționalitate a dispozițiilor art. 215 din
Codul penal ................................................................

13–14

Decizia nr. 1.611 din 26 noiembrie 2009 referitoare la excepția
de neconstituționalitate a dispozițiilor art. 303 alin. 6
teza a doua, art. 160 și art. 3001 din Codul de
procedură penală ......................................................

15–16

2

MONITORUL OFICIAL AL ROMÂNIEI, PARTEA I, Nr. 887/18.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.375
din 27 octombrie 2009

referitoare la excepția de neconstituționalitate a dispozițiilor art. 8
din Ordonanța Guvernului nr. 5/2001 privind procedura somației de plată și ale art. 13
din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 8 din Ordonanța Guvernului nr. 5/2001 privind
procedura somației de plată și ale art. 13 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, excepție ridicată de Societatea
Comercială ăAlmacen Danatrache” — S.R.L. din Matca în
Dosarul nr. 331/324/2009 al Judecătoriei Tecuci.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența constantă a Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 26 martie 2009, pronunțată în Dosarul
nr. 331/324/2009, Judecătoria Tecuci a sesizat Curtea
Constituțională pentru soluționarea excepției de
neconstituționalitate a dispozițiilor art. 8 din Ordonanța
Guvernului nr. 5/2001 privind procedura somației de plată și
ale art. 13 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte
comerciale, excepție ridicată de Societatea Comercială
ăAlmacen Danatrache” — S.R.L. din Matca.
În motivarea excepției de neconstituționalitate autorul
susține că dispozițiile criticate nu prevăd un dublu grad de
jurisdicție și încalcă principiul contradictorialității procesului civil
și pe cel al imparțialității judecătorului.
Curtea de Apel Bacău — Secția comercială, contencios
administrativ și fiscal consideră că excepția este
neîntemeiată, dispozițiile legale criticate nu instituie prezumția
de culpă a persoanei a cărei răspundere se solicită a fi stabilită,
ci prevăd în concret natura faptelor păgubitoare pentru
societatea comercială debitoare, fapte care au contribuit la
ajungerea acestora în stare de insolvență și care pot antrena
răspunderea unor persoane din organele sale de conducere.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 8 din Ordonanța Guvernului nr. 5/2001 privind
procedura somației de plată, publicată în Monitorul Oficial al
României, Partea I, nr. 422 din 30 iulie 2001, și ale art. 13 din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale, publicată în Monitorul
Oficial al României, Partea I, nr. 738 din 31 octombrie 2007,
texte de lege care au următorul conținut:
— Art. 8 din Ordonanța Guvernului nr. 5/2001: ă(1) Împotriva
ordonanței prevăzute la art. 6 alin. (2) debitorul poate formula
cererea în anulare, în termen de 10 zile de la data înmânării sau
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre irevocabilă.
Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.”;
— Art. 13 din Ordonanța de urgență a Guvernului
nr. 119/2007: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Cererea în anulare nu suspendă executarea.
Suspendarea va putea fi însă încuviințată, la cererea debitorului,
numai cu dare de cauțiune, al cărei cuantum va fi fixat de
instanță.
(4) Dacă instanța învestită admite cererea în anulare,
aceasta va anula ordonanța de plată, pronunțând o hotărâre
irevocabilă. Prevederile art. 9 alin. (3) se aplică în mod
corespunzător.
(5) Hotărârea prin care a fost respinsă cererea în anulare
este irevocabilă.”

MONITORUL OFICIAL AL ROMÂNIEI, PARTEA I, Nr. 887/18.XII.2009
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21, 53, 126 și 148.
Examinând excepția de neconstituționalitate, în ceea ce
privește critica potrivit căreia dispozițiile criticate sunt
neconstituționale, în sensul că ordonanța care va conține
somația de plată poate fi atacată numai cu o acțiune în anulare,
iar nu prin recurs, Curtea constată că această critică este
neîntemeiată. Astfel, prin Decizia nr. 270 din 24 iunie 2003,
publicată în Monitorul Oficial al României, Partea I, nr. 538 din
25 iulie 2003, sau prin Decizia nr. 582 din 14 aprilie 2009,
publicată în Monitorul Oficial al României, Partea I, nr. 426 din
23 iunie 2009, Curtea a statuat că specificul domeniului supus
reglementării a impus adoptarea unor soluții diferite față de cele
din dreptul comun, una dintre acestea constituindu-o
consacrarea cererii în anulare, care reprezintă evident o cale de
atac împotriva ordonanței. Împrejurarea că legiuitorul a instituit
o cale de atac cu o fizionomie juridică diferită de aceea a căilor
de atac de drept comun nu relevă niciun aspect de

3

neconstituționalitate, fiind în deplină concordanță cu prevederile
art. 129 din Constituție. Legiuitorul ordinar este deplin îndreptățit
ca, în considerarea anumitor particularități, să opteze pentru o
cale de atac cu o identitate proprie, alta decât cea de drept
comun, o asemenea concluzie rezultând, de altfel, și din
redactarea adoptată de legiuitorul constituțional, potrivit căreia
stabilirea regimului juridic al căilor de atac este de competența
exclusivă a legiuitorului ordinar, care, potrivit atribuțiilor
prevăzute de art. 126 alin. (3) din Constituție, stabilește
competența și procedura de judecată, evident, cu condiția ca
nicio normă de procedură să contravină vreunei dispoziții
constituționale.
Soluția adoptată în deciziile anterioare, precum și
considerentele pe care aceasta se întemeiază își mențin
valabilitatea și în cauza de față, întrucât nu au apărut elemente
noi care să determine schimbarea jurisprudenței Curții
Constituționale în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 din Ordonanța Guvernului nr. 5/2001 privind procedura somației
de plată și ale art. 13 din Ordonanța de urgență a Guvernului nr. 119/2007 privind măsurile pentru combaterea întârzierii executării
obligațiilor de plată rezultate din contracte comerciale, excepție ridicată de Societatea Comercială ăAlmacen Danatrache” — S.R.L.
din Matca în Dosarul nr. 331/324/2009 al Judecătoriei Tecuci.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.470
din 10 noiembrie 2009

referitoare la excepția de neconstituționalitate a dispozițiilor art. 16, art. 19 alin. (1) lit. c)
și art. 20 alin. (2)—(10) din Ordonanța Guvernului nr. 137/2000 privind prevenirea
și sancționarea tuturor formelor de discriminare
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 16, art. 19 alin. (1) lit. c) și art. 20 alin. (2)—(10)
din Ordonanța Guvernului nr. 137/2000 privind prevenirea și
sancționarea tuturor formelor de discriminare, excepție ridicată
de Nicolae Dobrovici-Bacalbașa în Dosarul nr. 2.360/121/2008
al Curții de Apel Galați — Secția contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția ridicată este neîntemeiată, invocând jurisprudența
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 3 februarie 2009, pronunțată în Dosarul
nr. 2.360/121/2008, Curtea de Apel Galați — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 16, art. 19 alin. (1) lit. c) și art. 20 alin. (2)—(10)
din Ordonanța Guvernului nr. 137/2000 privind prevenirea
și sancționarea tuturor formelor de discriminare, excepție
ridicată de Nicolae Dobrovici-Bacalbașa într-o cauză având ca
obiect anularea unui act administrativ.

4

MONITORUL OFICIAL AL ROMÂNIEI, PARTEA I, Nr. 887/18.XII.2009

În motivarea excepției de neconstituționalitate autorul
acesteia, preluând cu fidelitate considerentele Deciziei Curții
Constituționale nr. 51 din 31 ianuarie 2008, consideră că
jurisdicția exercitată de Consiliul Național pentru Combaterea
Discriminării se definește ca o jurisdicție extraordinară, iar natura
sa juridică este cea a unei instanțe extraordinare.
Curtea de Apel Galați — Secția contencios administrativ
și fiscal apreciază că excepția de neconstituționalitate ridicată
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că excepția de
neconstituționalitate ce privește art. 20 alin. (3) din Ordonanța
Guvernului nr. 137/2000 este inadmisibilă, în temeiul art. 29
alin. (3) din Legea nr. 47/1992, iar celelalte prevederi legale
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, notele scrise depuse, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 16, art. 19 alin. (1) lit. c) și art. 20 alin. (2)—(10)
din Ordonanța Guvernului nr. 137/2000 privind prevenirea și
sancționarea tuturor formelor de discriminare, republicată în
Monitorul Oficial al României, Partea I, nr. 99 din 8 februarie
2007, texte care au următorul cuprins:
— Art. 16: ăConsiliul Național pentru Combaterea
Discriminării, denumit în continuare Consiliul, este autoritatea
de stat în domeniul discriminării, autonomă, cu personalitate
juridică, aflată sub control parlamentar și totodată garant al
respectării și aplicării principiului nediscriminării, în conformitate
cu legislația internă în vigoare și cu documentele internaționale
la care România este parte”.
— Art. 19 alin. (1) lit. c): ăÎn vederea combaterii faptelor de
discriminare, Consiliul Național pentru Combaterea Discriminării
își exercită atribuțiile în următoarele domenii: [...]
c) investigarea, constatarea și sancționarea faptelor de
discriminare”.
— Art. 20 alin. (2)—(10): ă(2) Consiliul soluționează sesizarea
prin hotărâre a Colegiului director prevăzut la art. 23 alin. (1).
(3) Prin cererea introdusă potrivit alin. (1), persoana care se
consideră discriminată are dreptul să solicite înlăturarea
consecințelor faptelor discriminatorii și restabilirea situației
anterioare discriminării.
(4) Colegiul director al Consiliului dispune măsurile specifice
constatării existenței discriminării, cu citarea obligatorie a
părților. Citarea se poate face prin orice mijloc care asigură
confirmarea primirii. Neprezentarea părților nu împiedică
soluționarea sesizării.
(5) Acțiunea de investigare întreprinsă de Colegiul director
se desfășoară la sediul instituției sau în alt loc stabilit de acesta.
(6) Persoana interesată are obligația de a dovedi existența
unor fapte care permit a se presupune existența unei
discriminări directe sau indirecte, iar persoanei împotriva căreia
s-a formulat sesizarea îi revine sarcina de a dovedi că faptele nu
constituie discriminare. În fața Colegiului director se poate

invoca orice mijloc de probă, inclusiv înregistrări audio și video
sau date statistice.
(7) Hotărârea Colegiului director de soluționare a unei
sesizări se adoptă în termen de 90 de zile de la data sesizării și
cuprinde: numele membrilor Colegiului director care au emis
hotărârea, numele, domiciliul sau reședința părților, obiectul
sesizării și susținerile părților, descrierea faptei de discriminare,
motivele de fapt și de drept care au stat la baza hotărârii
Colegiului director, modalitatea de plată a amenzii, dacă este
cazul, calea de atac și termenul în care aceasta se poate
exercita.
(8) Hotărârea se comunică părților în termen de 15 zile de la
adoptare și produce efecte de la data comunicării.
(9) Hotărârea Colegiului director poate fi atacată la instanța
de contencios administrativ, potrivit legii.
(10) Hotărârile emise potrivit prevederilor alin. (2) și care nu
sunt atacate în termenul de 15 zile constituie de drept titlu
executoriu”.
Autorul excepției susține că textele legale criticate încalcă
prevederile constituționale ale art. 21 alin. (3) și (4) privind
dreptul la un proces echitabil și caracterul facultativ și gratuit al
jurisdicțiilor speciale administrative, ale art. 24 privind dreptul la
apărare, ale art. 124 alin. (2) privind înfăptuirea justiției și ale
art. 126 alin. (1) și (5) privind instanțele judecătorești și
interzicerea înființării de instanțe extraordinare.
Analizând excepția de neconstituționalitate ridicată, Curtea
constată următoarele:
1. Nu se poate reține motivul de inadmisibilitate invocat de
Avocatul Poporului cu privire la art. 20 alin. (3) din Ordonanța
Guvernului nr. 137/2000. Într-adevăr, prin Decizia nr. 997 din
7 octombrie 2008, Curtea a constatat că ădispozițiile art. 20
alin. (3) din Ordonanța Guvernului nr. 137/2000 privind
prevenirea și sancționarea tuturor formelor de discriminare sunt
neconstituționale, în măsura în care sunt interpretate în sensul
că acordă Consiliului Național pentru Combaterea Discriminării
competența ca, în cadrul activității sale jurisdicționale, să
anuleze ori să refuze aplicarea unor acte normative cu putere de
lege, considerând că sunt discriminatorii, și să le înlocuiască cu
norme create pe cale judiciară sau cu prevederi cuprinse în alte
acte normative”. Însă în cauza de față sunt aduse alte critici
textului supus controlului Curții Constituționale, critici ce vizează
eventualul caracter de instanță extraordinară al Consiliului
Național pentru Combaterea Discriminării. Or, prin decizia
pronunțată sub rezervă de interpretare, Curtea a constatat
neconstituționalitatea numai a unui sens al textului art. 20
alin. (3) din ordonanță, situație în care nu se poate reține că
textul în sine este neconstituțional, ci numai acea interpretare
din care rezultă că se ăacordă Consiliului Național pentru
Combaterea Discriminării competența ca, în cadrul activității
sale jurisdicționale, să anuleze ori să refuze aplicarea unor acte
normative cu putere de lege, considerând că sunt discriminatorii,
și să le înlocuiască cu norme create pe cale judiciară sau cu
prevederi cuprinse în alte acte normative”. În consecință, în
situația de față nu se poate aplica textul art. 29 alin. (3) din
Legea nr. 47/1992, iar Curtea urmează să analizeze pe fond
excepția de neconstituționalitate ridicată. A se vedea, în același
sens, ad similis, deciziile Curții Constituționale nr. 1.096 din
15 octombrie 2008, publicată în Monitorul Oficial al României,
Partea I, nr. 795 din 27 noiembrie 2008, și nr. 711 din 7 mai
2009, publicată în Monitorul Oficial al României, Partea I, nr. 412
din 17 iunie 2009.
2. Pe fondul cauzei, Curtea constată că, prin Decizia
nr. 1.096 din 15 octombrie 2008, în raport cu o critică identică de
neconstituționalitate, a statuat că instituția Consiliului Național
pentru Combaterea Discriminării nu este o instanță
extraordinară.
Acesta este un organ al administrației publice centrale cu
atribuții în prevenirea și sancționarea tuturor formelor de
discriminare, prin supravegherea și combaterea actelor sau
faptelor de natură a încălca principiul constituțional fundamental

MONITORUL OFICIAL AL ROMÂNIEI, PARTEA I, Nr. 887/18.XII.2009
al egalității în drepturi. Cu acel prilej, Curtea a stabilit că, potrivit
dispozițiilor supuse controlului de constituționalitate, Consiliul
Național pentru Combaterea Discriminării este un organ
administrativ cu atribuții jurisdicționale, care se bucură de
independența necesară îndeplinirii actului administrativjurisdicțional și respectă prevederile constituționale cuprinse în
art. 124 privind înfăptuirea justiției și art. 126 alin. (5) care
interzice înființarea de instanțe extraordinare. Mai mult, Curtea
a statuat că dreptul la un proces echitabil este satisfăcut dacă
cei interesați au posibilitatea de a se adresa justiției pentru
apărarea drepturilor și a intereselor lor legitime, drept care este

5

consacrat expres la art. 20 alin. (9) din Ordonanța Guvernului
nr. 137/2000.
Totodată, Curtea a mai reținut că jurisdicția Consiliul Național
pentru Combaterea Discriminării nu are caracter obligatoriu,
întrucât legea nu prevede în sarcina persoanei vătămate
obligația de a urma o procedură administrativ-jurisdicțională
prealabilă sesizării instanței de judecată, ci numai posibilitatea
de a opta între cele două căi de valorificare a dreptului, astfel
încât nu se poate vorbi de încălcarea textului art. 21 alin. (4) din
Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16, art. 19 alin. (1) lit. c) și art. 20 alin. (2)—(10)
din Ordonanța Guvernului nr. 137/2000 privind prevenirea și sancționarea tuturor formelor de discriminare, excepție ridicată de Nicolae
Dobrovici-Bacalbașa în Dosarul nr. 2.360/121/2008 al Curții de Apel Galați — Secția contencios administrativ și fiscal.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.471
din 10 noiembrie 2009

referitoare la excepția de neconstituționalitate a dispozițiilor art. 44
din Ordonanța de urgență a Guvernului nr. 92/2004 privind reglementarea drepturilor salariale
și a altor drepturi ale funcționarilor publici pentru anul 2005 și ale art. 48 din Ordonanța Guvernului
nr. 2/2006 privind reglementarea drepturilor salariale și a altor drepturi ale funcționarilor publici
pentru anul 2006
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 44 din Ordonanța de urgență a Guvernului
nr. 92/2004 privind reglementarea drepturilor salariale și a altor
drepturi ale funcționarilor publici pentru anul 2005 și ale art. 48
din Ordonanța Guvernului nr. 2/2006 privind reglementarea
drepturilor salariale și a altor drepturi ale funcționarilor publici
pentru anul 2006, excepție ridicată de Gina Boldura și Luca
Cristian Florin în Dosarul nr. 206/57/2009 al Curții de Apel Alba
Iulia — Secția de contencios administrativ și fiscal.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția ridicată este neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 8 aprilie 2009, pronunțată în Dosarul
nr. 206/57/2009, Curtea de Apel Alba Iulia — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 44 din Ordonanța de urgență a Guvernului
nr. 92/2004 privind reglementarea drepturilor salariale și a
altor drepturi ale funcționarilor publici pentru anul 2005 și
ale art. 48 din Ordonanța Guvernului nr. 2/2006 privind
reglementarea drepturilor salariale și a altor drepturi ale
funcționarilor publici pentru anul 2006, excepție ridicată de

6

MONITORUL OFICIAL AL ROMÂNIEI, PARTEA I, Nr. 887/18.XII.2009

Gina Boldura și Luca Cristian Florin în cauze având ca obiect
pretenții bănești.
În motivarea excepției de neconstituționalitate se arată
că, prin adoptarea celor două ordonanțe, Guvernul a realizat o
imixtiune nepermisă în activitatea de legiferare realizată de
Parlament, întrucât a suspendat aplicarea unor prevederi
cuprinse în Legea nr. 188/1999. Se mai arată că suspendarea
menționată se putea face doar printr-un act cu forța juridică
egală cu cea a Legii nr. 188/1999, lege organică, astfel că
ordonanțele criticate nu puteau reglementa în acest domeniu.
Se mai susține că restrângerea drepturilor funcționarilor publici
nu este justificată de niciunul dintre motivele cuprinse în art. 53
din Constituție.
Curtea de Apel Alba Iulia — Secția de contencios
administrativ și fiscal apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că excepția de
neconstituționalitate este inadmisibilă, textele legale criticate
nemaifiind în vigoare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 44 din Ordonanța de urgență a Guvernului
nr. 92/2004 privind reglementarea drepturilor salariale și a altor
drepturi ale funcționarilor publici pentru anul 2005, publicată în
Monitorul Oficial al României, Partea I, nr. 1.091 din

23 noiembrie 2004, și ale art. 48 din Ordonanța Guvernului
nr. 2/2006 privind reglementarea drepturilor salariale și a altor
drepturi ale funcționarilor publici pentru anul 2006, publicată în
Monitorul Oficial al României, Partea I, nr. 57 din 20 ianuarie
2006, texte care au următorul cuprins:
— Art. 44 din Ordonanța de urgență a Guvernului
nr. 92/2004: ăLa data intrării în vigoare a prezentei ordonanțe de
urgență se suspendă aplicarea dispozițiilor art. 29, art. 32
alin. (2) și ale art. 34 alin. (2) din Legea nr. 188/1999,
republicată, cu modificările ulterioare, ale art. XVI alin. (5) și (6)
din Legea nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare, precum și ale
art. 46 din Hotărârea Guvernului nr. 1.209/2003 privind
organizarea și dezvoltarea carierei funcționarilor publici.”;
— Art. 48 din Ordonanța Guvernului nr. 2/2006: ăLa data
intrării în vigoare a prezentei ordonanțe se suspendă aplicarea
dispozițiilor lit. c) și d) ale art. 29 alin. (1) din Legea nr. 188/1999
privind Statutul funcționarilor publici, republicată, cu modificările
ulterioare, până la 31 decembrie 2006.”
În susținerea excepției de neconstituționalitate se invocă
prevederile constituționale ale art. 1 alin. (4) și (5) privind
principiul separației și echilibrului puterilor în stat și acela al
respectării legilor, ale art. 16 privind egalitatea în drepturi, ale
art. 53 privind restrângerea exercițiului unor drepturi sau al unor
libertăți, ale art. 73 alin. (1) și (3) lit. j) privind categoriile de legi,
ale art. 76 alin. (1) privind adoptarea legilor și hotărârilor, ale
art. 108 alin. (3) privind actele Guvernului și ale art. 115 alin. (1),
(2) și (4) privind delegarea legislativă.
Analizând excepția de neconstituționalitate ridicată, Curtea
constată că, astfel cum rezultă încă din titlul celor două
ordonanțe, suspendarea operată prin cele două texte criticate a
avut aplicabilitate doar pentru perioada 1 ianuarie —
31 decembrie 2005 și 24 ianuarie – 31 decembrie 2006. Prin
urmare, se reține că ambele ordonanțe reprezintă acte
normative cu aplicabilitate limitată în timp. În aceste condiții,
potrivit jurisprudenței Curții Constituționale, întrucât textele
legale criticate nu mai sunt în vigoare la data pronunțării deciziei,
excepția de neconstituționalitate ridicată, în temeiul art. 29
alin. (1) din Legea nr. 47/1992, urmează să fie respinsă ca
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 44 din Ordonanța de urgență a Guvernului
nr. 92/2004 privind reglementarea drepturilor salariale și a altor drepturi ale funcționarilor publici pentru anul 2005 și ale art. 48 din
Ordonanța Guvernului nr. 2/2006 privind reglementarea drepturilor salariale și a altor drepturi ale funcționarilor publici pentru anul
2006, excepție ridicată de Gina Boldura și Luca Cristian Florin în Dosarul nr. 206/57/2009 al Curții de Apel Alba Iulia — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 10 noiembrie 2009.

PREȘEDINTE,

ACSINTE GASPAR
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 887/18.XII.2009

7

CURTEA CONSTITUȚIONALĂ

D E C I Z I A Nr. 1.481
din 10 noiembrie 2009

referitoare la excepția de neconstituționalitate a dispozițiilor art. I pct. 2 și 3
din Ordonanța de urgență a Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce se vor acorda în anul 2008
personalului din învățământ și a celor ale art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării personalului din sectorul bugetar
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ și a celor
ale art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, excepție ridicată de Sindicatul ăSpiru Haret”
Mureș în Dosarul nr. 478/102/2009 al Tribunalului Mureș —
Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 7 aprilie 2009, pronunțată în Dosarul
nr. 478/102/2009, Tribunalul Mureș — Secția civilă a sesizat
Curtea Constituțională cu excepția de neconstituționalitate
a prevederilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ și a celor ale art. 2 și 3 din Ordonanța de urgență
a Guvernului nr. 1/2009 privind unele măsuri în domeniul
salarizării personalului din sectorul bugetar, excepție ridicată
de Sindicatul ăSpiru Haret” Mureș în dosarul de mai sus.
În motivarea excepției de neconstituționalitate autorul
acesteia susține că, prin adoptarea Ordonanței de urgență a
Guvernului nr. 151/2008, această autoritate executivă a refuzat
să aplice o lege adoptată de Parlament, ceea ce încalcă
prevederile constituționale ale art. 1 alin. (4) și (5), precum și ale
art. 61 alin. (1). Se consideră că au fost încălcate și prevederile
art. 102 alin. (1), precum și cele ale art. 141 din Constituție,
întrucât Guvernul nu a consultat Consiliul Economic și Social
atunci când a adoptat această ordonanță de urgență.
De asemenea, se susține că Guvernul a adoptat ordonanța
de urgență cu încălcarea exigențelor stabilite de art. 115 alin. (4)
și (6) din Constituție, întrucât nu a arătat situația extraordinară
care a stat la baza emiterii acesteia și nici nu a motivat
corespunzător urgența acestei reglementări; ordonanța de
urgență afectează drepturile constituționale ale personalului

didactic, și anume dreptul la protecția socială a muncii,
prevăzute de art. 41 alin. (2) și (5) din Legea fundamentală.
Aceeași ordonanță este contrară și dispozițiilor art. 20 alin. (1)
și art. 111 alin. (1) din Constituție.
Pentru aceleași motive se susține că și Ordonanța de
urgență a Guvernului nr. 1/2009 contravine dispozițiilor art. 1
alin. (4) și (5) și art. 61 alin. (1), art. 20 alin. (1), art. 41 alin. (2)
și (5), art. 102 alin. (1), art. 111 alin. (1), art. 141 și art. 115
alin. (4) și (6) din Constituție. În plus, se arată că adoptarea
Ordonanței de urgență a Guvernului nr. 1/2009 nu este
legitimată de o situație de urgență, deoarece nu au fost arătate
motivele care să justifice necesitatea prelungirii termenului de
aplicabilitate prevăzut de actele normative care reglementează
salarizarea la nivel bugetar, așa cum se arată în preambul.
Ordonanța menționată este contrară dispozițiilor art. 1 alin. (4)
și (5) din Constituție, deoarece prin art. 3 se reglementează
refuzul de aplicare a Legii nr. 221/2008 pentru aprobarea
Ordonanței Guvernului nr. 15/2008, stabilind că nu se vor acorda
creșterile salariale din luna octombrie 2008, așa cum se
prevedea în lege, ci începând de la 1 ianuarie 2009. Aceste
dispoziții au valoarea juridică a unei abrogări tacite a legii până
la 1 ianuarie 2009, iar după aceea a unei modificări substanțiale.
Se modifică perioadele de acordare a creșterilor salariale, se
amână plățile, stabilind mai multe tranșe, și se reduce majorarea
de 50% stabilită prin Legea nr. 221/2008, la 28%.
Tribunalul Mureș — Secția civilă opinează că excepția de
neconstituționalitate este întemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este inadmisibilă, deoarece prin Decizia
nr. 989 din 30 iunie 2009, Curtea Constituțională a admis
excepția de neconstituționalitate a dispozițiilor art. I pct. 3 din
Ordonanța de urgență a Guvernului nr. 151/2008, precum și ale
art. 2 și 3 din Ordonanța de urgență a Guvernului nr. 1/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului și dispozițiile legale criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce

8

MONITORUL OFICIAL AL ROMÂNIEI, PARTEA I, Nr. 887/18.XII.2009

se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, și a dispozițiilor art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar, publicată
în Monitorul Oficial al României, Partea I, nr. 60 din 30 ianuarie
2009. Acestea au următorul cuprins:
— Art. I pct. 2 și 3 din Ordonanța de urgență a Guvernului
nr. 151/2008:
ăArt. I. — Ordonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează:
[...]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
1 ianuarie — 31 martie 2008, valoarea coeficientului de
multiplicare 1,000: 230,247 lei;
1 aprilie — 30 septembrie 2008, valoarea coeficientului de
multiplicare 1,000: 244,061 lei;
1 octombrie — 31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și
3, valoarea coeficientului de multiplicare 1,000 este următoarea:
1 ianuarie — 31 martie 2008, valoarea coeficientului de
multiplicare 1,000: 259,593 lei;
1 aprilie — 30 septembrie 2008, valoarea coeficientului de
multiplicare 1,000: 275,168 lei;
1 octombrie — 31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul
11, cu următorul cuprins:
«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie — 28 februarie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1a, 1.2a, 2a și 3a;

b) pentru perioada 1 martie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie — 31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5.»”.
— Art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar:
ăArt. 2. — (1) La articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariate ce
se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie — 31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».
Art. 3. — Valorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență”.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său prin raportare la critici similare. Astfel, prin
Decizia nr. 842 din 2 iunie 2009, publicată în Monitorul Oficial al
României, Partea I, nr. 464 din 6 iulie 2009, și prin Decizia
nr. 989 din 30 iunie 2009, publicată în Monitorul Oficial al
României, Partea I, nr. 531 din 31 iulie 2009, a constatat că
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ și ale
art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar sunt neconstituționale.
Așa fiind, potrivit art. 29 alin. (3) din Legea nr. 47/1992 privind
organizarea și funcționarea Curții Constituționale prezenta
excepție de neconstituționalitate a devenit inadmisibilă și
urmează a fi respinsă ca atare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. I pct. 2 și 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale ce se
vor acorda în anul 2008 personalului din învățământ și a celor ale art. 2 și 3 din Ordonanța de urgență a Guvernului nr. 1/2009

MONITORUL OFICIAL AL ROMÂNIEI, PARTEA I, Nr. 887/18.XII.2009

9

privind unele măsuri în domeniul salarizării personalului din sectorul bugetar, excepție ridicată de Sindicatul ăSpiru Haret” Mureș
în Dosarul nr. 478/102/2009 al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.556
din 17 noiembrie 2009

referitoare la excepția de neconstituționalitate a dispozițiilor art. 911, art. 912 alin. 2 și art. 915
din Codul de procedură penală, precum și a dispozițiilor art. 10 alin. (4) teza a doua
din Ordonanța de urgență a Guvernului nr. 43/2002 privind Direcția Națională Anticorupție
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
dispozițiilor art. 911, art. 912 alin. 2 și art. 915 din Codul de
procedură penală, precum și a dispozițiilor art. 10 alin. (4) teza a
doua din Ordonanța de urgență a Guvernului nr. 43/2002 privind
Direcția Națională Anticorupție, excepție ridicată de Vasile Mic și
Traian Gavrilă Ceuca în Dosarul nr. 965/83/2008 al Tribunalului
Suceava — Secția penală și de Horea Codrin Rebeleanu în
Dosarul nr. 298/112/2007 al Tribunalului Suceava — Secția
penală.
Dezbaterile au avut loc în ziua de 10 noiembrie 2009, fiind
consemnate în încheierea de ședință întocmită la acea dată,
când Curtea, pentru o mai bună studiere a problemelor ce
constituie obiectul excepției, a amânat pronunțarea pentru data
de 17 noiembrie 2009.
C U R T E A,

având în vedere actele și lucrările dosarelor, constată
următoarele:
Prin încheierile din 25 martie 2009 și 4 martie 2009,
pronunțate în dosarele nr. 965/83/2008 și nr. 298/112/2007,
Tribunalul Suceava — Secția penală a sesizat Curtea
Constituțională cu excepția de neconstituționalitate a
prevederilor art. 911, art. 912 alin. 2 și art. 915 din Codul de
procedură penală, precum și a dispozițiilor art. 10 alin. (4)
teza a doua din Ordonanța de urgență a Guvernului
nr. 43/2002 privind Direcția Națională Anticorupție.
Excepția a fost ridicată, în dosarele de mai sus, de Vasile
Mic, Traian Gavrilă Ceuca și Horea Codrin Rebeleanu.
În motivarea excepției de neconstituționalitate autorii
acesteia susțin că prevederile art. 911, art. 912 alin. 2 și art. 915
din Codul de procedură penală afectează dispozițiile
constituționale ale art. 28 raportat la art. 8 din Convenția pentru
apărarea drepturilor omului și a libertăților fundamentale, art. 53
și art. 21 alin. (3) din Legea fundamentală coroborat cu art. 6
din aceeași convenție, deoarece procurorul care efectuează sau

supraveghează urmărirea penală poate dispune interceptarea
audiovideo înainte de începerea urmăririi penale, respectiv
înainte de declanșarea procesului penal sau înainte de
săvârșirea unei infracțiuni.
De asemenea, prevederile art. 10 alin. (4) teza a doua
contravin dispozițiilor constituționale ale art.16 alin. (1), art. 21
alin. (3), art. 124 alin. (1) și (2) și art. 131 alin. (2), deoarece se
atribuie organelor de poliție judiciară competența de a efectua
acte de urmărire penală ăîn numele procurorului”, fără o limitare
a categoriei actelor procedurale ce ar putea fi întocmite în acest
mod. Se permite astfel eludarea normelor procedurale privitoare
la competența materială funcțională, de cele mai multe ori
aproape toate actele procedurale fiind întocmite de ofițeri de
poliție judiciară, procurorul mărginindu-se doar la a audia
inculpații și a le prezenta materialul de urmărire penală.
Tribunalul Suceava — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 cu denumirea marginală Condițiile și cazurile
de interceptare și înregistrare a convorbirilor sau comunicărilor
efectuate prin telefon sau prin orice mijloc electronic de
comunicare, art. 912 alin. 2 cu denumirea marginală Organele
care efectuează interceptarea și înregistrarea și art. 915 cu

10

MONITORUL OFICIAL AL ROMÂNIEI, PARTEA I, Nr. 887/18.XII.2009

denumirea marginală Înregistrările de imagini, toate din Codul
de procedură penală.
De asemenea, obiect al excepției de neconstituționalitate îl
constituie și dispozițiile art. 10 alin. (4) teza a doua din
Ordonanța de urgență a Guvernului nr. 43/2002, publicată în
Monitorul Oficial al României, Partea I, nr. 244 din 11 aprilie
2002, având următorul cuprins: ăDispozițiile procurorilor din
Direcția Națională Anticorupție sunt obligatorii pentru ofițerii de
poliție judiciară prevăzuți la alin. (1). Actele întocmite de ofițerii
de poliție judiciară din dispoziția scrisă a procurorului sunt
efectuate în numele acestuia.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său prin raportare la critici similare. Astfel, cu prilejul
pronunțării Deciziei nr. 968 din 30 octombrie 2007, publicată în
Monitorul Oficial al României, Partea I, nr. 854 din 12 decembrie
2007, Curtea Constituțională a respins ca neîntemeiată excepția
de neconstituționalitate a dispozițiilor art. 10 alin. (4) din
Ordonanța de urgență a Guvernului nr. 43/2002, reținând în
esență că ofițerii de poliție judiciară își desfășoară activitatea
sub directa conducere, supraveghere și control al procurorului,
ceea ce dă expresie prevederilor art. 131 alin. (3) din Constituție,
potrivit cărora parchetele conduc și supraveghează activitatea
de cercetare penală a poliției judiciare, în condițiile legii. De
asemenea, ăsusținerile autorilor excepției, în sensul că aceste
dispoziții ar crea discriminări între inculpații din cauzele
instrumentate de Direcția Națională Anticorupție și cei din alte
cauze, în care urmărirea penală este efectuată în mod
obligatoriu de către procuror, sunt neîntemeiate, deoarece,
potrivit art. 13 din Ordonanța de urgență a Guvernului
nr. 43/2002 și Codului de procedură penală, cu ale căror
dispoziții se completează această ordonanță, urmărirea penală
se efectuează de către procuror, nefiind deci în prezența unei
încălcări a principiului egalității în fața legii, consacrat de
prevederile art. 16 alin. (1) din Constituție.
Faptul că, în anumite cazuri, ofițerii de poliție judiciară ai
Direcției Naționale Anticorupție efectuează acte de cercetare
penală nu echivalează cu o încălcare a garanțiilor dreptului la un
proces echitabil, prevăzut de dispozițiile art. 21 din Legea
fundamentală, întrucât, pe de-o parte, această poliție judiciară a
fost creată în scopul efectuării cu celeritate și în mod temeinic a
activităților de descoperire și de urmărire a infracțiunilor de
corupție, iar, pe de altă parte, actele de cercetare ale acestor
ofițeri se efectuează în numele procurorului și numai după
dispoziția scrisă a acestuia.”
Pentru aceleași argumente Curtea a reținut că nu sunt
afectate nici prevederile art. 124 alin. (2) din Constituție potrivit
cărora justiția este unică, imparțială și egală pentru toți.
În ceea ce privește critica referitoare la dispozițiile din Codul
de procedură penală, Curtea constată că și acestea au fost
supuse controlului său prin raportare la critici similare. Astfel cu
prilejul pronunțării Deciziei nr. 962 din 25 iunie 2009, publicată
în Monitorul Oficial al României, Partea I, nr. 563 din 13 august
2009, și Deciziei nr. 410 din 10 aprilie 2008, publicată în
Monitorul Oficial al României, Partea I, nr. 338 din 1 mai 2008,
au fost respinse ca nefondate excepții similare, reținându-se în
esență că interceptările și înregistrările audio sau video prevăd
suficiente garanții, prin reglementarea în detaliu a justificării
emiterii autorizației, a condițiilor și a modalităților de efectuare a
înregistrărilor, a instituirii unor limite cu privire la durata măsurii,
a consemnării și certificării autenticității convorbirilor înregistrate,
a redării integrale a acestora, a definirii persoanelor care sunt
supuse interceptării, iar eventuala nerespectare a acestor
reglementări nu constituie o problemă de constituționalitate, ci
una de aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [... ]”.

De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare
într-o societate democratică, în vederea asigurării securității
naționale, apărării ordinii publice ori prevenirii săvârșirii de
infracțiuni”.
Totodată, Curtea a arătat că anumite aspecte invocate
într-o cauză ori alta referitoare la modul de aplicare a
dispozițiilor legale criticate nu constituie o problemă de
constituționalitate, sens în care a reținut că ănu se poate
admite însă ideea înfrângerii prezumției de constituționalitate ca
urmare a aplicării unor dispoziții legale în contradicție cu legea
ori cu principiile fundamentale”. De asemenea, Curtea a statuat
că ăactele premergătoare au o natură proprie, care nu poate fi
identificată sau subsumată naturii precise și bine determinate a
altor instituții și care au ca scop verificarea și completarea
informațiilor deținute de organele de urmărire penală în vederea
fundamentării convingerii cu privire la oportunitatea urmăririi
penale. Având un caracter sui-generis sustras hegemoniei
garanțiilor impuse de faza propriu-zisă de urmărire penală, este
unanim acceptat faptul că în cadrul investigațiilor prealabile nu
pot fi luate măsuri procesuale ori administrate probe care
presupun existența certă a unei urmăriri penale începute”. În
acest sens, Curtea reține că măsurile procesuale reprezintă
totalitatea mijloacelor de constrângere (măsuri de prevenție, de
ocrotire și siguranță, asigurătorii, ce privesc restituirea lucrurilor
ori restabilirea situației anterioare) prin care organul judiciar
asigură îndeplinirea de către părți și celelalte persoane care
participă la proces a obligațiilor lor procesuale și garantează
executarea pedepsei și repararea pagubei produse prin
infracțiune.
ă[...] De altfel, interceptarea și înregistrarea convorbirilor pot
fi dispuse, așa cum se prevede în alin. 1 al art. 911 din Codul de
procedură penală, la cererea procurorului care efectuează ori
supraveghează urmărirea penală. Iată deci că administrarea
unor astfel de mijloace de probă este plasată în cadrul primei
faze a procesului penal, urmărirea penală putând fi începută,
potrivit art. 221 și 228 din Codul de procedură penală, atât in
personam, cât și in rem.”
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
Curtea mai constată că însăși instanța europeană a validat
prevederile legale contestate prin cauza Dumitru Popescu
versus România din 26 aprilie 2007. Astfel, după ce a reținut
existența unei încălcări a art. 8 din Convenția pentru apărarea
drepturilor omului și a libertăților fundamentale, motivat de
împrejurarea că la data comiterii faptelor legislația în materie era
alta, a afirmat că în noul cadru legislativ (prin modificările aduse
de Legea nr. 281/2003 și Legea nr. 356/2006) există numeroase
garanții în materie de interceptare și de transcriere a
comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile art. 911, art. 912 alin. 2
și art. 915 din Codul de procedură penală oferă protecție
împotriva amestecului arbitrar în exercitarea dreptului la viață
privată al persoanei, legea folosind termeni cu un înțeles univoc.

MONITORUL OFICIAL AL ROMÂNIEI, PARTEA I, Nr. 887/18.XII.2009

11

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 911, art. 912 alin. 2 și art. 915 din Codul de procedură penală,
precum și a dispozițiilor art. 10 alin. (4) teza a doua din Ordonanța de urgență a Guvernului nr. 43/2002 privind Direcția Națională
Anticorupție, excepție ridicată de Vasile Mic și Traian Gavrilă Ceuca în Dosarul nr. 965/83/2008 al Tribunalului Suceava — Secția
penală și de Horea Codrin Rebeleanu în Dosarul nr. 298/112/2007 al Tribunalului Suceava — Secția penală.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.590
din 26 noiembrie 2009

referitoare la excepția de neconstituționalitate a dispozițiilor art. 10 lit. b) din Ordonanța de urgență
a Guvernului nr. 28/1999 privind obligația operatorilor economici de a utiliza
aparate de marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 lit. b) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, excepție
ridicată de Societatea Comercială ăIsmobel RO” — S.R.L. în
Dosarul nr. 13.623/212/2008 al Judecătoriei Constanța — Secția
civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției de neconstituționalitate ca nefondată.

dispozițiile constituționale ale art. 16, 45 și 135, deoarece
stabilesc o obligație suplimentară în sarcina agenților economici
în condițiile în care alternativ este prevăzută posibilitatea unor
derogări. De asemenea, actul de comerț nu trebuie condiționat
de îndeplinirea unor condiții stricte de formalism. Simpla
existență a mărfii în stoc, alăturată cererii pentru vânzare, este
suficientă pentru realizarea actului de comerț, statul nefiind cu
nimic prejudiciat în situația în care vânzarea este consemnată
numai de factură și chitanță.
Judecătoria Constanța — Secția civilă opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența în materie.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2009, pronunțată în Dosarul
nr. 13.623/212/2008, Judecătoria Constanța — Secția civilă a
sesizat Curtea Constituțională cu excepția de
neconstituționalitate a prevederilor art. 10 lit. b) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale, excepție ridicată de Societatea
Comercială ăIsmobel RO” — S.R.L. în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 lit. b) din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, republicată în Monitorul

12

MONITORUL OFICIAL AL ROMÂNIEI, PARTEA I, Nr. 887/18.XII.2009

Oficial al României, Partea I, nr. 75 din 21 ianuarie 2005, care
au următorul conținut:
ăConstituie contravenții următoarele fapte dacă, potrivit legii
penale, nu sunt considerate infracțiuni: [...]
b) neîndeplinirea obligației agenților economici de a se dota
și de a utiliza aparate de marcat electronice fiscale avizate
conform art. 5 alin. (2), la termenele stabilite la art. 6, cu excepția
prevăzută la art. 1 alin. (4), neemiterea bonului fiscal pentru
toate bunurile livrate sau serviciile prestate ori emiterea de
bonuri cu o valoare inferioară celei reale, precum și
nereintroducerea datelor înscrise pe rola jurnal privind
tranzacțiile efectuate de la ultima închidere zilnică până în
momentul ștergerii memoriei operative; [... ].”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său prin raportare la critici similare. Astfel, cu prilejul
pronunțării Deciziei nr. 670 din 30 aprilie 2009, publicată în
Monitorul Oficial al României, Partea I, nr. 430 din 24 iunie 2009,
Curtea Constituțională a respins ca neîntemeiată excepția de
neconstituționalitate a dispozițiilor art. 10 lit. b) din Ordonanța
de urgență a Guvernului nr. 28/1999, statuând în esență că
stabilirea unei contravenții și a unor sancțiuni reprezintă o
opțiune legitimă a legiuitorului, care dă expresie preocupării

statului pentru a asigura libertatea comerțului, protecția
concurenței loiale și crearea cadrului favorabil pentru
valorificarea tuturor factorilor de producție. Reglementarea
contravenției este justificată de imperativul protejării interesului
social și al ordinii de drept prin adoptarea unor măsuri specifice
de preîntâmpinare și sancționare a faptelor care generează sau
ar putea genera fenomene economice negative, cum ar fi
evaziunea fiscală. Agentul economic în activitatea căruia s-a
constatat săvârșirea unei contravenții nu poate invoca principiul
libertății economice, în condițiile în care acesta nu respectă
prevederile legale.
Totodată, Curtea a constatat că ăsancțiunea suspendării
activității unității care nu a respectat obligațiile instituite de lege
reprezintă o măsură prin care statul dă expresie obligațiilor
instituite prin art. 135 alin. (2) lit. a), b) și f) din Constituție și nu
aduce atingere libertății comerțului sau valorificării factorilor de
producție”.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. b) din Ordonanța de urgență a Guvernului nr. 28/1999
privind obligația operatorilor economici de a utiliza aparate de marcat electronice fiscale, excepție ridicată de Societatea Comercială
ăIsmobel RO” — S.R.L. în Dosarul nr. 13.623/212/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.592
din 26 noiembrie 2009

referitoare la excepția de neconstituționalitate a dispozițiilor art. 7 alin. (1) din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (1) din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Dinu N. Nica în Dosarul nr. 11.283/1/2007 al
Înaltei Curți de Casație și Justiție — Secția penală.

La apelul nominal se prezintă personal autorul excepției și
se constată lipsa celorlalte părți, față de care procedura de citare
a fost legal îndeplinită.
Cauza fiind în stare de judecată, președintele acordă
cuvântul autorului excepției, care pune concluzii de admitere.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2009, pronunțată în Dosarul
nr. 11.283/1/2007, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 7 alin. (1) din Legea
nr. 78/2000 pentru prevenirea, descoperirea și sancționarea

13

MONITORUL OFICIAL AL ROMÂNIEI, PARTEA I, Nr. 887/18.XII.2009
faptelor de corupție, excepție ridicată de Dinu N. Nica în
dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 73 alin. (3) lit. h) privind
includerea infracțiunilor, pedepselor și regimului acestora în
domeniul de reglementare al legii organice, deoarece, în opinia
autorului, ăLegea nr. 78/2000 a fost adoptată de Camera
Deputaților și de Senat, în ședința comună, pe data de
12.04.2000, în conformitate cu prevederile art. 74 alin. (1) și
art. 76 alin. (2) din Constituția României, deci, după procedura
legilor ordinare, fiind ea însăși o lege ordinară, situație ce
interzice expres, din punct de vedere constituțional, ca un
asemenea act normativ să reglementeze vreo categorie de fapte
penale, adică de infracțiuni”.
Înalta Curte de Casație și Justiție — Secția penală
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența în materie a Curții Constituționale. De
asemenea, Legea nr. 78/2000 a fost adoptată cu respectarea
prevederilor constituționale referitoare la reglementarea prin
lege organică.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,

dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7 alin. (1) din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, care au următorul conținut: ăFapta de luare de
mită, prevăzută la art. 254 din Codul penal, dacă a fost săvârșită
de o persoană care, potrivit legii, are atribuții de constatare sau
de sancționare a contravențiilor ori de constatare, urmărire sau
judecare a infracțiunilor, se sancționează cu pedeapsa
prevăzută la art. 254 alin. 2 din Codul penal privind săvârșirea
infracțiunii de către un funcționar cu atribuții de control.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său prin raportare la critici similare. Astfel, cu prilejul
pronunțării Deciziei nr. 673 din 12 iunie 2008, publicată în
Monitorul Oficial al României, Partea I, nr. 559 din 24 iulie 2008,
Curtea Constituțională a respins ca neîntemeiată excepția de
neconstituționalitate a prevederilor art. 7 alin. (1) din Legea
nr. 78/2000, statuând că acestea ăse constituie într-o normă de
trimitere uzitată de tehnica legislativă, fără ca prin aceasta să
se încalce dispozițiile constituționale, deoarece nu rezultă vreo
restrângere în sensul reclamat de autorul excepției. Art. 7 din
Legea nr. 78/2000 este un act de legiferare a răspunderii penale
printr-o normă care, contrar susținerilor invocate, explică și
plasează univoc în sistemul infracțional fapta de luare de mită
săvârșită de un subiect activ circumstanțiat”.
Curtea mai constată că Legea nr. 78/2000 a fost adoptată
potrivit procedurii prevăzute de art. 74 alin. (1) din Constituție
existente în anul 2000 referitoare la adoptarea legilor organice
și nicidecum ordinare, așa cum susține autorul excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Dinu N. Nica în Dosarul nr. 11.283/1/2007 al Înaltei Curți de
Casație și Justiție — Secția penală.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.602
din 26 noiembrie 2009

referitoare la excepția de neconstituționalitate a dispozițiilor art. 215 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— judecător
— judecător
— judecător
— procuror
— magistrat-asistent

14

MONITORUL OFICIAL AL ROMÂNIEI, PARTEA I, Nr. 887/18.XII.2009

Pe rol se află soluționarea excepției de neconstituționalitate
a dispozițiilor art. 215 din Codul penal, excepție ridicată de
Georgeta Crăița în Dosarul nr. 40/121/2004 al Curții de Apel
Galați — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 24 aprilie 2009, pronunțată în Dosarul
nr. 40/121/2004, Curtea de Apel Galați — Secția penală a
sesizat Curtea Constituțională cu excepția de
neconstituționalitate a prevederilor art. 215 din Codul penal,
excepție ridicată de Georgeta Crăița în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16, 21, 24 și 53, deoarece nu
există posibilitatea cercetării unui făptuitor la plângerea
prealabilă a părții vătămate cu aplicarea corelativă a cauzei de
încetare a procesului penal constând în împăcarea părților.
Curtea de Apel Galați — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența în materie a Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 215 din Codul penal — Înșelăciunea, care au
următorul conținut:
ăInducerea în eroare a unei persoane, prin prezentarea ca
adevărată a unei fapte mincinoase sau ca mincinoasă a unei
fapte adevărate, în scopul de a obține pentru sine sau pentru
altul un folos material injust și dacă s-a pricinuit o pagubă, se
pedepsește cu închisoare de la 6 luni la 12 ani.
Înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia sau
acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.
Înșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.”
Examinând excepția de neconstituționalitate ridicată, Curtea
constată că susținerea privind împiedicarea accesului la justiție
nu poate fi primită în condițiile în care cauza la care se referă
autorul excepției se află chiar la instanța judecătorească, după
cum nu poate fi primită nici susținerea privind încălcarea
dreptului său la apărare ori a principiului egalității în drepturi, în
condițiile în care, cauza aflându-se în curs de judecată, autorul
excepției poate uza în mod nediscreționar de toate mijloacele
de apărare prevăzute de lege și poate exercita căile de atac
împotriva hotărârii pe care urmează să o pronunțe instanța.
Curtea constată, de asemenea, că, în realitate, autorul
excepției nu critică conținutul reglementării, ci forma eliptică a
acesteia prin aceea că nu operează și în cazul infracțiunii de
înșelăciune principiul disponibilității.
Astfel, în cauză se pune o problemă de modificare și
completare a legii care, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, nu este de resortul contenciosului constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 din Codul penal, excepție ridicată de Georgeta Crăița în
Dosarul nr. 40/121/2004 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 887/18.XII.2009

15

CURTEA CONSTITUȚIONALĂ

D E C I Z I A Nr. 1.611
din 26 noiembrie 2009

referitoare la excepția de neconstituționalitate a dispozițiilor art. 303 alin. 6 teza a doua, art. 160
și art. 3001 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 303 alin. 6 teza a doua, art. 160 și art. 3001 din
Codul de procedură penală, excepție ridicată de Cătălin Costea
și Vasile Călin în Dosarul nr. 8.497/245/2009 al Judecătoriei Iași.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarului, constată
următoarele:
Prin Decizia nr. 292 din 23 aprilie 2009, pronunțată în
Dosarul nr. 8.497/245/2009 al Tribunalului Iași, prin care s-a
admis recursul și s-a casat în parte Încheierea din 17 aprilie
2009, pronunțată în Dosarul nr. 8.497/245/2009 al Judecătoriei
Iași, Tribunalul Iași — Penal Arestări Preventive a sesizat
Curtea Constituțională cu excepția de neconstituționalitate
a prevederilor art. 303 alin. 6 teza a doua, art. 160 și art. 3001
din Codul de procedură penală, excepție ridicată de Cătălin
Costea și Vasile Călin în dosarul de mai sus.
În motivarea excepției de neconstituționalitate autorii
acesteia susțin că prevederile art. 160 și art. 3001 din Codul de
procedură penală încalcă dispozițiile constituționale ale art. 16
alin. (1), art. 21 alin. (3), art. 23 alin. (4), art. 124 alin. (2) și
art. 127, precum și ale art. 6 din Convenția pentru apărarea
drepturilor omului și a libertăților fundamentale, deoarece
verificările referitoare la menținerea arestării inculpatului la
primirea dosarului încalcă principiul publicității care guvernează
faza de judecată. De asemenea, este imperios necesar ca
judecătorul, la primirea dosarului, să aibă obligația de a analiza
mai întâi legalitatea sesizării și abia în subsidiar pe cea a
arestării.
Cât privește critica referitoare la dispozițiile art. 303 alin. 6
teza a doua din Codul de procedură penală, se arată că acestea
contravin art. 21, 24, art. 142 alin. (1) și art. 146 lit. d) din
Constituție, precum și art. 6 din Convenția pentru apărarea
drepturilor omului și a libertăților fundamentale, deoarece
instanțele de judecată nu suspendă luarea măsurii arestării
preventive atunci când se contestă tocmai legitimitatea
constituțională a textelor ce constituie temei al privării de
libertate.
Tribunalul Iași opinează că excepția de neconstituționalitate
este nefondată, iar Judecătoria Iași a opinat că este admisibilă
doar excepția de neconstituționalitate a dispozițiilor art. 160
raportate la art. 3001 din Codul de procedură penală, excepția
vizând prevederile art. 303 alin. 6 teza a doua din același cod,
fiind considerată de instanța de fond inadmisibilă.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 303 alin. 6 teza a doua, cu denumirea marginală
Suspendarea judecății, art. 160, cu denumirea marginală
Menținerea arestării inculpatului la primirea dosarului, și
art. 3001, cu denumirea marginală Menținerea arestării
inculpatului la primirea dosarului, toate din Codul de procedură
penală, care au următorul conținut:
— Art. 303 alin. 6 teza a doua: ăInstanța suspendă judecata,
prin încheiere motivată, și în cazul în care a fost ridicată o
excepție de neconstituționalitate, până la soluționarea de către
Curtea Constituțională a excepției. Dacă inculpatul este arestat,
se aplică în mod corespunzător prevederile art. 3002, iar dacă
față de acesta s-a dispus măsura obligării de a nu părăsi
localitatea sau măsura obligării de a nu părăsi țara, se aplică, în
mod corespunzător, art. 145 și 1451. Încheierea este supusă
recursului în termen de 24 de ore de la pronunțare, pentru cei
prezenți, și de la comunicare, pentru cei lipsă. Recursul se
judecă în termen de 3 zile.”;
— Art. 160: ăCând procurorul dispune, prin rechizitoriu,
trimiterea în judecată a inculpatului aflat în stare de arest,
dosarul se înaintează instanței competente cu cel puțin 5 zile
înainte de expirarea mandatului de arestare sau, după caz, a
duratei pentru care a fost dispusă prelungirea arestării.
Instanța, în camera de consiliu, procedează potrivit
art. 3001.”;
— Art. 3001: ăDupă înregistrarea dosarului la instanță, în
cauzele în care inculpatul este trimis în judecată în stare de
arest, instanța este datoare să verifice din oficiu, în camera de
consiliu, legalitatea și temeinicia arestării preventive, înainte de
expirarea duratei arestării preventive.
Dacă instanța constată că temeiurile care au determinat
arestarea preventivă au încetat sau că nu există temeiuri noi
care să justifice privarea de libertate, dispune, prin încheiere,
revocarea arestării preventive și punerea de îndată în libertate
a inculpatului.
Când instanța constată că temeiurile care au determinat
arestarea impun în continuare privarea de libertate sau că există
temeiuri noi care justifică privarea de libertate, instanța menține,
prin încheiere motivată, arestarea preventivă. Dispozițiile
art. 159 alin. 3, 4, 5 și 11 se aplică în mod corespunzător.

16

MONITORUL OFICIAL AL ROMÂNIEI, PARTEA I, Nr. 887/18.XII.2009

Încheierea poate fi atacată cu recurs, aplicându-se
dispozițiile art. 160a alin. 2.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său prin raportare la critici similare. Astfel, cu prilejul
pronunțării Deciziei nr. 626 din 3 octombrie 2006, publicată în
Monitorul Oficial al României, Partea I, nr. 892 din 2 noiembrie
2006, și a Deciziei nr. 1.165 din 11 decembrie 2007, publicată în
Monitorul Oficial al României, Partea I, nr. 14 din 8 ianuarie
2008, Curtea Constituțională a respins ca neîntemeiată excepția
de neconstituționalitate a dispozițiilor art. 3001 și art. 303 alin. 6
teza a doua din Codul de procedură penală.
Cu acele ocazii s-a statuat că ăprincipiul liberului acces la
justiție nu echivalează cu accesul la toate structurile
judecătorești și la toate gradele de jurisdicție, legiuitorul având
competența, în temeiul art. 126 alin. (2) din Constituție, să
instituie reguli de procedură deosebite, în considerarea unor
situații speciale. Așa fiind, nu pot fi primite criticile autorului
excepției, în sensul că lipsa unei căi de atac împotriva soluției
pronunțate în soluționarea recursului declarat împotriva
încheierii de suspendare a cauzei întemeiate pe prevederile
art. 306 alin. 6 teza întâi din Codul de procedură penală ar avea
semnificația încălcării art. 21 din Constituție.
De altfel, instituirea, prin dispozițiile legale criticate, a unor
reguli speciale de procedură referitoare la exercitarea recursului
împotriva încheierii de suspendare a cauzei, în cazul în care a
fost ridicată o excepție de neconstituționalitate, cât și la
judecarea recursului în termen de 3 zile, dă expresie principiului
celerității și al soluționării cauzelor într-un termen rezonabil, în
deplin acord, așadar, cu exigențele dreptului la un proces
echitabil”.

De asemenea, Curtea a mai arătat că prin stabilirea obligației
instanței ca, după înregistrarea dosarului, în cauzele în care
inculpatul este trimis în judecată în stare de arest, să examineze
din oficiu legalitatea și temeinicia arestării preventive, înainte de
expirarea duratei arestării, se dă expresie prevederilor
constituționale ale art. 23 alin. (4), potrivit cărora ăArestarea
preventivă se dispune de judecător și numai în cursul procesului
penal”, respectiv celor ale art. 23 alin. (6), potrivit cărora ăÎn faza
de judecată instanța este obligată, în condițiile legii, să verifice
periodic, și nu mai târziu de 60 de zile, legalitatea și temeinicia
arestării preventive și să dispună, de îndată, punerea în libertate
a inculpatului, dacă temeiurile care au determinat arestarea
preventivă au încetat sau dacă instanța constată că nu există
temeiuri noi care să justifice menținerea privării de libertate”.
Totodată, ăfaptul că verificările prevăzute de textul de lege
criticat se realizează în camera de consiliu, fără citarea părților,
este în deplină concordanță cu prevederile art. 127 din Legea
fundamentală, potrivit cărora «Ședințele de judecată sunt
publice, afară de cazurile prevăzute de lege», și nu aduce
atingere, în niciun mod, dispozițiilor constituționale invocate.
Aceasta cu atât mai mult cu cât, potrivit alin. 4 al art. 3001 din
Codul de procedură penală, încheierea pronunțată de instanță
cu privire la menținerea arestării preventive a inculpatului poate
fi atacată cu recurs, asigurându-se în acest fel posibilitatea
inculpatului de a se prevala de toate garanțiile dreptului la un
proces echitabil”.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față, inclusiv pentru prevederile
art. 160 din Codul de procedură penală.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 303 alin. 6 teza a doua, art. 160 și art. 3001 din Codul de
procedură penală, excepție ridicată de Cătălin Costea și Vasile Călin în Dosarul nr. 8.497/245/2009 al Judecătoriei Iași.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 887/18.XII.2009 conține 16 pagini.

Prețul: 3,20 lei

&JUYDGY|436091]
ISSN 1453—4495

