Anul 177 (XXI) — Nr. 222

PARTEA I

LEGI, DECRETE, HOTĂRÂRI ȘI ALTE ACTE

Luni, 6 aprilie 2009

SUMAR

Nr.

510.

Pagina
DECRETE
— Decret privind acreditarea unui ambasador ..........

DECIZII ALE CURȚII CONSTITUȚIONALE
Decizia nr. 271 din 24 februarie 2009 referitoare la excepția de
neconstituționalitate a dispozițiilor art. 52 pct. 2 din
Ordonanța de urgență a Guvernului nr. 26/2004 privind
unele măsuri pentru finalizarea privatizării societăților
comerciale aflate în portofoliul Autorității pentru
Privatizare și Administrarea Participațiilor Statului și
consolidarea unor privatizări ......................................
Decizia nr. 272 din 24 februarie 2009 referitoare la excepția de
neconstituționalitate a prevederilor art. 138 din Legea
nr. 85/2006 privind procedura insolvenței ................

330.

360.

464.

465.

HOTĂRÂRI ALE GUVERNULUI ROMÂNIEI
— Hotărâre pentru aprobarea Mandatului privind
realizarea procesului de privatizare a societăților
comerciale din turism la care Ministerul Turismului
deține acțiuni, în numele statului ................................
— Hotărâre privind modificarea și completarea anexei
nr. 48 la Hotărârea Guvernului nr. 908/2002 privind
atestarea domeniului public al județului Vrancea,
precum și al municipiilor, orașelor și comunelor din
județul Vrancea ..........................................................
DECIZII ALE PRIMULUI-MINISTRU
— Decizie pentru eliberarea domnului Martinescu
Marius-Tiberiu din funcția de subsecretar de stat la
Ministerul Administrației și Internelor..........................
— Decizie pentru numirea domnului Martinescu
Marius-Tiberiu în funcția de secretar de stat la
Ministerul Administrației și Internelor..........................

Nr.
466.

2

Pagina
— Decizie privind înlocuirea președintelui și a unui
membru ai Comisiei speciale de retrocedare ............

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
26.

— Ordin al viceprim-ministrului, ministrul administrației
și internelor, pentru modificarea și completarea
Ordinului
ministrului
internelor
și
reformei
administrative nr. 261/2007 privind aprobarea
Regulamentului pentru compunerea și portul
uniformelor de poliție, precum și a Regulilor pentru
aplicarea normelor privind echiparea polițiștilor și a
Ordinului
ministrului
internelor
și
reformei
administrative nr. 262/2007 privind aprobarea
Regulamentului pentru compunerea și portul
uniformelor militare, precum și a Regulilor pentru
aplicarea normelor privind echiparea militarilor..........

10

— Ordin al președintelui Autorității Naționale pentru
Protecția Consumatorilor privind aprobarea modelului
și conținutului formularelor tipizate cu regim special ale
procesului-verbal de constatare a contravenției și ale
anexei acestuia, destinate utilizării în activitatea de
control, și a modelului și conținutului formularului
tipizat cu regim special al autorizației emise de
Autoritatea Națională pentru Protecția Consumatorilor
persoanelor fizice și juridice ce efectuează operațiuni
cu metale prețioase și pietre prețioase ......................

11–15

Cuantumul total al sumelor provenite din finanțările private ale
partidelor politice în anul 2008, conform Legii
nr. 334/2006 privind finanțarea activității partidelor
politice și a campaniilor electorale..............................

16

2–4

4–5

130.
6–7

8

8

9

2

MONITORUL OFICIAL AL ROMÂNIEI, PARTEA I, Nr. 222/6.IV.2009

DECRETE
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Articol unic. — Domnul Lazăr Comănescu se acreditează în calitatea de
ambasador extraordinar și plenipotențiar al României în Republica Federală
Germania.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 1 aprilie 2009.
Nr. 510.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 271
din 24 februarie 2009

referitoare la excepția de neconstituționalitate a dispozițiilor art. 52 pct. 2 din Ordonanța de urgență
a Guvernului nr. 26/2004 privind unele măsuri pentru finalizarea privatizării societăților comerciale
aflate în portofoliul Autorității pentru Privatizare și Administrarea Participațiilor Statului
și consolidarea unor privatizări
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 52 pct. 2 din Ordonanța de urgență a
Guvernului nr. 26/2004 privind unele măsuri pentru finalizarea
privatizării societăților comerciale aflate în portofoliul Autorității
pentru Privatizare și Administrarea Participațiilor Statului și
consolidarea unor privatizări, excepție ridicată din oficiu de Înalta
Curte de Casație și Justiție — Secția de contencios administrativ
și fiscal în Dosarul nr. 2.210/36/2007.
La apelul nominal lipsesc părțile, față de care procedura de
citare a fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că textul de lege criticat nu conține nicio normă
retroactivă, scutirea de la plata accesoriilor aferente creanțelor
bugetare reprezentând opțiunea liberă a legiuitorului.
C U R T E A,

având în vedere actele și lucrările dosarului, reține următoarele:
Prin Încheierea din 30 octombrie 2008, pronunțată în Dosarul
nr. 2.210/36/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională pentru soluționarea excepției de
neconstituționalitate a art. 52 pct. 2 din Ordonanța de
urgență a Guvernului nr. 26/2004 privind unele măsuri
pentru finalizarea privatizării societăților comerciale aflate
în portofoliul Autorității pentru Privatizare și Administrarea
Participațiilor Statului și consolidarea unor privatizări,
excepție ridicată din oficiu de instanța de judecată.
În motivarea excepției de neconstituționalitate Înalta
Curte de Casație și Justiție — Secția de contencios administrativ
și fiscal susține că dispozițiile art. 52 pct. 2 din Ordonanța de
urgență a Guvernului nr. 26/2004, prin care a fost introdus

MONITORUL OFICIAL AL ROMÂNIEI, PARTEA I, Nr. 222/6.IV.2009
art. 111 în Ordonanța Guvernului nr. 72/2002, sunt
neconstituționale, întrucât contravin principiului neretroactivității
legii civile, consacrat de art. 15 alin. (2) din Constituție. În
motivarea excepției, se arată că Ordonanța Guvernului
nr. 72/2002 privind unele măsuri pentru finalizarea procesului
de privatizare a Societății Comerciale ăȘantierul Naval” — S.A.
Constanța este un act juridic cu caracter legislativ care nu
conține dispoziții cu caracter general, aplicabile unui număr
nedeterminat de subiecte de drept, ci reglementează anumite
măsuri aplicabile strict procedurii de finalizare a procesului de
privatizare a Societății Comerciale ăȘantierul Naval” — S.A.
Constanța. În aplicarea dispozițiilor ordonanței, la data de
8 octombrie 2002 a fost finalizat procesul de privatizare, iar la
data de 8 ianuarie 2004 s-a realizat transferul dreptului de
proprietate asupra acțiunilor societății, prin conversia în acțiuni
a obligațiilor acesteia către bugetul de stat și bugetele speciale
exigibile la data finalizării privatizării.
Or, în condițiile în care, prin introducerea art. 111 în cuprinsul
ordonanței se reglementează la data de 30 aprilie 2004, cu
privire la raporturile juridice născute și consumate anterior
acestei date, și anume în privința majorărilor de întârziere, a
dobânzilor și penalităților de orice fel aferente creanțelor care
fac obiectul conversiei prevăzute la art. 3—5 din Ordonanța
Guvernului nr. 72/2002, operațiune juridică realizată la data de
8 octombrie 2002, prin încheierea procesului de privatizare a
societății, respectiv la data de 8 ianuarie 2004, prin conversia în
acțiuni a obligațiilor societății față de bugetul de stat și bugetele
speciale, dispozițiile art. 52 pct. 2 din Ordonanța de urgență a
Guvernului nr. 26/2004 sunt retroactive, încălcând prevederile
art. 15 alin. (2) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este întemeiată, arătând că dispozițiile
legale dispun și pentru trecut, deoarece se extind ca sferă de
aplicabilitate și asupra situațiilor juridice anterioare intrării în
vigoare a legii.
Guvernul consideră că dispozițiile Ordonanței de urgență a
Guvernului nr. 26/2004 își limitează incidența exclusiv la situații
juridice cu persistență în timp, așadar integrate domeniului
temporal de aplicare a Ordonanței Guvernului nr. 72/2002.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 52 pct. 2 din Ordonanța de urgență a Guvernului
nr. 26/2004 privind unele măsuri pentru finalizarea privatizării
societăților comerciale aflate în portofoliul Autorității pentru
Privatizare și Administrarea Participațiilor Statului și
consolidarea unor privatizări, publicată în Monitorul Oficial al
României, Partea I, nr. 385 din 30 aprilie 2004, text de lege care
are următorul conținut: ă2. Se scutesc la plată majorările de
întârziere, dobânzile și penalitățile de orice fel aferente
creanțelor care fac obiectul conversiei prevăzute la art. 3—5,
datorate de la data finalizării privatizării până la data realizării
conversiei, precum și orice alte accesorii aferente creanțelor

3

bugetare achitate de societatea comercială, datorate și calculate
la data finalizării privatizării.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 15 alin. (2) din Constituție.
Examinând critica de neconstituționalitate, Curtea constată
că prin Ordonanța Guvernului nr. 72/2002 s-au reglementat
unele măsuri privind finalizarea procesului de privatizare a
Societății Comerciale ăȘantierul Naval” — S.A. Constanța.
Printre măsurile adoptate a fost conversia în acțiuni a
creanțelor pe care societatea le datora bugetului de stat,
bugetului asigurărilor sociale de stat, bugetelor fondurilor
speciale, bugetelor locale, Autorității pentru Valorificarea
Activelor Bancare și Autorității pentru Privatizare și
Administrarea Participațiilor Statului, creanțe exigibile la data
finalizării privatizării.
Potrivit art. 11 din ordonanță, au fost scutite de la plată
majorările de întârziere și penalitățile de orice fel aferente
creanțelor care au făcut obiectul acestei conversii, datorate și
neachitate până la data finalizării privatizării. Cu alte cuvinte,
legiuitorul a instituit o scutire de la plata accesoriilor aferente
creanțelor bugetare și creanțelor Autorității pentru Valorificarea
Activelor Bancare și Autorității pentru Privatizare și
Administrarea Participațiilor Statului, exigibile la data transferului
către investitorul strategic al dreptului de proprietate asupra
pachetului majoritar de acțiuni deținut de stat — data finalizării
privatizării.
Ulterior, dispozițiile art. 111, introduse prin Ordonanța de
urgență a Guvernului nr. 26/2004, extind sfera de aplicare a
scutirii de la plata accesoriilor aferente creanțelor amintite sub
două aspecte: pe de o parte, o extindere temporală — se
scutesc de la plată majorările de întârziere, dobânzile și
penalitățile datorate de la data finalizării privatizării până la data
realizării conversiei și, pe de altă parte, se adaugă o nouă
categorie de scutiri, și anume aceea a plății accesoriilor aferente
creanțelor bugetare achitate de societatea comercială, datorate
și calculate la data finalizării privatizării.
Așa cum rezultă din preambulul Ordonanței de urgență a
Guvernului nr. 26/2004, finalizarea privatizării în mod accelerat
a societăților comerciale care se mai află în portofoliul Autorității
pentru Privatizare și Administrarea Participațiilor Statului, mai
ales a celor cu impact semnificativ în plan economic și social,
precum și consolidarea unor privatizări, în scopul menținerii
acestor societăți comerciale în activitate și fără perturbări sociale
majore, servesc interesului public general și imediat. Avându-se
în vedere aceste obiective, scopul reglementării este acela ca
societățile comerciale privatizate să poată exercita în continuare
funcțiile economice pentru care au fost constituite, aspecte ce
privesc interesul public general, în acord cu obligația statului de
a asigura protejarea intereselor naționale în activitatea
economică, financiară și valutară, precum și libertatea
comerțului și protecția concurenței loiale, potrivit art. 135 din
Constituție.
Curtea reține că analiza pe care o impune controlul de
constituționalitate trebuie, în mod necesar, să înceapă prin a
califica situația juridică reglementată prin norma de lege
criticată. Astfel, ori de câte ori o lege nouă modifică starea legală
anterioară cu privire la anumite raporturi, toate efectele
susceptibile a se produce din raportul anterior, dacă s-au realizat
înainte de intrarea în vigoare a legii noi, nu mai pot fi modificate
ca urmare a adoptării noii reglementări, care trebuie să respecte
suveranitatea legii anterioare. Legea nouă însă este aplicabilă
de îndată tuturor situațiilor ce se vor constitui, se vor modifica
sau se vor stinge după intrarea ei în vigoare, precum și tuturor
efectelor produse de situațiile juridice formate după abrogarea
legii vechi.
Astfel, Curtea constată că legea nouă operează o modificare
sub aspectul extinderii sferei de aplicare a scutirilor de la plata
accesoriilor aferente creanțelor datorate statului. Obligația de
plată a acestor accesorii a luat naștere în mod valabil potrivit

4

MONITORUL OFICIAL AL ROMÂNIEI, PARTEA I, Nr. 222/6.IV.2009

reglementărilor în vigoare și nu a fost stinsă prin plata către
creditor, astfel că situația juridică nu poate fi calificată drept
ăfacta praeterita”, ci ăfacta pendentia”, ale cărei efecte nu au fost
consumate. Legea nouă nu modifică temeiul juridic al obligației
debitorului, respectiv modalitatea de constituire a situației
juridice, ci doar modalitatea de executare, mai precis, de
stingere a obligației.
De altfel, chiar noțiunea de ăscutire de la plată” are
semnificația aplicării pentru trecut unor obligații născute în mod
valabil, exigibile, dar neexecutate până la momentul
reglementării scutirii. Mai mult, în materia reglementată prin

ordonanța criticată, dat fiind obiectul asupra căruia operează
scutirea, și anume majorările de întârziere, dobânzile și
penalitățile de orice fel aferente creanțelor care fac obiectul
conversiei prevăzute de Ordonanța Guvernului nr. 72/2002,
dispoziția criticată nu poate avea ca domeniu temporal de
acțiune decât obligațiile născute în trecut, pentru care statul, în
considerarea argumentelor expuse în prealabil, poate institui
această exonerare.
Așa fiind, Curtea constată că dispozițiile criticate respectă
principiul ătempus regit actum” și dispozițiile constituționale
cuprinse în art. 15 alin. (2) privind neretroactivitatea legii civile.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 52 pct. 2 din Ordonanța de urgență a Guvernului nr. 26/2004
privind unele măsuri pentru finalizarea privatizării societăților comerciale aflate în portofoliul Autorității pentru Privatizare și
Administrarea Participațiilor Statului și consolidarea unor privatizări, excepție ridicată din oficiu de Înalta Curte de Casație și Justiție —
Secția de contencios administrativ și fiscal în Dosarul nr. 2.210/36/2007.
Definitivă și general obligatorie.
Pronunțată în ședința publică din data de 24 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 272
din 24 februarie 2009

referitoare la excepția de neconstituționalitate a prevederilor art. 138 din Legea nr. 85/2006
privind procedura insolvenței
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a prevederilor art. 138 din Legea nr. 85/2006 privind procedura
insolvenței, excepție ridicată de Constantin Robu în Dosarul
nr. 14/63/2001 al Tribunalului Dolj — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere ca neîntemeiată a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea nr. 36 din 23 octombrie 2008, pronunțată în
Dosarul nr. 14/63/2001, Tribunalul Dolj — Secția comercială
a sesizat Curtea Constituțională cu excepția de
neconstituționalitate a prevederilor art. 138 din Legea
nr. 85/2006 privind procedura insolvenței, excepție ridicată
de Constantin Robu.
În motivarea excepției de neconstituționalitate autorul
susține că dispozițiile art. 138 din Legea nr. 85/2006 contravin
prevederilor constituționale care garantează dreptul de
proprietate privată și libertatea economică, drepturi
fundamentale consacrate de Legea fundamentală. Textul criticat
dă posibilitatea lichidatorului judiciar să solicite judecătoruluisindic angajarea răspunderii patrimoniale a membrilor organelor
de conducere care au contribuit la crearea stării de insolvență a
debitorului, stipulând totodată împrejurările în care o asemenea
măsură urmează a fi dispusă prin admiterea cererii. Prin
aceasta, legea instituie prezumția de caracter ilicit aplicabilă

MONITORUL OFICIAL AL ROMÂNIEI, PARTEA I, Nr. 222/6.IV.2009
manierei de dobândire a bunurilor proprietate privată pentru
aceste categorii de persoane și creează totodată premisele
apariției abuzului de drept, manifestat sub forma introducerii
discreționare a unor astfel de cereri în instanță.
Tribunalul Dolj — Secția comercială consideră că
dispozițiile criticate sunt constituționale, invocând jurisprudența
Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 138 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006. Art. 138 din Legea nr. 85/2006
reglementează faptele pentru care judecătorul-sindic poate să
dispună, la cererea administratorului judiciar sau a lichidatorului,
ca o parte a pasivului debitorului persoană juridică, ajuns în
stare de insolvență, să fie suportată de membrii organelor de
supraveghere din cadrul societății sau de conducere, precum și
de orice altă persoană care a cauzat starea de insolvență a
debitorului.
În opinia autorului excepției de neconstituționalitate,
prevederile legale criticate contravin dispozițiilor constituționale

5

cuprinse în art. 44 alin. (1) și (8) și art. 45, precum și art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate ridicată, Curtea
constată că prevederile art. 138 din Legea nr. 85/2006 privind
procedura insolvenței au mai fost supuse controlului de
constituționalitate și, de exemplu, prin Decizia nr. 63 din
31 ianuarie 2008, publicată în Monitorul Oficial al României,
Partea I, nr. 117 din 14 februarie 2008, Decizia nr. 617 din
27 mai 2008, publicată în Monitorul Oficial al României, Partea I,
nr. 557 din 23 iulie 2008, și Decizia nr. 82 din 8 februarie 2007,
publicată în Monitorul Oficial al României, Partea I, nr. 120 din
19 februarie 2007, Curtea Constituțională a constatat că acestea
sunt constituționale. În cuprinsul acestei din urmă decizii, s-a
reținut că dispozițiile legale criticate ănu instituie prezumția de
culpă a persoanei a cărei răspundere se solicită a fi stabilită”, ci
ăprevăd în concret natura faptelor păgubitoare pentru societatea
comercială debitoare, fapte care au contribuit la ajungerea
acesteia în stare de insolvență și care pot antrena răspunderea
unor persoane din organele sale de conducere. Stabilirea
existenței unor asemenea fapte și a măsurii în care ele au
contribuit la ajungerea în stare de insolvență a societății
comerciale debitoare se face cu respectarea tuturor normelor
procedurale aplicabile și în dreptul comun, pe baza unui
probatoriu complet și pertinent. În cadrul acestui proces,
persoana a cărei responsabilitate se cere a fi stabilită poate
exercita fără nicio îngrădire dreptul la apărare, precum și căile
legale de atac”. S-a mai reținut că, deși membrii organelor de
supraveghere din cadrul societății sau de conducere, precum și
persoanele care au cauzat starea de insolvență a societății
debitoare suferă o îngrădire în exercitarea atributelor dreptului
lor de proprietate, având în vedere că pe această cale se
asigură acoperirea pasivului debitorului insolvent și valorificarea
drepturilor creditorilor, și întrucât, potrivit art. 44 alin. (1) teza
întâi din Constituție, stabilirea conținutului și a limitelor dreptului
de proprietate constituie atributul exclusiv al legiuitorului,
reglementarea legală, în sine, nu relevă nicio contradicție cu
textele constituționale de referință.
Soluția pronunțată de Curtea Constituțională prin deciziile
menționate, precum și considerentele care au stat la baza ei își
păstrează valabilitatea și în cauza de față, întrucât nu se invocă
elemente noi, de natură a schimba această jurisprudență.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 138 din Legea nr. 85/2006 privind procedura insolvenței,
excepție ridicată de Constantin Robu în Dosarul nr. 14/63/2001 al Tribunalului Dolj — Secția comercială.
Definitivă și general obligatorie.
Pronunțată în ședința publică din data de 24 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

6

MONITORUL OFICIAL AL ROMÂNIEI, PARTEA I, Nr. 222/6.IV.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Mandatului privind realizarea procesului de privatizare a societăților comerciale
din turism la care Ministerul Turismului deține acțiuni, în numele statului
În temeiul art. 108 din Constituția României, republicată, al art. 41 alin. (2) lit. d) din Ordonanța de urgență a Guvernului
nr. 88/1997 privind privatizarea societăților comerciale, aprobată prin Legea nr. 44/1998, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Mandatul privind realizarea procesului
de privatizare, prin aplicarea legislației în vigoare, a societăților
comerciale din turism la care Ministerul Turismului deține acțiuni,
în numele statului, prevăzute în anexa care face parte integrantă
din prezenta hotărâre.
Art. 2. — (1) Ministerul Turismului este mandatat să
coordoneze întregul proces de administrare a participațiilor
statului, reorganizare, restructurare, privatizare și postprivatizare
a societăților comerciale din turism la care deține acțiuni, în
numele statului.
(2) În acest scop, Ministerul Turismului exercită toate
drepturile ce decurg din calitatea de acționar a statului la
societățile comerciale din turism, având capacitatea de a
împuternici reprezentanții săi în adunarea generală a acționarilor
sau consiliul de administrație să acționeze pentru administrarea
eficientă a societăților comerciale pe care le are în portofoliu, în
vederea sporirii atractivității și dezvoltării, luând măsuri destinate
să asigure creșterea realizărilor tehnico-economice și
diminuarea datoriilor bugetare sau de altă natură și măsuri
privind restructurarea societăților comerciale prin fuziune,
divizare, vânzare de active.
(3) Ca instituție publică implicată, Ministerul Turismului ia
toate măsurile necesare pentru organizarea și realizarea

procesului de privatizare a societăților comerciale din turism prin
vânzarea pachetelor de acțiuni, utilizând ca metodă de
privatizare metoda licitației publice cu strigare sau metoda
negocierii doar în situațiile expres prevăzute de legislația în
vigoare din domeniul privatizării.
(4) În aplicarea actelor normative în vigoare din domeniul
privatizării și în scopul realizării procesului de privatizare, la
nivelul Ministerului Turismului vor fi elaborate proceduri de
privatizare aprobate prin ordin al ministrului turismului și se va
constitui Comitetul pentru privatizare, care își desfășoară
activitatea conform competențelor și atribuțiilor stabilite prin
ordin al ministrului turismului.
(5) Dispozițiile prezentei hotărâri se aplică și societăților
comerciale din turism la care Ministerul Turismului devine
acționar, în numele statului, după intrarea în vigoare a acesteia.
Art. 3. — Pe data intrării în vigoare a prezentei hotărâri se
abrogă Hotărârea Guvernului nr. 733/2008 pentru aprobarea
mandatului privind realizarea procesului de privatizare a unor
societăți comerciale din turism la care Ministerul pentru
Întreprinderi Mici și Mijlocii, Comerț, Turism și Profesii Liberale
deține acțiuni, în numele statului, prin ofertă publică secundară,
publicată în Monitorul Oficial al României, Partea I, nr. 545 din
18 iulie 2008.

PRIM-MINISTRU

EMIL BOC
Contrasemnează:
Ministrul turismului,
Elena Gabriela Udrea
Ministrul finanțelor publice,
Gheorghe Pogea
București, 18 martie 2009.
Nr. 330.
ANEXĂ

L I S TA

societăților comerciale din turism la care Ministerul Turismului deține acțiuni în numele statului

Nr.
crt.

Denumirea societății

Sediul societății

Nr. de ordine
în registrul comerțului

Cod unic de
înregistrare

Procent din
capitalul social
deținut de stat
— %—

1.

IMOTRUST — S.A.

Arad, str. Bicaz nr. 1—5,
județul Arad

J02/541/1991

R 1680630

1,4797

2.

STAR 95 — S.A.

Brăila, Str. Roșie nr. 2,
județul Brăila

J09/844/1995

R 7921037

99,149

3.

PREDEAL — S.A.

Predeal, Bd. Mihai Săulescu nr. 74,
județul Brașov

J08/101/1991

R 1127933

89,99759

7

MONITORUL OFICIAL AL ROMÂNIEI, PARTEA I, Nr. 222/6.IV.2009

Nr.
crt.

Denumirea societății

Sediul societății

Nr. de ordine
în registrul comerțului

Cod unic de
înregistrare

Procent din
capitalul social
deținut de stat
—%—

4.

RESTAURANT POIANA
URSULUI — S.A.

Poiana Brașov, județul Brașov

J08/1023/1995

R 7800132

51,4

5.

ROBINSON — S.A.

Predeal, Hotel Predeal, Str. Muncii
nr. 6, județul Brașov

J08/127/1991

R 1127941

21,59

6.

ATHENEE PALACE — S.A.

București, str. Grigore Alexandrescu
nr. 1, bl. D7, et. 6, ap. 16, sectorul 1

J40/612/1991

R 1569250

33,98

7.

LIDO — S.A.

București, str. Ion Câmpineanu nr. 11,
et. 7, sectorul 1

J40/224/1991

R 1573677

42,869

8.

LITORAL — S.A.

Constanța, Bd. Tomis nr. 133,
județul Constanța

J13/669/1991

R 1869339

82,27

9.

MAMAIA — S.A.

Mamaia, Vila 26,
județul Constanța

J13/672/1991

R 1890659

96,567

10.

NEPTUN OLIMP — S.A.

Neptun, Str. Plopilor nr. 1,
județul Constanța

J13/517/1991

R 2423562

52,22

11.

CARMEN SILVA 2000 — S.A.

Eforie Sud, Str. Răscoalei nr. 3,
județul Constanța

J13/1687/2000

R 13416684

99,18

12.

ANCA IRINA — S.A.

Venus, Hotel Irina,
județul Constanța

J13/2316/1995

R 7657416

40,00

13.

CIUCAȘ — S.A.

Băile Tușnad, Str. Oltului nr. 102,
județul Harghita

J19/319/1999

R 12372970

99,977

14.

CASTEL — S.A.

Sântamăria-Orlea,
județul Hunedoara

J20/126/1999

R 11521292

100,00

15.

HOTEL COTA 1400 — S.A.

Sinaia, Hotel Cota 1400,
județul Prahova

J29/999/1995

R 7454632

51,00

16.

BARUL DE PE CASA — S.A.

Sibiu, Piața Revoluției nr. 1—3,
județul Sibiu

J32/1071/1995

R 7717380

95,509

17.

GERMISARA — S.A.

Geoagiu-Băi, str. Germisara nr. 1B,
județul Hunedoara

J20/17/1991

R 2093294

100,00

18.

T.H.R. MAREA NEAGRĂ —
S.A.

Eforie Nord, Str. Brizei nr. 6,
județul Constanța

J13/696/1991

R 2980547

0,186571

19.

IEZERUL — S.A.

Borșa, Str. Libertății nr. 20,
județul Maramureș

J24/223/1991

R 2956670

9,27

20.

EUROTURISM — S.R.L.

Săliște, DN 1, km 333,
județul Sibiu

J32/740/2004

R 16428063

36,129812

21.

VALAHIA — S.A.

Târgoviște, str. Udriște Năsturel nr. 20,
județul Dâmbovița

J15/307/1991

R 920131

8,7327

22.

BEGA TURISM — S.A.

Timișoara, str. Mărășești nr. 1—3,
județul Timiș

J35/61/1991

RO 1826281

0,46

8

MONITORUL OFICIAL AL ROMÂNIEI, PARTEA I, Nr. 222/6.IV.2009
GUVERNUL ROMÂNIEI

HOTĂRÂRE
privind modificarea și completarea anexei nr. 48 la Hotărârea Guvernului nr. 908/2002
privind atestarea domeniului public al județului Vrancea, precum și al municipiilor,
orașelor și comunelor din județul Vrancea
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 48 ăInventarul bunurilor care
aparțin domeniului public al comunei Slobozia Ciorăști” la
Hotărârea Guvernului nr. 908/2002 privind atestarea domeniului
public al județului Vrancea, precum și al municipiilor, orașelor și
comunelor din județul Vrancea, publicată în Monitorul Oficial al
României, Partea I, nr. 663 și 663 bis din 6 septembrie 2002, cu

modificările și completările ulterioare, se modifică și se
completează după cum urmează:
1. În coloana 6, poziția 24 se modifică și va avea
următorul cuprins:
ăPrimărie”.
2. După poziția 29 se introduce o nouă poziție,
poziția 30, conform anexei la prezenta hotărâre.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
București, 25 martie 2009.
Nr. 360.
ANEXĂ

COMPLETĂRI

la inventarul bunurilor care aparțin domeniului public al comunei Slobozia Ciorăști
Nr.
crt.

Codul
de clasificare

Denumirea
bunului

Bunuri imobile
Elementele de identificare

Secțiunea I
Anul dobândirii
sau, după caz,
al dării în folosință

Valoarea
de inventar
(lei)

Situația juridică actuală

30

1.6.2

Teren

tarla 22, parcela 122, suprafața 2509

2009

500

Domeniul public al comunei
Slobozia Ciorăști, potrivit H.C.L.
nr. 3/2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Martinescu Marius-Tiberiu
din funcția de subsecretar de stat
la Ministerul Administrației și Internelor
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 1 alin. (31) din Hotărârea Guvernului
nr. 416/2007 privind structura organizatorică și efectivele Ministerului Administrației
și Internelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Martinescu Marius-Tiberiu se eliberează din funcția de subsecretar de stat la
Ministerul Administrației și Internelor.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 3 aprilie 2009.
Nr. 464.

MONITORUL OFICIAL AL ROMÂNIEI, PARTEA I, Nr. 222/6.IV.2009
GUVERNUL ROMÂNIEI
PRIMUL-MINISTRU

DECIZIE
pentru numirea domnului Martinescu Marius-Tiberiu
în funcția de secretar de stat
la Ministerul Administrației și Internelor
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 1 alin. (2) din Hotărârea Guvernului
nr. 416/2007 privind structura organizatorică și efectivele Ministerului Administrației
și Internelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Martinescu Marius-Tiberiu se numește în funcția de secretar de stat la Ministerul
Administrației și Internelor.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 3 aprilie 2009.
Nr. 465.
GUVERNUL ROMÂNIEI
PRIMUL-MINISTRU

DECIZIE
privind înlocuirea președintelui și a unui membru
ai Comisiei speciale de retrocedare
Având în vedere propunerea formulată de Autoritatea Națională pentru
Restituirea Proprietăților prin Adresa nr. 795.388 din 26 martie 2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al pct. 2 din anexa nr. 2 la Hotărârea Guvernului nr. 1.164/2002 pentru aprobarea
Normelor metodologice de aplicare a Ordonanței de urgență a Guvernului
nr. 94/2000 privind retrocedarea unor bunuri imobile care au aparținut cultelor
religioase din România, aprobată cu modificări și completări prin Legea
nr. 501/2002, precum și pentru stabilirea unor măsuri privind organizarea și
funcționarea Comisiei speciale de retrocedare, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii:
— doamna Ancuța Gianina Opre, președinte, cu rang de secretar de stat, al
Autorității Naționale pentru Restituirea Proprietăților, se numește în calitatea de
președinte al Comisiei speciale de retrocedare, în locul doamnei Ingrid Zaarour;
— doamna Mădălina Gheorghe, șef serviciu în cadrul Direcției generale
juridice din cadrul Ministerului Finanțelor Publice, se numește în calitatea de
membru al Comisiei speciale de retrocedare, în locul doamnei Carmen Sinica
Voicu.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 3 aprilie 2009.
Nr. 466.

9

10

MONITORUL OFICIAL AL ROMÂNIEI, PARTEA I, Nr. 222/6.IV.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru modificarea și completarea Ordinului ministrului internelor și reformei administrative
nr. 261/2007 privind aprobarea Regulamentului pentru compunerea și portul uniformelor de poliție,
precum și a Regulilor pentru aplicarea normelor privind echiparea polițiștilor
și a Ordinului ministrului internelor și reformei administrative nr. 262/2007
privind aprobarea Regulamentului pentru compunerea și portul uniformelor militare,
precum și a Regulilor pentru aplicarea normelor privind echiparea militarilor
Având în vedere prevederile art. 6 din Hotărârea Guvernului nr. 1.061/2002 privind stabilirea uniformei, echipamentului
specific, însemnelor distinctive, insignei și documentului de legitimare pentru polițiști, cu modificările și completările ulterioare, ale
art. 6 din Hotărârea Guvernului nr. 1.850/2005 privind stabilirea uniformei personalului militar din Jandarmeria Română, a
însemnelor distinctive, a formei și conținutului insignei și ale documentelor de legitimare a acestuia, precum și a siglei Jandarmeriei
Române, cu modificările ulterioare, ale art. 6 din Hotărârea Guvernului nr. 1.301/2006 privind stabilirea uniformei și a însemnelor
distinctive pentru personalul militar din Inspectoratul General pentru Situații de Urgență și din unitățile și instituțiile subordonate
acestuia, cu modificările ulterioare, precum și ale art. 6 din Hotărârea Guvernului nr. 78/2008 privind stabilirea uniformei și a
însemnelor distinctive pentru personalul militar din Inspectoratul General de Aviație al Ministerului Administrației și Internelor,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite următorul ordin:
Art. I. — Ordinul ministrului internelor și reformei
administrative nr. 261/2007 privind aprobarea Regulamentului
pentru compunerea și portul uniformelor de poliție, precum și a
Regulilor pentru aplicarea normelor privind echiparea polițiștilor,
publicat în Monitorul Oficial al României, Partea I, nr. 591 din
28 august 2007, se modifică și se completează după cum
urmează:
1. La anexa nr. 1, ăRegulament pentru compunerea și
portul uniformelor de poliție”, partea I, capitolul I, punctul I,
după primul paragraf se introduc trei noi paragrafe, cu
următorul cuprins:
ăPolițiștii au obligația să poarte uniforma de reprezentare/de
serviciu, pe timpul programului de lucru.
Fac excepție polițiștii din cadrul aparatului central al
Ministerului Administrației și Internelor, Direcției Generale de
Informații și Protecție Internă, Direcției Generale Anticorupție,
Inspectoratului General al Poliției Române, Inspectoratului
General al Poliției de Frontieră, Oficiului Român pentru Imigrări,
pe timpul alocat efectiv desfășurării activității operative sub
acoperire, de investigare, de culegere de informații, cercetării
criminalistice sau cercetării penale ori anchetelor interne care
impun obligatoriu ținuta civilă.
Portul ținutei civile la serviciu constituie excepție și este
aprobată în situații temeinic justificate, prin dispoziție
zilnică/ordin de zi pe unitate de către conducerea Ministerului
Administrației și Internelor, secretarii de stat/secretarul general,
directorii generali/directorii din aparatul central, inspectorii
generali/adjuncții inspectorilor generali și similari, șefii
structurilor teritoriale din subordinea inspectoratelor generale,
direcțiilor generale, brigăzilor, direcțiilor și șefii polițiilor
municipale și orășenești.”

2. La anexa nr. 1, partea I, capitolul I, punctul I,
paragrafele 11 și 12 se abrogă.
Art. II. — Ordinul ministrului internelor și reformei
administrative nr. 262/2007 privind aprobarea Regulamentului
pentru compunerea și portul uniformelor militare, precum și a
Regulilor pentru aplicarea normelor privind echiparea militarilor,
publicat în Monitorul Oficial al României, Partea I, nr. 592 din
28 august 2007, cu modificările și completările ulterioare, se
modifică și se completează, după cum urmează:
1. La anexa nr. 1 ăRegulament pentru compunerea și
portul uniformelor militare”, partea I, capitolul I, punctul I,
după primul paragraf se introduc trei noi paragrafe, cu
următorul cuprins:
ăMilitarii au obligația să poarte uniforma de reprezentare/de
serviciu, pe timpul programului de lucru.
Fac excepție militarii din cadrul structurilor operative ale
Inspectoratului General al Jandarmeriei Române și structurilor
subordonate acestuia, pe timpul alocat efectiv desfășurării
activităților de cercetare și documentare, care impun obligatoriu
ținuta civilă.
Portul ținutei civile la serviciu constituie excepție și este
aprobată în situații temeinic justificate, prin ordin de zi pe
unitate/dispoziție zilnică de către secretarii de stat, directorii
generali/directorii din aparatul central, șefii/locțiitorii
inspectoratelor generale și șefii structurilor teritoriale din
subordinea inspectoratelor generale.”
2. La anexa nr. 1, partea I, capitolul I, punctul III, litera G,
al doilea paragraf se abrogă.
Art. III. — Prezentul ordin se publică în Monitorul Oficial al
României, Partea I.

Viceprim-ministru,
ministrul administrației și internelor,
Dan Nica
București, 23 martie 2009.
Nr. 26.

MONITORUL OFICIAL AL ROMÂNIEI, PARTEA I, Nr. 222/6.IV.2009

11

AUTORITATEA NAȚIONALĂ PENTRU PROTECȚIA CONSUMATORILOR

ORDIN
privind aprobarea modelului și conținutului formularelor tipizate cu regim special
ale procesului-verbal de constatare a contravenției și ale anexei acestuia, destinate utilizării
în activitatea de control, și a modelului și conținutului formularului tipizat cu regim special
al autorizației emise de Autoritatea Națională pentru Protecția Consumatorilor persoanelor fizice
și juridice ce efectuează operațiuni cu metale prețioase și pietre prețioase
Având în vedere prevederile:
— Hotărârii Guvernului nr. 284/2009 privind organizarea și funcționarea Autorității Naționale pentru Protecția
Consumatorilor;
— Ordonanței Guvernului nr. 2/2001 privind regimul juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare;
— Ordonanței de urgență a Guvernului nr. 190/2000 privind regimul metalelor prețioase și pietrelor prețioase în România,
republicată, cu modificările și completările ulterioare;
— Hotărârii Guvernului nr. 1.344/2003 pentru aprobarea Normelor metodologice pentru aplicarea prevederilor Ordonanței
de urgență a Guvernului nr. 190/2000 privind regimul metalelor prețioase și pietrelor prețioase în România, cu modificările și
completările ulterioare;
în temeiul art. 5 alin. (5) din Hotărârea Guvernului nr. 284/2009,
președintele Autorității Naționale pentru Protecția Consumatorilor emite următorul ordin:

Art. 1. — (1) Se aprobă modelul și conținutul formularelor
tipizate cu regim special ale procesului-verbal de constatare a
contravenției și ale anexei acestuia, destinate utilizării în
activitatea de control, folosite de către personalul împuternicit
al Autorității Naționale pentru Protecția Consumatorilor.
(2) Modelul și conținutul formularului de proces-verbal și cele
ale anexei acestuia sunt prevăzute în anexa nr. 1*).
Art. 2. — (1) Se aprobă modelul și conținutul formularului
tipizat cu regim special al autorizației emise de Autoritatea
Națională pentru Protecția Consumatorilor persoanelor fizice și
juridice ce efectuează operațiuni cu metale prețioase și pietre
prețioase.
(2) Modelul și conținutul autorizației sunt prevăzute în anexa
nr. 2*).
Art. 3. — Caracteristicile tehnice ale procesului-verbal de
constatare a contravenției și ale anexei acestuia, precum și ale
autorizației emise de Autoritatea Națională pentru Protecția
Consumatorilor sunt prevăzute în anexa nr. 3.

Art. 4. — Anexele nr. 1—3 fac parte integrantă din prezentul
ordin.
Art. 5. — La data intrării în vigoare a prezentului ordin,
prevederile Ordinului vicepreședintelui Autorității Naționale
pentru Protecția Consumatorilor nr. 262/2007 privind aprobarea
modelului și conținutului formularelor tipizate cu regim special
ale procesului-verbal de constatare a contravenției și ale anexei
acestuia, destinate utilizării în activitatea de control, și aprobarea
modelului și conținutului formularului tipizat cu regim special al
autorizației emise de Autoritatea Națională pentru Protecția
Consumatorilor persoanelor fizice și juridice ce efectuează
operațiuni cu metale prețioase și pietre prețioase, publicat în
Monitorul Oficial al României, Partea I, nr. 288 din 2 mai 2007,
se abrogă.
Art. 6. — Prezentul ordin se publică în Monitorul Oficial al
României, Partea I.

Președintele Autorității Naționale pentru Protecția Consumatorilor,
Bogdan Marcel Pandelică

București, 1 aprilie 2009.
Nr. 130.

*) Anexele nr. 1 și 2 sunt reproduse în facsimil.

12

MONITORUL OFICIAL AL ROMÂNIEI, PARTEA I, Nr. 222/6.IV.2009
ANEXA Nr. 1

MONITORUL OFICIAL AL ROMÂNIEI, PARTEA I, Nr. 222/6.IV.2009

13

14

MONITORUL OFICIAL AL ROMÂNIEI, PARTEA I, Nr. 222/6.IV.2009

MONITORUL OFICIAL AL ROMÂNIEI, PARTEA I, Nr. 222/6.IV.2009

15
ANEXA Nr. 2

ANEXA Nr. 3

Caracteristicile

tehnice

ale

procesului-verbal

de

constatare a contravenției și ale anexei la acesta:
— format: A4
— 3x3 file/set, 20 de seturi/carnet (180 de file/carnet);
— hârtie autocopiativă alb, roz, verde;
— tipar față: două culori + numerotare; tipar verso: 0;
— culori tipar față: negru și o cerneală specială;
— elemente grafice de securitate: guilloche cu cerneală
specială;
— alte elemente: perfor.

Caracteristicile tehnice ale autorizației emise de
Autoritatea Națională pentru Protecția Consumatorilor:
— format: A4;
— file volante;
— hârtie de securitate de 90—95 g/m2;
— tipar față: 4 culori + dublă numerotare; tipar verso: 0;
— culori tipar față: negru, pantone 288 U, pantone 5425 U și
o cerneală specială;
— elemente grafice de securitate: fond numismatic, guilloche
etc.;
— alte elemente: perfor.

16

MONITORUL OFICIAL AL ROMÂNIEI, PARTEA I, Nr. 222/6.IV.2009
C U A N T U M U L T O TA L
al sumelor provenite din finanțările private ale partidelor politice
în anul 2008, conform Legii nr. 334/2006
privind finanțarea activității partidelor politice și a campaniilor electorale
Partidul Conservator — Filiala Județeană Vâlcea
Cuantumul total al veniturilor din cotizații pe anul 2008 este de 4.413 lei.
Situația nominală aferentă anului fiscal 2008 privind veniturile din donații de
la persoane juridice este următoarea:
— S.C. Govora — S.A. Râmnicu Vâlcea — 6.529 lei
Râmnicu Vâlcea, str. Priza Olt nr. 11, bl. 5.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 222/6.IV.2009 conține 16 pagini.

Prețul: 3,20 lei

&JUYDGY|429444]
ISSN 1453—4495

