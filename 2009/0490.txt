PARTEA I

Anul 177 (XXI) — Nr. 490

Miercuri, 15 iulie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE COLEGIULUI FARMACIȘTILOR
DIN ROMÂNIA

2.

— Decizie privind aprobarea Statutului Colegiului
Farmaciștilor din România și a Codului deontologic al
farmacistului ..............................................................

2–16

2

MONITORUL OFICIAL AL ROMÂNIEI, PARTEA I, Nr. 490/15.VII.2009

A C T E A L E C O L E G I U L U I FA R M A C I Ș T I L O R D I N R O M Â N I A
COLEGIUL FARMACIȘTILOR DIN ROMÂNIA

DECIZIE
privind aprobarea Statutului Colegiului Farmaciștilor din România
și a Codului deontologic al farmacistului
În temeiul art. 638 din Legea nr. 95/2006 privind reforma în domeniul sănătății, cu modificările și completările ulterioare,
Adunarea Generală Națională a Colegiului Farmaciștilor din România d e c i d e:
Art. 1. — Se aprobă Statutul Colegiului Farmaciștilor din
România, prevăzut în anexa nr. 1, care face parte integrantă din
prezenta decizie.

Art. 2. — Se aprobă Codul deontologic al farmacistului, prevăzut
în anexa nr. 2, care face parte integrantă din prezenta decizie.
Art. 3. — Prezenta decizie se publică în Monitorul Oficial al
României, Partea I.

Președintele Colegiului Farmaciștilor din România,
Dumitru Lupuliasa
București, 15 iunie 2009.
Nr. 2.
ANEXA Nr. 1

S TAT U T U L

Colegiului Farmaciștilor din România
CAPITOLUL I
Principii generale
Art. 1. — (1) Colegiul Farmaciștilor din România se
organizează și funcționează în baza legilor și a prezentului statut
ca organizație profesională națională a farmaciștilor cu drept de
liberă practică.
(2) Colegiul Farmaciștilor din România are personalitate
juridică și autonomie instituțională în domeniul său de
competență, normativ și jurisdicțional profesional, exercitându-și
atribuțiile fără posibilitatea vreunei imixtiuni.
Art. 2. — Colegiul Farmaciștilor din România este un
organism profesional, apolitic, fără scop patrimonial, de drept
public, cu responsabilități delegate de autoritatea de stat, în
domeniul autorizării, controlului și supravegherii profesiei de
farmacist ca profesie liberală, de practică publică autorizată.
Art. 3. — Colegiul Farmaciștilor din România are ca principal
obiect de activitate controlul și supravegherea exercitării
profesiei de farmacist, aplicarea legilor și regulamentelor care
organizează și reglementează exercițiul profesiei, reprezentarea
intereselor profesiei de farmacist și păstrarea prestigiului acestei
profesii în cadrul vieții sociale.
Art. 4. — Ca autoritate publică și profesională, Colegiul
Farmaciștilor din România realizează atribuțiile prevăzute de
lege și de prezentul statut, în 5 domenii principale de activitate:
a) profesional;
b) etic și deontologic;
c) jurisdicție profesională și litigii;
d) economico-social;
e) administrativ și organizatoric.
Art. 5. — (1) La nivelul județelor, respectiv al municipiului
București, se organizează și funcționează câte un colegiu al
farmaciștilor cu drept de liberă practică din unitatea
administrativ-teritorială respectivă.
(2) Farmaciștii înscriși și luați în evidența colegiilor teritoriale
sunt membri ai Colegiului Farmaciștilor din România.
(3) Niciun colegiu teritorial nu poate funcționa în afara
Colegiului Farmaciștilor din România.

Art. 6. — Între Colegiul Farmaciștilor din România și colegiile
teritoriale există, în condițiile legii și ale prezentului statut,
autonomie organizatorică, funcțională și financiară.
Art. 7. — (1) Ca organizație profesională, Colegiul
Farmaciștilor din România apără demnitatea și promovează
drepturile și interesele membrilor săi în toate sferele de
activitate, apără onoarea, libertatea și independența
profesională a farmacistului în exercitarea profesiei, asigură
respectarea de către farmaciști a obligațiilor ce le revin față de
bolnav și de sănătatea publică.
(2) În vederea realizării obiectivelor prevăzute la alin. (1),
Colegiul Farmaciștilor din România colaborează, în condițiile
legii, cu toate instituțiile competente.
Art. 8. — (1) Colegiul Farmaciștilor din România, prin
organismele sale, este reprezentant al corpului profesional din
România în relațiile cu autoritățile și cu instituțiile
guvernamentale și neguvernamentale, interne și internaționale.
(2) Pentru îndeplinirea atribuțiilor și obiectivelor conferite de
lege și de prezentul statut, organele reprezentative ale
Colegiului Farmaciștilor din România pot intra în relații cu diferite
organisme similare din alte state.
Art. 9. — Alegerea organelor reprezentative și de conducere
ale Colegiului Farmaciștilor din România, atât la nivel național,
cât și teritorial, se va face, de jos în sus, cu respectarea
principiilor democratice și a egalității tuturor membrilor.
Art. 10. — (1) Sediul Colegiului Farmaciștilor din România
este în municipiul București.
(2) Emblema cu sigla Colegiului Farmaciștilor din România
este prevăzută în anexa la prezentul statut.
CAPITOLUL II
Atribuțiile Colegiului Farmaciștilor din România
Art. 11. — Colegiul Farmaciștilor din România are
următoarele atribuții:
a) colaborează în domeniul său de competență cu Ministerul
Sănătății prin asigurarea controlului aplicării regulamentelor și
normelor care organizează și reglementează exercitarea
profesiei de farmacist, indiferent de forma de exercitare și de
unitatea farmaceutică în care se desfășoară;

MONITORUL OFICIAL AL ROMÂNIEI, PARTEA I, Nr. 490/15.VII.2009
b) apără demnitatea și promovează drepturile și interesele
membrilor săi în toate sferele de activitate; apără onoarea,
libertatea și independența profesională a farmacistului, precum
și dreptul acestuia de decizie în exercitarea actului profesional;
asigură respectarea de către farmaciști a obligațiilor ce le revin
față de pacient și de sănătatea publică;
c) atestă onorabilitatea și moralitatea profesională a
membrilor săi;
d) întocmește și actualizează permanent Registrul unic al
farmaciștilor din România, administrează pagina de internet de
publicare a acestuia și înaintează trimestrial Ministerului
Sănătății un raport privind situația numerică a membrilor săi,
precum și a evenimentelor înregistrate în domeniul autorizării,
controlului și supravegherii profesiei de farmacist;
e) elaborează și adoptă Regulamentul de organizare și
funcționare a Colegiului Farmaciștilor din România și Codul
deontologic al farmacistului;
f) colaborează în domeniul său de competență cu Ministerul
Sănătății la formarea, specializarea și perfecționarea pregătirii
profesionale a farmaciștilor;
g) avizează, conform regulamentelor de organizare și
funcționare a unităților farmaceutice, fișa de atribuții a postului
de farmacist, întocmită obligatoriu la nivelul fiecărei farmacii;
h) colaborează cu Ministerul Sănătății în vederea stabilirii și
creșterii standardelor de practică profesională, a asigurării
calității actului farmaceutic în unitățile farmaceutice;
i) colaborează cu Ministerul Sănătății și participă, prin
reprezentanții săi, la activitatea de inspecție farmaceutică
organizată de acesta, inclusiv pe bază de tematici comune de
inspecție și control;
j) colaborează cu Ministerul Sănătății la elaborarea
metodologiei de acordare a gradului profesional și a tematicii de
concurs;
k) inițiază, promovează, organizează și acreditează în
domeniul său de competență forme de educație farmaceutică
continuă și de ridicare a gradului de competență profesională a
membrilor săi, cu excepția programelor de studii complementare
în vederea obținerii de atestate;
l) controlează modul în care sunt respectate de către
angajatori independența profesională și dreptul de decizie
profesională ale farmacistului;
m) reprezintă și apără în domeniul său de competență
interesele membrilor, la solicitarea acestora, în fața angajatorilor;
n) promovează și stabilește relații pe plan extern cu instituții
și organizații similare;
o) colaborează în domeniul său de competență cu Ministerul
Sănătății la elaborarea reglementărilor profesiei de farmacist;
p) organizează judecarea cazurilor de încălcare a normelor
de deontologie profesională ori a celor care reglementează
exercitarea profesiei sau a actului profesional;
q) organizează centre de pregătire lingvistică, necesare
pentru exercitarea activității profesionale de către farmaciștii
cetățeni ai statelor membre ale Uniunii Europene, ai statelor
aparținând Spațiului Economic European sau ai Confederației
Elvețiene;
r) colaborează în domeniul său de competență cu Ministerul
Sănătății, organizații patronale și sindicale, precum și cu alte
asociații ori cu organizații neguvernamentale, în toate
problemele ce privesc asigurarea sănătății populației.
Art. 12. — (1) În exercitarea atribuțiilor prevăzute de lege și
de prezentul statut, Colegiul Farmaciștilor din România, prin
structurile naționale sau teritoriale, are dreptul de a formula
acțiune în justiție în nume propriu sau în numele membrilor săi.
(2) Decizia privind deschiderea acțiunii aparține Biroului
executiv al Consiliului Național al Colegiului Farmaciștilor din
România, respectiv consiliului colegiului teritorial.

3

Art. 13. — Colegiul Farmaciștilor din România participă,
alături de celelalte instituții implicate, la elaborarea contractuluicadru privind furnizarea serviciilor farmaceutice în cadrul
sistemului de asigurări sociale de sănătate.
CAPITOLUL III
Organizarea și funcționarea
SECȚIUNEA 1
Dispoziții generale

Art. 14. — (1) Corpul profesional al farmaciștilor este
organizat la nivel național în cadrul Colegiului Farmaciștilor din
România, iar la nivel teritorial, județe, respectiv municipiul
București, prin colegii teritoriale.
(2) Atât Colegiul Farmaciștilor din România, cât și colegiile
teritoriale au de la data constituirii și înregistrării la administrația
financiară personalitate juridică, patrimoniu și buget proprii.
(3) Colegiul Farmaciștilor din România, precum și colegiile
teritoriale înființate și organizate potrivit legilor anterioare rămân
constituite și își vor continua activitatea potrivit legii și prezentului
statut.
Art. 15. — (1) Denumirea colegiului teritorial este ăColegiul
Farmaciștilor din .........................” (se completează cu
denumirea unității administrativ-teritoriale în care funcționează
colegiul respectiv).
(2) Sediul colegiului teritorial este în orașul reședință de
județ, respectiv în municipiul București pentru Colegiul
Farmaciștilor din București.
Art. 16. — (1) Raporturile dintre organele de conducere
naționale și cele teritoriale se stabilesc conform dispozițiilor
legale și ale prezentului statut.
(2) Raporturile menționate la alin. (1) vor avea la bază, în
ceea ce privește organizarea și funcționarea, autonomia
organismelor locale, respectarea principiului democratic în
luarea deciziilor și a competențelor speciale stabilite de lege și
de statut.
SECȚIUNEA a 2-a
Organele de conducere la nivel național

Art. 17. — Organele de conducere ale Colegiului
Farmaciștilor din România la nivel național sunt:
a) Adunarea generală națională;
b) Consiliul național;
c) Biroul executiv;
d) președintele.
Art. 18. — (1) Adunarea Generală Națională a Colegiului
Farmaciștilor din România este alcătuită din președinții colegiilor
teritoriale și din reprezentanți aleși de adunările generale locale
prin vot direct și secret.
(2) Norma de reprezentare în Adunarea generală națională
este de 1/50.
(3) Reprezentanții în Adunarea generală națională sunt aleși
pe o durată de 4 ani.
(4) Proporțional cu numărul de farmaciști înscriși în evidența
colegiului teritorial se va alege un număr de 3—11 membri
supleanți.
Art. 19. — Adunarea generală națională are următoarele
atribuții:
a) adoptă Statutul Colegiului Farmaciștilor din România,
precum și Codul deontologic al farmacistului;
b) aprobă modificarea acestora;
c) aprobă bugetul de venituri și cheltuieli și execuția celui
pentru exercițiul financiar expirat;
d) alege dintre membrii săi Comisia de cenzori;
e) adoptă declarații care să reflecte poziția Colegiului
Farmaciștilor din România cu privire la aspecte de interes

4

MONITORUL OFICIAL AL ROMÂNIEI, PARTEA I, Nr. 490/15.VII.2009

general în ceea ce privește profesia de farmacist ori statutul
farmacistului în societate;
f) revocă din funcție membrii aleși, pentru abateri de la
prevederile legii și ale Statutului Colegiului Farmaciștilor din
România, care aduc prejudicii activității organismului
profesional.
Art. 20. — (1) Adunarea generală națională adoptă hotărâri
în prezența a cel puțin două treimi din numărul membrilor săi, cu
majoritate simplă de voturi.
(2) Dacă la prima convocare nu se realizează condiția de
cvorum, după două săptămâni se va organiza o altă ședință, cu
aceeași ordine de zi, care va putea adopta hotărâri, indiferent de
numărul membrilor prezenți, cu excepția situațiilor prevăzute la
art. 19 lit. a) și b), pentru care este necesară condiția de cvorum
prevăzută de lege.
(3) Adunarea generală națională se întrunește în ședință
ordinară în primul trimestru al anului în curs.
Art. 21. — Adunarea generală națională este condusă de
președintele Colegiului Farmaciștilor din România.
Art. 22. — Adunarea generală națională este convocată de:
a) președintele Colegiului Farmaciștilor din România;
b) Biroul executiv al Consiliului național;
c) Consiliul național.
Art. 23. — (1) Consiliul național al Colegiului Farmaciștilor
din România este alcătuit din președinții colegiilor teritoriale,
3 reprezentanți ai Colegiului Farmaciștilor din București,
respectiv președintele și 2 vicepreședinți, un reprezentant numit
de Ministerul Sănătății ca autoritate de stat și câte un
reprezentant al farmaciștilor din fiecare minister ori instituție
centrală cu rețea sanitară proprie. Consiliul Național al
Colegiului Farmaciștilor din România poate fi asistat, cu rol
consultativ, de către un reprezentant al Academiei de Științe
Medicale, al Ministerului Muncii, Familiei și Protecției Sociale și
al Ministerului Justiției.
(2) Cheltuielile de deplasare și diurna reprezentanților în
Consiliul Național al Colegiului Farmaciștilor din România vor fi
suportate de către colegiile teritoriale ai căror reprezentanți sunt.
(3) Consiliul Național al Colegiului Farmaciștilor din România
se întrunește legal în prezența a cel puțin două treimi din
numărul reprezentanților prevăzuți la alin. (1).
Art. 24. — (1) Consiliul național lucrează în prezența a două
treimi din numărul membrilor cu drept de vot și decide cu o
majoritate absolută de voturi, cu excepția deciziilor referitoare
la cotizație, pentru care sunt necesare voturile favorabile a două
treimi din numărul total al membrilor.
(2) Deciziile Consiliului național sunt obligatorii pentru
colegiile teritoriale și pentru toți farmaciștii care practică profesia
de farmacist în România.
Art. 25. — (1) Consiliul național se întâlnește în ședințe
ordinare o dată pe trimestru sau în ședințe extraordinare ori de
câte ori este nevoie.
(2) Ședințele ordinare sunt convocate de către președintele
Biroului executiv.
Art. 26. — Convocarea membrilor Consiliului național se va
face, după caz, prin:
a) scrisoare recomandată cu confirmare de primire;
b) fax la sediul colegiului local al cărui membru este
respectivul reprezentant sau la unitatea ori instituția la care
reprezentantul își desfășoară activitatea.
Art. 27. — (1) Convocarea în una dintre modalitățile
menționate mai sus se va face cu cel puțin 7 zile înaintea datei
întrunirii Consiliului național și va fi însoțită de ordinea de zi și,
atunci când este posibil, de materialele, proiectele de decizii,
actele normative etc. ce urmează a fi adoptate.
(2) Materialele ce urmează a fi supuse dezbaterilor pot fi
trimise și prin intermediul poștei electronice.

Art. 28. — (1) Ședințele extraordinare pot fi convocate de
către:
a) Biroul executiv;
b) președintele Colegiului Farmaciștilor din România;
c) secretarul general sau oricare alt membru al Biroului
executiv, la solicitarea a cel puțin o treime din numărul membrilor
Consiliului național.
(2) Procedura de convocare a ședințelor extraordinare este
cea prevăzută de art. 27.
Art. 29. — Atribuțiile Consiliului național sunt următoarele:
a) elaborează Statutul Colegiului Farmaciștilor din România,
precum și proiectele de modificare a acestuia;
b) elaborează Codul deontologic al farmacistului, precum și
proiectele de modificare a acestuia;
c) colaborează cu Ministerul Sănătății la elaborarea
Nomenclatorului de specialități medicale, medico-dentare și
farmaceutice pentru rețeaua de asistență medicală;
d) colaborează cu Ministerul Sănătății la elaborarea
tematicilor, metodologiilor, concursurilor și examenelor pentru
farmaciști;
e) stabilește sistemul de credite de educație continuă, pe
baza căruia se evaluează activitatea de perfecționare
profesională a farmaciștilor;
f) colaborează cu Ministerul Sănătății la elaborarea normelor
privind exercitarea profesiei de farmacist pe teritoriul României;
g) colaborează cu Ministerul Sănătății și Ministerul Educației,
Cercetării și Inovării la elaborarea strategiei și programelor
privind dezvoltarea învățământului farmaceutic;
h) fixează cotizația care trebuie plătită obligatoriu de către
fiecare farmacist consiliului județean sau al municipiului
București, stabilind partea din această cotizație care trebuie
virată către Consiliul Național al Colegiului Farmaciștilor din
România;
i) gestionează bunurile Colegiului Farmaciștilor din România
și poate să creeze și să subvenționeze acțiuni interesând
profesiunea, acțiuni de întrajutorare sau de sponsorizare;
j) soluționează, prin comisiile de specialitate ale Colegiului
Farmaciștilor din România, în termen de 30 de zile de la
înregistrare, contestațiile formulate împotriva deciziilor date de
consiliile județene, respectiv al municipiului București, în
conformitate cu regulamentele proprii;
k) alege, dintre membrii săi, Biroul executiv al Colegiului
Farmaciștilor din România;
l) propune Adunării generale naționale proiectul privind
bugetul de venituri și cheltuieli al Colegiului Farmaciștilor din
România;
m) alege, dintre membrii săi, pe cei care vor forma comisiile
de lucru;
n) stabilește indemnizațiile membrilor Biroului executiv și
indemnizația de ședință a membrilor Comisiei superioare de
disciplină;
o) avizează reînscrierea farmaciștilor care au pierdut
calitatea de membru al Colegiului Farmaciștilor din România,
conform Codului deontologic al farmacistului.
Art. 30. — (1) Consiliul național stabilește, în domeniul său
de competență, strategia și planul anual de control și
supraveghere a modului de exercitare a profesiei de farmacist,
precum și condițiile în care se desfășoară aceasta.
(2) Reprezentanții Colegiului Farmaciștilor din România,
anume desemnați, au dreptul de a desfășura activități de control
și supraveghere privind modul de exercitare a profesiei de
farmacist în toate unitățile farmaceutice din România.
Art. 31. — (1) În cadrul Consiliului național, pentru realizarea
atribuțiilor, funcționează următoarele comisii de lucru:
1. Comisia de studii și strategii de dezvoltare;
2. Comisia profesional-științifică și de învățământ;

MONITORUL OFICIAL AL ROMÂNIEI, PARTEA I, Nr. 490/15.VII.2009
3. Comisia economico-socială și de asigurări sociale de
sănătate;
4. Comisia de etică și deontologie profesională;
5. Comisia imagine, relații interne și externe;
6. Comisia acreditări, avizări și autorizări;
7. Comisia administrativă și financiar-contabilă.
(2) La nivel local se poate adopta o organizare
asemănătoare.
Art. 32. — (1) În funcție de necesitățile concrete, Consiliul
național poate aproba înființarea unor comisii de lucru ori a unor
comisii consultative.
(2) Aceste comisii pot avea activitate permanentă sau
temporară.
Art. 33. — (1) Corespunzător acestor comisii de lucru ale
Consiliului național, în cadrul Colegiului Farmaciștilor din
România se pot înființa, ca structuri tehnice sau administrative,
departamente.
(2) Departamentele vor fi coordonate de către unul dintre
membrii Biroului executiv și, în funcție de numărul de posturi și
de schema de personal aprobată de Consiliul național, vor fi
asigurate cu personal tehnic de specialitate sau administrativ.
(3) Consiliul național va aproba regulamentele de organizare
și funcționare a departamentelor.
Art. 34. — Biroul executiv al Consiliul național este format
dintr-un președinte, 3 vicepreședinți și un secretar general, aleși
în mod individual de către Consiliul național dintre membrii săi.
Art. 35. — (1) Biroul executiv lucrează legal în prezența a
3 dintre membrii săi și ia decizii valabile cu votul
majorității membrilor prezenți.
(2) Biroul executiv se întrunește o dată la două săptămâni
sau ori de câte ori este cazul, la cererea președintelui sau a cel
puțin 2 dintre membrii săi.
Art. 36. — Atribuțiile Biroului executiv:
a) asigură activitatea permanentă a Colegiului Farmaciștilor
din România între ședințele Consiliului național;
b) aprobă angajarea de personal și asigură execuția
bugetului Colegiului Farmaciștilor din România;
c) întocmește raportul anual de activitate și gestiune, pe care
îl supune aprobării Consiliului național;
d) acceptă donațiile, legatele și sponsorizările făcute
Colegiului Farmaciștilor din România și le face publice în presa
de specialitate;
e) execută hotărârile Adunării generale naționale și ale
Consiliului național;
f) elaborează și supune spre avizare Consiliului național
proiectul bugetului de venituri și cheltuieli, pe baza bugetelor de
venituri și cheltuieli ale colegiilor teritoriale;
g) informează Consiliul național cu privire la deciziile emise
între ședințele acestuia;
h) îndeplinește orice alte sarcini stabilite de către Consiliul
național.
Art. 37. — Biroul executiv coordonează activitatea comisiilor
de lucru ale Consiliului național.
Art. 38. — În exercitarea mandatului, membrii Biroului
executiv, precum și membrii birourilor consiliilor colegiilor
teritoriale vor primi o indemnizație lunară, al cărei cuantum va fi
aprobat, după caz, de Consiliul național, respectiv de consiliile
colegiilor teritoriale.
Art. 39. — Președintele Biroului executiv este președintele
Colegiului Farmaciștilor din România.
Art. 40. — Atribuțiile președintelui:
a) reprezintă Colegiul Farmaciștilor din România în relațiile
cu persoanele fizice și juridice din țară și din străinătate;
b) încheie contracte și convenții în numele Colegiului
Farmaciștilor din România, cu aprobarea Biroului executiv;
c) convoacă și conduce ședințele Adunării generale și ale
Consiliului național;

5

d) duce la îndeplinire deciziile Biroului executiv, hotărârile
Consiliului național date în sarcina sa și rezolvă problemele și
lucrările curente;
e) angajează personalul de specialitate și administrativ;
f) îndeplinește orice alte sarcini încredințate de Consiliul
național ori de Biroul executiv.
Art. 41. — (1) Președintele Biroului executiv păstrează și
folosește ștampila Colegiului Farmaciștilor din România și are
drept de semnătură în bancă.
(2) În lipsa sa, președintele poate mandata pe oricare dintre
membrii Biroului executiv pentru a realiza competențele care îi
revin sau numai o parte dintre acestea.
SECȚIUNEA a 3-a
Atribuțiile comisiilor de specialitate ale Consiliului național

Art. 42. — Comisiile de specialitate ale Consiliului național
sunt competente în probleme integrative și de strategie și
îndeplinesc atribuțiile stabilite de prezentul statut sau prin
hotărâre a Consiliului național.
Art. 43. — Comisia de studii și strategii de dezvoltare exercită
următoarele atribuții principale:
a) analizează situația personalului și a serviciilor
farmaceutice, în funcție de nevoile României;
b) propune obiective strategice, programe și proiecte de
dezvoltare și restructurare a activității Colegiului Farmaciștilor
din România;
c) planifică realizarea programelor;
d) monitorizează și realizează proiecte;
e) elaborează informări și sinteze pentru Biroul executiv și
Consiliul național.
Art. 44. — Comisia de studii și strategii de dezvoltare
realizează sinteze în legătură cu aplicarea sistemului normativ
în materie profesională și propune Consiliului național și Biroului
executiv adoptarea măsurilor strategice efective pentru
modificarea și adoptarea actelor normative în beneficiul
societății românești și al corpului profesional din România.
Art. 45. — Comisia profesional-științifică și de învățământ
urmărește și controlează în activitatea sa realizarea obiectivelor
profesionale ale farmaciștilor din România prin programe de
educație continuă, specializare, ridicare și menținere a
standardelor de calitate a actului profesional, acces egal și
echitabil la grade și titluri specifice profesiei.
Art. 46. — Comisia profesional-științifică și de învățământ își
desfășoară activitatea pe următoarele direcții:
a) educație profesională continuă;
b) examene și concursuri;
c) învățământ profesional și alte forme de pregătire
profesională;
d) științe profesionale;
e) practică independentă a profesiei de farmacist.
Art. 47. — Comisia profesional-științifică și de învățământ
analizează și propune îmbunătățirea legislației în domeniul
sanitar și ia măsurile necesare asigurării unui cadru legal,
coerent și adecvat practicii profesionale. Ea are drept obiectiv
introducerea unor mecanisme de evaluare și asigurare a calității
îngrijirilor profesionale: acreditare, standardizare, certificate de
calitate, reguli de bună practică profesională etc.
Art. 48. — Comisia profesional-științifică și de învățământ
organizează și coordonează funcționarea specialităților
profesionale la standarde corespunzătoare, studiază raporturile
de competență dintre diferitele specialități profesionale și
asigură suportul informațional necesar pregătirii profesionale.
Art. 49. — În realizarea competențelor sale Comisia
profesional-științifică și de învățământ îndeplinește și
următoarele activități:
a) studiază situația producției, aprovizionării și cererii de
medicamente, recomandând organelor competente scoaterea

6

MONITORUL OFICIAL AL ROMÂNIEI, PARTEA I, Nr. 490/15.VII.2009

unor medicamente din nomenclator sau un regim special de
compensare ori gratuitate pentru anumite categorii;
b) promovează ridicarea continuă a nivelului profesional,
facilitând participarea farmaciștilor la programe de perfecționare
profesională din țară sau din străinătate;
c) sprijină procurarea de materiale documentare de
specialitate, precum și organizarea de manifestări profesionale
și științifice;
d) elaborează programe și standarde de acreditare periodică
a competenței profesionale;
e) organizează o subcomisie pentru probleme de rezidențiat
și alte forme de învățământ profesional;
f) propune organelor competente cifra de școlarizare în
învățământul farmaceutic.
Art. 50. — Comisia economico-socială și de asigurări sociale
de sănătate susține obiectivele economice și sociale ale corpului
profesional, adaptându-le în permanență condițiilor existente în
plan național și internațional.
Art. 51. — Comisia economico-socială și de asigurări sociale
de sănătate reprezintă farmaciștii care lucrează în sistemul de
asigurări sociale de sănătate, urmărind apărarea drepturilor,
intereselor și a demnității profesiunii de farmacist, precum și
eliminarea oricăror ingerințe în exercitarea actului profesional.
Totodată, Comisia economico-socială și de asigurări sociale de
sănătate supraveghează desfășurarea raporturilor dintre
farmaciștii care lucrează în sistemul de asigurări sociale de
sănătate, luând toate măsurile care se impun pentru asigurarea
libertății profesiei și a apărării statutului farmacistului în
societate, inclusiv cu privire la raportul dintre importanța socială
a activității profesionale și veniturile farmacistului.
Art. 52. — (1) Președintele Comisiei economico-sociale și de
asigurări sociale de sănătate reprezintă Colegiul Farmaciștilor
din România și farmaciștii din sistemul de asigurări sociale de
sănătate în fața organismelor specializate ale Casei Naționale
de Asigurări de Sănătate, la nivel central.
(2) La nivel local, reprezentativitatea se va realiza pe baza
principiilor autonomiei organizatorice, funcționale și financiare.
Art. 53. — Președintele Colegiului Farmaciștilor din România
împreună cu președintele Comisiei economico-sociale și de
asigurări sociale de sănătate reprezintă Colegiul Farmaciștilor
din România la nivel central pentru negocierea, elaborarea,
încheierea sau încetarea contractelor-cadru privind furnizarea
serviciilor profesionale în cadrul sistemului de asigurări sociale
de sănătate.
Art. 54. — Comisiile economico-sociale și de asigurări
sociale de sănătate de la nivel județean, respectiv al municipiului
București supraveghează modul de aplicare a negocierilor
realizate de către Colegiul Farmaciștilor din România la nivel
central, în sensul că:
a) îi asistă, la cerere, pe membrii lor la încheierea
contractelor individuale privind furnizarea de servicii
profesionale;
b) reprezintă și apără interesele membrilor lor în fața
partenerilor contractuali;
c) susțin posibilitatea membrilor lor de a munci cât mai mult,
dacă o doresc, cu asigurarea veniturilor corespunzătoare muncii
depuse;
d) oferă consultații de specialitate cu privire la încheierea,
executarea și încetarea contractelor privind furnizarea de servicii
profesionale în cadrul sistemului de asigurări de sănătate;
e) intervin prompt și acționează prin toate mijloacele legale
atunci când sunt încălcate drepturile ce decurg din încheierea
contractelor privind furnizarea de servicii profesionale.
Art. 55. — Prin intermediul comisiei economico-sociale și de
asigurări sociale de sănătate de la nivel județean sau al
municipiului București, Colegiul Farmaciștilor din România
organizează și încurajează activitățile cultural-artistice și sportive

ale membrilor săi și familiilor acestora, gospodărește și dezvoltă
baza proprie de recreare și sport, contribuie la protejarea
membrilor săi și a familiilor acestora prin acordarea, în limita
posibilităților, de ajutoare materiale.
Art. 56. — Comisia de etică și deontologie profesională are
următoarele atribuții:
a) urmărește și controlează respectarea de către farmaciști
a Codului deontologic al farmacistului;
b) analizează evoluția normelor deontologice în practica
europeană și internațională;
c) face propuneri de modificare a Codului deontologic al
farmacistului.
Art. 57. — Judecarea cazurilor ce constituie abatere
disciplinară se face în temeiul cadrului legal, al prezentului
statut, al Codului deontologic al farmacistului, al regulamentelor
de ordine internă ale unităților farmaceutice și al fișei postului,
asigurându-se o înaltă moralitate profesională în rândurile
corpului profesional.
Art. 58. — Excluderea unui membru din cadrul Colegiului
Farmaciștilor din România implică retragerea dreptului de liberă
practică.
Art. 59. — (1) În cazul unor acțiuni care lezează onoarea
profesională a membrilor Colegiului Farmaciștilor din România
și/sau a corpului profesional în ansamblu, indiferent de
mijloacele de realizare, Comisia de etică și deontologie
profesională va uza de dreptul la replică, cerând ferm autorilor
unor astfel de acțiuni să le retracteze sau să le rectifice.
(2) La nivel județean, respectiv al municipiului București,
astfel de atribuții se realizează pe baza principiului autonomiei
organizatorice și funcționale.
Art. 60. — Prin comisia de etică și deontologie profesională
de la nivel județean, respectiv al municipiului București se
sesizează încercarea de practică ilegală a profesiei de farmacist
pe teritoriul României. Dreptul de a susține acțiunea în justiție
revine președintelui consiliului colegiului teritorial.
Art. 61. — Comisia imagine, relații interne și externe are ca
obiectiv realizarea legăturilor dintre Colegiul Farmaciștilor din
România și structuri guvernamentale, neguvernamentale,
județene, naționale și internaționale. Relația cu publicul și massmedia se asigură prin intermediul unui purtător de cuvânt sau al
președintelui acestei comisii.
Art. 62. — Comisia acreditări, avizări și autorizări are ca
obiectiv impunerea unor standarde și criterii de asigurare a
calității actului profesional pe teritoriul României. În acest sens,
comisia îndeplinește următoarele atribuții principale:
a) asigură împreună cu structurile de specialitate din
Ministerul Educației, Cercetării și Inovării și din Ministerul
Sănătății verificarea, validarea și echivalarea calificării
membrilor săi;
b) elaborează și propune criteriile și metodologia pentru
acordarea și revocarea avizului de liberă practică;
c) participă la ședințele comisiilor centrale de acreditări
profesionale din cadrul sistemului de asigurări de sănătate;
d) duce la îndeplinire alte sarcini trasate de Consiliul național.
Art. 63. — Prin comisiile acreditări, avizări și autorizări
județene, respectiv cea de la nivelul municipiului București,
Colegiul Farmaciștilor din România îndeplinește următoarele
atribuții:
a) ține evidența farmaciștilor cu drept de liberă practică și a
farmaciilor din raza județului respectiv sau a municipiului
București;
b) avizează regulamentele de ordine interioară ale unităților
farmaceutice, precum și fișele de atribuții ale postului de
farmacist;
c) supraveghează modul de exercitare a profesiei de către
farmaciști;

MONITORUL OFICIAL AL ROMÂNIEI, PARTEA I, Nr. 490/15.VII.2009
d) analizează cazurile de exercitare ilegală a profesiei de
farmacist cu care este sesizat și înaintează la rândul său dosarul
organelor competente.
Art. 64. — Comisia administrativă și financiar-contabilă are
următoarele atribuții:
a) asigură asistența juridică curentă a Colegiului
Farmaciștilor din România, alta decât cea legată de exercitarea
profesiei de farmacist, inclusiv fundamentarea juridică a
deciziilor Consiliului național;
b) gestionează patrimoniul și ține evidența financiarcontabilă;
c) centralizează cotizațiile și celelalte venituri;
d) asigură activitatea de birotică;
e) propune Consiliului național nivelul cotizației și al părții din
aceasta care trebuie virată de structurile județene către organele
centrale;
f) fundamentează proiectul bugetului de venituri și cheltuieli;
g) fundamentează și propune Biroului executiv al Consiliului
național necesarul de personal de execuție;
h) controlează gestiunea colegiilor teritoriale;
i) pregătește și asigură desfășurarea ședințelor Adunării
generale naționale, Consiliului național și Biroului executiv.
SECȚIUNEA a 4-a
Personalul

Art. 65. — În funcție de necesitățile și în limita numărului de
posturi și a schemei de organizare și funcționare aprobate de
Consiliul național, Biroul executiv poate angaja personal de
specialitate, tehnic și administrativ.
Art. 66. — Pentru lucrări de specialitate care nu presupun o
activitate continuă sau pentru consultații de specialitate în
anumite domenii, Biroul executiv poate contracta servicii plătite
pe lucrare, temă sau proiect, cu specialiști în domeniu.
Art. 67. — Activitatea administrativă curentă a Colegiului
Farmaciștilor din România poate fi condusă de un director
general executiv.
CAPITOLUL IV
Structurile teritoriale
SECȚIUNEA 1
Dispoziții generale

Art. 68. — (1) La nivelul fiecărui județ, respectiv al
municipiului București se organizează câte un colegiu al
farmaciștilor, format din toți farmaciștii care exercită profesia în
unitatea administrativ-teritorială respectivă.
(2) Colegiile farmaciștilor au personalitate juridică, patrimoniu
și buget propriu.
(3) Sediul colegiului este în orașul de reședință a județului,
respectiv în municipiul București, pentru Colegiul Farmaciștilor
din București.
(4) Niciun colegiu teritorial nu poate funcționa în afara
Colegiului Farmaciștilor din România.
Art. 69. — Organele de conducere la nivelul colegiului
județean, respectiv al municipiului București sunt:
a) adunarea generală;
b) consiliul;
c) biroul consiliului;
d) președintele.
Art. 70. — (1) Adunarea generală este formată din toți
farmaciștii cu drept de liberă practică înregistrați la colegiul
respectiv și care își desfășoară activitatea de bază în raza
colegiului teritorial respectiv.
(2) Adunarea generală alege reprezentanții în consiliul
colegiului și reprezentanții în Adunarea generală națională.
Art. 71. — Adunarea generală se întrunește în primul
trimestru al anului în ședință ordinară și, în mod excepțional, în
ședințe extraordinare.

7

Art. 72. — Ședințele pot fi convocate de:
a) consiliu;
b) președintele colegiului județean, respectiv al municipiului
București;
c) biroul consiliului colegiului teritorial;
d) o treime din numărul membrilor;
e) președintele Colegiului Farmaciștilor din România, la
solicitarea Consiliului național.
Art. 73. — Adunarea generală are următoarele atribuții:
a) alege membrii consiliului;
b) alege reprezentanții în Adunarea generală națională;
c) alege dintre membrii săi pe cei care vor alcătui comisia de
cenzori, formată din 3 membri;
d) aprobă bugetul de venituri și cheltuieli;
e) aprobă execuția bugetară;
f) descarcă de gestiune consiliul;
g) analizează raportul de activitate al consiliului.
SECȚIUNEA a 2-a
Consiliul colegiului județean, respectiv al municipiului București

Art. 74. — (1) Consiliul colegiului județean, respectiv al
municipiului București are un număr de membri proporțional cu
numărul farmaciștilor înscriși în evidența colegiului la data
organizării alegerilor, aleși de adunarea generală conform
proporțiilor stabilite de lege.
(2) Consiliul lucrează în prezența a două treimi din numărul
membrilor cu drept de vot și decide cu o majoritate absolută de
voturi.
Art. 75. — Principalele atribuții ale consiliilor colegiilor
teritoriale sunt următoarele:
a) conduc activitatea colegiilor între ședințele adunării
generale;
b) aleg individual și pe funcții membrii biroului consiliului;
c) elaborează regulamentul de organizare și funcționare;
d) aprobă indemnizațiile lunare ale membrilor biroului
consiliului;
e) duc la îndeplinire hotărârile adunării generale;
f) aplică și urmăresc ducerea la îndeplinire a hotărârilor
organelor naționale ale Colegiului Farmaciștilor din România;
g) aleg dintre membrii lor comisiile de lucru;
h) apără și reprezintă interesele profesionale ale membrilor
lor, inclusiv în fața instanțelor judecătorești și a altor autorități
publice.
SECȚIUNEA a 3-a
Biroul consiliului

Art. 76. — Biroul consiliului este format din: președinte,
3 vicepreședinți și un secretar, aleși în mod individual de consiliu
dintre membrii săi.
Art. 77. — (1) Biroul consiliului se întrunește în ședințe
ordinare lunar sau ori de câte ori este nevoie, la solicitarea
președintelui sau a cel puțin 2 dintre membrii săi.
(2) Biroul consiliului lucrează în prezența a cel puțin 3 dintre
membrii săi și ia decizii cu votul a cel puțin 3 membri.
Art. 78. — Biroul consiliului are următoarele atribuții:
a) asigură activitatea colegiului între ședințele consiliului;
b) aprobă angajarea de personal și asigură execuția
bugetului;
c) execută hotărârile adunării generale și ale consiliului;
d) elaborează și supune spre avizare consiliului proiectul
bugetului de venituri și cheltuieli;
e) execută deciziile organelor naționale de conducere și
răspunde de ducerea lor la îndeplinire;
f) informează consiliul cu privire la deciziile emise și
activitatea desfășurată între ședințele consiliului.

8

MONITORUL OFICIAL AL ROMÂNIEI, PARTEA I, Nr. 490/15.VII.2009
CAPITOLUL V
Venituri și cheltuieli

Art. 79. — Veniturile Colegiului Farmaciștilor din România și
ale colegiilor județene, respectiv al municipiului București se
constituie din:
a) taxa de înscriere;
b) cotizațiile lunare ale membrilor;
c) contravaloarea serviciilor prestate membrilor sau
persoanelor fizice și juridice;
d) donații și sponsorizări de la persoane fizice și juridice;
e) legate;
f) drepturi editoriale;
g) încasări din vânzarea publicațiilor proprii;
h) fonduri rezultate din manifestările culturale și științifice;
i) organizarea de cursuri de educație profesională continuă;
j) alte surse.
Art. 80. — Taxa de înscriere în Colegiul Farmaciștilor din
România este de 10% din salariul minim pe economie.
Art. 81. — (1) Cotizațiile datorate și neplătite, în termenul fixat
de către consiliul colegiului teritorial, de către membrii Colegiului
Farmaciștilor din România determină plata unor penalități de 1%
pe zi întârziere din valoarea datorată.
(2) Aceeași penalitate se va aplica și colegiilor teritoriale care
nu varsă către organele naționale partea de cotizație stabilită de
Consiliul național.
Art. 82. — (1) Neplata cotizației datorate Colegiului
Farmaciștilor din România pe o perioadă de 6 luni și după
atenționarea scrisă a consiliului colegiului teritorial se
sancționează cu suspendarea dreptului de liberă practică până
la plata cotizației datorate și a penalităților aferente.
(2) Sancțiunea se aplică de comisia de disciplină, la
sesizarea comisiei administrative și financiar-contabile a
colegiului teritorial.
(3) Decizia de suspendare se comunică Ministerului
Sănătății, casei de asigurări de sănătate județene și
angajatorului farmacistului suspendat.
Art. 83. — (1) Cuantumul cotizației de membru al Colegiului
Farmaciștilor din România, precum și partea din aceasta care
trebuie vărsată către forurile naționale se stabilesc de Consiliul
Național al Colegiului Farmaciștilor din România.
(2) Partea din cotizație aferentă funcționării forurilor naționale
va fi virată până cel târziu la sfârșitul lunii următoare celei pentru
care a fost percepută cotizația.
Art. 84. — (1) Partea de cotizație datorată Consiliului
Național al Colegiului Farmaciștilor din România, nefiind venit
al consiliilor colegiilor teritoriale, se va vira către acesta înaintea
oricăror altor plăți.
(2) Obligația de a urmări și de a efectua vărsarea cotei
aferente Consiliului național revine președintelui consiliului
colegiului teritorial.
Art. 85. — Veniturile pot fi utilizate pentru cheltuieli cu
organizarea și funcționarea, cheltuieli de personal, cheltuieli
materiale și servicii, cheltuieli de capital, perfecționarea pregătirii
profesionale, acordarea de burse prin concurs farmaciștilor,
întrajutorarea farmaciștilor cu venituri mici, crearea de instituții
cu scop filantropic și științific, alte cheltuieli aprobate, după caz,
de consiliul colegiului teritorial, respectiv de Consiliul național.
Art. 86. — (1) Colegiul Farmaciștilor din România, la nivel
central, va avea cont bancar. Dreptul de semnătură în bancă
aparține președintelui Colegiului Farmaciștilor din România.
Acesta poate împuternici și o altă persoană cu dreptul de
semnătură în bancă.
(2) Dispozițiile alin. (1) se aplică și colegiilor județene,
respectiv al municipiului București.
Art. 87. — (1) Președinții consiliilor colegiilor județene,
respectiv al municipiului București vor trimite până la sfârșitul
lunii martie copii de pe bugetul de venituri și cheltuieli pe anul în

curs, aprobat de consiliul colegiului județean, respectiv al
municipiului București, și copii de pe bilanțul și contul de
execuție a bugetului de venituri și cheltuieli pe anul anterior.
(2) Copiile vor fi certificate pentru conformitate cu originalul
de către președintele consiliului colegiului județean, respectiv al
municipiului București.
Art. 88. — Membrii Colegiului Farmaciștilor din România care
sunt excluși nu au niciun drept să revendice vreo parte din
patrimoniul sau din veniturile acestuia și nici să ridice pretenții
asupra taxelor de înscriere, cotizațiilor sau altor eventuale
contribuții bănești ori materiale.
CAPITOLUL VI
Alegerea organelor de conducere și a membrilor
comisiilor de disciplină
SECȚIUNEA 1
Alegerea reprezentanților

Art. 89. — (1) Membrii Colegiului Farmaciștilor din România
pot fi aleși în organele de conducere ale Colegiului Farmaciștilor
din România.
(2) Perioada organizării alegerilor se stabilește de Consiliul
Național al Colegiului Farmaciștilor din România.
Art. 90. — Funcțiile de președinte, vicepreședinte și secretar,
atât de la nivel teritorial, cât și central, sunt incompatibile cu:
a) o funcție corespunzătoare dintr-un sindicat profesional;
b) o funcție de conducere în structura Ministerului Sănătății:
ministru, secretar de stat, șef de departament, director general,
director general adjunct, director și director adjunct;
c) calitatea de angajat al Casei Naționale de Asigurări de
Sănătate ori al caselor de asigurări de sănătate județene.
Art. 91. — Membrii consiliului colegiului teritorial, precum și
reprezentanții în Adunarea generală națională se aleg prin vot
direct, secret și liber exprimat de către membrii adunărilor
generale județene, respectiv a municipiului București.
Art. 92. — Dreptul de vot, precum și dreptul de a fi ales în
organele de conducere le au numai farmaciștii membri ai
Colegiului Farmaciștilor din România, care au cotizația datorată
colegiului plătită la zi.
Art. 93. — (1) Dreptul de a alege și de a fi ales se pot exercita
numai în cadrul colegiului al cărui membru este farmacistul
respectiv.
(2) Dovada calității de membru al colegiului teritorial se va
face, acolo unde alegătorul nu se găsește pe lista alegătorilor,
cu ultima chitanță dovedind plata cotizației.
Art. 94. — (1) În vederea organizării și desfășurării alegerilor
se vor organiza comisii electorale locale de către consiliile
colegiilor teritoriale, respectiv o comisie electorală centrală
organizată de Biroul executiv al Consiliului național și aprobată
de Consiliul național.
(2) Comisia electorală centrală va coordona desfășurarea
alegerilor și va emite decizii de îndrumare în vederea aplicării
Regulamentului electoral ori a procedurilor electorale.
Art. 95. — (1) Membrii comisiilor electorale nu pot candida la
posturile elective din cadrul Colegiului Farmaciștilor din
România în legislatura pentru care se organizează alegerile.
(2) Înaintea alegerii în această funcție ei se vor angaja în
scris să nu candideze la o funcție electivă în legislatura pentru
care se organizează respectivele alegeri.
Art. 96. — Membrii Biroului executiv sunt aleși în mod
individual cu majoritate de voturi de către Consiliul național,
respectiv de către consiliile colegiilor teritoriale.
Art. 97. — (1) Alegerile structurilor de conducere, precum și
ale comisiilor de disciplină se vor desfășura în baza unui
regulament electoral aprobat de Consiliul Național al Colegiului
Farmaciștilor din România.

MONITORUL OFICIAL AL ROMÂNIEI, PARTEA I, Nr. 490/15.VII.2009
(2) Perioada organizării alegerilor se stabilește de către
Consiliul național.
SECȚIUNEA a 2-a
Încetarea calității de reprezentant sau de membru în Biroul
executiv

Art. 98. — (1) Încetarea calității de membru al organelor de
conducere sau de reprezentant în organele de conducere
intervine în următoarele situații:
a) demisie;
b) incompatibilitate;
c) deces;
d) pierderea calității de membru al Colegiului Farmaciștilor
din România;
e) revocare;
f) imposibilitatea exercitării calității.
(2) Locul rămas vacant va fi ocupat de către primul membru
supleant.
(3) Locul vacant din cadrul Biroului executiv se ocupă prin
alegerea unui alt membru.
Art. 99. — (1) Revocarea din funcție sau din calitatea de
reprezentant în organele de conducere ale Colegiului
Farmaciștilor din România, atât la nivel național, cât și la nivel
județean, respectiv al municipiului București, se face cu
majoritatea calificată a forului care l-a ales pe cel în cauză.
(2) Revocarea se poate face în cazul încălcărilor grave ale
legii, ale prezentului statut sau ale regulamentelor care
organizează și reglementează exercitarea profesiei de
farmacist.
Art. 100. — (1) Membrii organelor de conducere care lipsesc
nemotivat la:
a) două ședințe într-un an ale adunărilor generale;
b) 3 ședințe într-un an ale Consiliului național sau ale
consiliului colegiului teritorial;
c) 3 ședințe pe semestru ale Biroului executiv al Consiliului
național, respectiv ale biroului consiliului colegiului teritorial, sunt
revocați de drept.
(2) Constatarea revocării se face prin:
a) hotărârea Adunării generale naționale pentru membrii
Consiliului național, la sesizarea Biroului executiv;
b) hotărârea Consiliului național pentru membrii Biroului
executiv al Consiliului național, la sesizarea a 3 dintre membrii
Biroului executiv;
c) decizia Biroului executiv al Consiliului național pentru
membrii organelor teritoriale de conducere, la sesizarea biroului
consiliului colegiului teritorial.
(3) Sesizarea va fi însoțită de dovada absenței membrului în
cauză.
CAPITOLUL VII
Răspunderea disciplinară
SECȚIUNEA 1
Dispoziții generale

Art. 101. — Constituie abatere disciplinară fapta săvârșită cu
vinovăție, prin care se încalcă jurământul depus, legile și
regulamentele specifice profesiei de farmacist, Codul
deontologic al farmacistului, prevederile prezentului statut,
deciziile adoptate de Colegiul Farmaciștilor din România,
precum și orice altă faptă săvârșită în legătură cu profesia sau
în afara acesteia, care este de natură să prejudicieze onoarea
și prestigiul profesiei sau ale corpului profesional.
Art. 102. — (1) Abaterea disciplinară angajează răspunderea
disciplinară a făptuitorului, căruia i se va aplica una dintre
următoarele sancțiuni:
a) mustrare;

9

b) avertisment;
c) vot de blam;
d) suspendarea temporară, într-un interval de 6—12 luni, a
calității de membru al Colegiului Farmaciștilor din România;
e) retragerea calității de membru al Colegiului Farmaciștilor
din România.
(2) La sancțiunile prevăzute la alin. (1) se poate prevedea,
după caz, obligarea celui sancționat la efectuarea unor cursuri
de perfecționare sau de educație farmaceutică ori a altor forme
de pregătire profesională.
Art. 103. — Răspunderea disciplinară a farmacistului nu
exclude răspunderea civilă, penală, administrativă sau materială
a acestuia.
Art. 104. — Acțiunea disciplinară poate fi pornită în termen de
cel mult 6 luni de la data săvârșirii faptei sau de la data luării la
cunoștință.
Art. 105. — Sancțiunile aplicate se radiază după cum
urmează:
a) mustrarea, avertismentul și votul de blam, în termen de
6 luni de la data aplicării lor;
b) suspendarea pe o durată determinată a calității de
membru al Colegiului Farmaciștilor din România, în termen de
un an de la data expirării perioadei de suspendare.
Art. 106. — Dacă prin decizia comisiei de disciplină au fost
dispuse și măsuri privind efectuarea unor cursuri de
perfecționare sau de educație farmaceutică ori alte forme de
pregătire profesională, radierea sancțiunii se va face numai
după prezentarea dovezilor privind îndeplinirea măsurilor
dispuse în acest sens de comisia de disciplină.
Art. 107. — Repetarea unei abateri disciplinare până la
radierea sancțiunii aplicate constituie o circumstanță agravantă,
ce va fi avută în vedere la aplicarea unei eventuale alte
sancțiuni.
Art. 108. — Consiliile colegiilor teritoriale sunt obligate să țină
evidența sancțiunilor aplicate fiecărui membru și să comunice
situația disciplinară la cererea organelor de conducere de la
nivel național.
Art. 109. — (1) La nivelul fiecărui colegiu teritorial se va
organiza și va funcționa o comisie de disciplină profesională,
alcătuită din 3 membri, dintre care unul desemnat de direcția de
sănătate publică teritorială.
(2) La nivelul Colegiului Farmaciștilor din România se va
organiza și va funcționa Comisia superioară de disciplină,
alcătuită din 5 membri, dintre care unul este desemnat de
Ministerul Sănătății.
(3) Membrii comisiei de disciplină sunt aleși de adunarea
generală dintre farmaciștii cu o vechime de peste 7 ani în
profesie și care nu au avut abateri disciplinare în ultimii 5 ani.
(4) Funcția de membru al comisiei de disciplină este
incompatibilă cu orice altă funcție în cadrul colegiului.
(5) Calitatea de membru al comisiei de disciplină încetează
în condițiile legii.
(6) La nivelul fiecărei comisii de disciplină membrii acesteia
își vor alege un președinte care, separat de activitatea în
comisii, va conduce activitatea administrativă.
(7) Separat de membrii titulari vor fi aleși 3 membri supleanți.
Art. 110. — (1) Comisiile de disciplină ale Colegiului
Farmaciștilor din România se organizează și funcționează în
baza legii și a Statutului Colegiului Farmaciștilor din România.
(2) Indemnizația de ședință a membrilor comisiilor de
disciplină de la nivelul colegiilor teritoriale și a membrilor
Comisiei superioare de disciplină, precum și decontarea
cheltuielilor făcute de aceștia se vor stabili de consiliul colegiului
teritorial, respectiv de Consiliul Național al Colegiului
Farmaciștilor din România.
(3) În termen de maximum 10 zile de la primirea mandatelor,
comisiile de disciplină de la nivelul colegiilor teritoriale și Comisia

10

MONITORUL OFICIAL AL ROMÂNIEI, PARTEA I, Nr. 490/15.VII.2009

superioară de disciplină de la nivelul Colegiul Farmaciștilor din
România își vor alege, cu majoritate simplă de voturi, un
președinte.
Art. 111. — (1) Președintele comisiei de disciplină are
următoarele atribuții:
a) organizează și conduce activitatea comisiei;
b) organizează completele de judecată a cauzelor
disciplinare;
c) elaborează hotărârile comisiei;
d) răspunde de evidența cauzelor disciplinare;
e) reprezintă comisia de disciplină în fața autorităților și
instituțiilor publice;
f) informează organele de conducere ale colegiului despre
activitatea comisiei și despre problemele apărute în cursul
desfășurării cercetărilor disciplinare ori soluționării cauzelor;
g) propune proiectul de buget necesar desfășurării activității
comisiei;
h) prezintă adunării generale raportul anual al activității
comisiei.
Art. 112. — (1) Ședințele de judecată a cauzelor disciplinare
nu sunt publice.
(2) Pe parcursul audierii, farmacistul poate fi asistat de un
coleg sau de un avocat.
Art. 113. — Membrii comisiilor de disciplină, precum și
persoanele implicate în activitatea comisiei de judecată sunt
obligate să păstreze confidențialitatea cu privire la toate datele
și informațiile de care au luat cunoștință.
Art. 114. — (1) Desfășurarea ședințelor de judecată vor fi
consemnate sub formă de procese-verbale de ședință.
(2) Fiecare proces-verbal va fi semnat la sfârșitul ședinței de
membrii comisiei și va fi anexat la dosarul cauzei disciplinare.
(3) Procesul-verbal va putea fi întocmit și de personalul
administrativ.
Art. 115. — Procesul-verbal de ședință, întocmit la fiecare
ședință, va conține următoarele elemente:
a) data în care a avut loc ședința;
b) membrii comisiei de disciplină;
c) consemnarea celor întâmplate în timpul ședinței;
d) actele ori înscrisurile depuse la dosarul cauzei disciplinare;
e) măsurile dispuse în soluționarea cauzei de către comisia
de disciplină;
f) semnăturile membrilor comisiei de disciplină și a persoanei
care a redactat procesul-verbal.
Art. 116. — (1) Procesul-verbal se va atașa, împreună cu
celelalte documente, la dosarul cauzei disciplinare.
(2) Toate filele dosarului disciplinar vor fi numerotate în
ordinea în care au fost primite și păstrate șnuruit în dosarul
disciplinar (se va numerota și șnurui tot ce se depune în dosar:
sesizarea, decizia biroului, adresa de convocare a farmacistului
sau a altor persoane, dovezile de comunicare, acte medicale
sau alte înscrisuri, declarațiile martorilor etc.).
Art. 117. — (1) Toate adresele sau comunicările făcute de
către comisia de disciplină se vor trimite prin intermediul unei
scrisori recomandate cu confirmare de primire sau se vor
înmâna sub semnătura de primire persoanei căreia îi sunt
destinate.
(2) Un exemplar al adreselor sau comunicărilor se va păstra
la dosarul cauzei disciplinare împreună cu dovada de primire
sau de înmânare.
Art. 118. — Comisia de disciplină are dreptul să efectueze
toate actele necesare soluționării cauzei.
Art. 119. — Unitățile sanitare sau farmaceutice au obligația
de a pune la dispoziția comisiilor de disciplină sau persoanelor
desemnate cu investigarea abaterii disciplinare documentele
profesionale solicitate, precum și orice alte date și informații
necesare soluționării cauzei.

SECȚIUNEA a 2-a
Reguli procedurale. Înregistrarea cererii și declanșarea acțiunii
disciplinare

Art. 120. — (1) Plângerea împotriva unui farmacist se
adresează colegiului al cărui membru este farmacistul. Aceasta
va fi înregistrată numai dacă conține elemente de identificare:
numele, prenumele, locul de muncă ale farmacistului împotriva
căruia se face plângerea, precum și numele, prenumele, adresa
și semnătura petentului.
(2) Plângerea se va depune personal sau prin mandat cu
procură ori poate fi trimisă prin scrisoare recomandată cu
confirmare de primire.
(3) Nu se vor înregistra plângerile trimise prin fax, e-mail ori
depuse sau trimise în copii.
Art. 121. — Biroul consiliului este obligat ca, în prima ședință
convocată după data finalizării cercetării preliminare efectuate
de departamentul de jurisdicție, să adopte o decizie cu una
dintre variantele prevăzute de art. 614 din Legea nr. 95/2006
privind reforma în domeniul sănătății, cu modificările și
completările ulterioare, respectiv:
a) respingerea plângerii ca vădit nefondată;
b) solicitarea completării anchetei disciplinare;
c) dispunerea trimiterii dosarului disciplinar la comisia de
disciplină.
Art. 122. — Dacă biroul consiliului se autosesizează, se va
emite, de asemenea, o decizie care va dispune declanșarea
procedurii disciplinare. În decizia de autosesizare se vor
menționa elementele care au stat la baza luării acestei decizii,
eventual, acolo unde este cazul, se vor atașa și dovezile
corespunzătoare.
Art. 123. — (1) Dacă decizia biroului consiliului este de
respingere a sesizării ca vădit nefondată, un exemplar al
acesteia se va trimite prin scrisoare recomandată persoanei
care a făcut sesizarea.
(2) În decizia de respingere a sesizării se va face mențiune
despre posibilitatea persoanei care a făcut sesizarea de a
contesta această decizie în termen de 30 de zile de la
comunicare și că se va depune contestația la sediul colegiului
local. Competența de soluționare a contestației revine Biroului
executiv al Consiliului Național al Colegiului Farmaciștilor din
România.
(3) În termen de 3 zile de la data primirii contestației,
secretarul biroului consiliului colegiului teritorial va înainta
contestația și sesizarea către Biroul executiv al Consiliul
Național al Colegiului Farmaciștilor din România.
(4) Dacă Biroul executiv al Consiliului național consideră că
se impune deschiderea unei anchete disciplinare, va emite o
decizie prin care va dispune declanșarea anchetei disciplinare
la nivelul colegiului teritorial.
SECȚIUNEA a 3-a
Cercetarea disciplinară

Art. 124. — (1) După primirea dosarului disciplinar, comisia
de disciplină va notifica prin scrisoare recomandată cu
confirmare de primire farmacistul reclamat, cu privire la
următoarele aspecte:
a) începerea anchetei disciplinare;
b) precizarea pe scurt a obiectului sesizării;
c) data și ora prezentării pentru audiere la comisia de
disciplină;
d) adresa comisiei de disciplină.
(2) La adresa de convocare se va anexa o copie a sesizării.
(3) Farmacistul va fi informat și va fi convocat cu cel puțin
7 zile înaintea datei la care urmează să aibă loc audierea de
către comisia de disciplină.

MONITORUL OFICIAL AL ROMÂNIEI, PARTEA I, Nr. 490/15.VII.2009
(4) Comisia de disciplină, la solicitarea farmacistului
formulată cu cel puțin 3 zile înaintea datei de convocare, poate
stabili un alt termen de audiere.
Art. 125. — (1) Farmacistul chemat pentru audiere la comisie
poate da și explicații scrise.
(2) În situația în care farmacistul s-a prezentat la comisia de
jurisdicție pentru audieri, declarațiile acestuia vor fi consemnate
și atașate la dosarul disciplinar.
(3) Neprezentarea farmacistului nu împiedică desfășurarea
procedurilor disciplinare ori judecarea cauzei.
Art. 126. — Pe tot parcursul cercetării disciplinare și judecării
cauzei, farmacistul are dreptul să consulte dosarul disciplinar.
Art. 127. — (1) Completul de judecată, după caz, va decide
cu privire la următoarele aspecte:
a) dacă și la ce dată va fi audiată persoana care a făcut
sesizarea;
b) dacă este nevoie să fie audiate și alte persoane;
c) dacă este nevoie să fie consultate anumite documente
medicale ori alte înscrisuri;
d) dacă față de natura cauzei este necesară efectuarea unei
expertize, consultarea unei comisii de specialitate ori a unor
personalități în domeniu;
e) efectuarea unei documentări suplimentare în cauză prin
consultarea literaturii de specialitate;
f) orice alte măsuri necesare unei juste și corecte soluționări
a cauzei.
(2) Despre toate aceste lucruri se va face mențiune în
procesul-verbal de ședință al completului de judecată, procesverbal care se va depune la dosarul cauzei.
Art. 128. — (1) Tot în ședință, dacă se consideră necesar ca
anumite informații să fie primite de la diferite instituții, comisia de
disciplină poate dispune să se facă adresă/adrese la instituțiile
respective prin care să fie solicitate datele și informațiile
necesare.
(2) În adresa de solicitare se va menționa data următoare de
întrunire a comisiei de disciplină, dată la care este nevoie de
materialele solicitate.
Art. 129. — Dacă la următoarea ședință s-au adunat toate
materialele, datele și informațiile solicitate de comisia de
disciplină, dacă s-au audiat toate persoanele care au fost
stabilite, dacă nu mai sunt alte aspecte de lămurit, comisia va
analiza toate declarațiile, probele, înscrisurile, expertizele și va
decide.
Art. 130. — Soluția adoptată și consemnată în procesulverbal de ședință va fi materializată sub forma unei decizii
scrise, care va trebui să conțină în mod obligatoriu următoarele:
a) numărul deciziei și data pronunțării;
b) componența comisiei de disciplină;
c) descrierea pe scurt a faptei ce a făcut obiectul acțiunii
disciplinare;
d) arătarea măsurilor de cercetare a faptei (declarațiile
părților, martorii care au fost audiați, înscrisurile folosite ca
probă, documentele cercetate și reținute în soluționarea cauzei
etc.);
e) faptele și împrejurările care au constituit abaterea
disciplinară, deontologică;
f) sancțiunea aplicată;
g) eventualele măsuri complementare;
h) termenul de contestare și instanța competentă;
i) semnăturile președintelui comisiei de disciplină și ștampila
instituției.
Art. 131. — (1) Decizia comisiei de disciplină se comunică
farmacistului cercetat disciplinar, persoanei care a făcut
sesizarea, Ministerului Sănătății, Biroului executiv al Colegiului
Farmaciștilor din România și persoanei cu care farmacistul
sancționat are încheiat contractul de muncă.

11

(2) În termen de 15 zile de la comunicare, persoanele și
autoritățile prevăzute la alin. (1) pot contesta decizia pronunțată.
Contestația se depune la colegiul teritorial unde s-a judecat
cauza.
Art. 132. — (1) Contestației împotriva deciziei comisiei de
disciplină, depusă la colegiul teritorial, i se va da un număr de
înregistrare și împreună cu o adresă de înaintare și dosarul
cauzei se vor trimite la Colegiul Farmaciștilor din România spre
competentă soluționare în termen de maximum 3 zile.
(2) În adresa de înaintare se va face referire la data
înregistrării contestației și numărul de pagini pe care îl conține
dosarul disciplinar.
Art. 133. — Dispozițiile procedurale se aplică în mod
corespunzător și în ceea ce privește funcționarea Comisiei
superioare de disciplină.
Art. 134. — Soluționând contestația, Comisia superioară de
disciplină, după ascultarea părților și, eventual, după
administrarea tuturor probelor apreciate ca fiind necesare,
pronunță una dintre următoarele soluții:
a) admite contestația și pe cale de consecință anulează
decizia comisiei de disciplină de la nivel teritorial;
b) admite în parte contestația și aplică o sancțiune mai mică
decât sancțiunea aplicată la nivel local;
c) respinge contestația și menține decizia pronunțată de
către comisia de disciplină de la nivel teritorial;
d) aplică una dintre sancțiunile prevăzute de lege.
Art. 135. — Decizia pronunțată de Comisia superioară de
disciplină se comunică persoanei care a făcut contestația,
farmacistului cercetat disciplinar, colegiului teritorial unde s-a
soluționat la fond cauza disciplinară și instituțiilor interesate dacă
sancțiunea aplicată vizează suspendarea dreptului de liberă
practică ori ridicarea lui.
Art. 136. — (1) Dosarele soluționate de Comisia superioară
de disciplină, după trecerea termenului de contestare la instanța
judecătorească ori după stingerea litigiului judecătoresc, se vor
returna comisiei de disciplină locale.
(2) La Comisia superioară de disciplină se va păstră numai
un exemplar al deciziei pronunțate.
CAPITOLUL VIII
Soluționarea litigiilor
Art. 137. — Membrii Colegiului Farmaciștilor din România
sunt obligați ca atunci când se găsesc într-o situație conflictuală,
litigioasă, legată de exercitarea profesiei, cu alt membru al
colegiului, înainte de a apela la instanțele de judecată, la massmedia sau la intervenția altor autorități, să apeleze la comisia
de litigii a consiliului colegiului teritorial.
Art. 138. — Comisia de litigii este formată din 3 membri ai
consiliului colegiului, desemnați de către acesta.
Art. 139. — Comisia de litigii va convoca părțile în litigiu și, pe
baza probelor administrate de părți și a acelora pe care
considerându-le necesare le va solicita, va încerca soluționarea
amiabilă a litigiului.
Art. 140. — (1) La terminarea procedurilor de împăcare a
părților, comisia de litigii va încheia un proces-verbal în care va
consemna situația de fapt, pozițiile părților, probele administrate
și rezultatul final.
(2) Procesul-verbal va fi semnat de membrii comisiei de litigii
și de către părți.

12

MONITORUL OFICIAL AL ROMÂNIEI, PARTEA I, Nr. 490/15.VII.2009
CAPITOLUL IX
Membrii Colegiului Farmaciștilor din România.
Drepturi și obligații
SECȚIUNEA 1
Membrii Colegiului Farmaciștilor din România

Art. 141. — (1) Sunt membri ai Colegiului Farmaciștilor din
România toți farmaciștii, cetățeni români, domiciliați în România,
autorizați să practice profesia de farmacist, precum și, la cerere,
farmaciștii pensionari care nu mai desfășoară activitate
profesională.
(2) Membrii Colegiului Farmaciștilor din România sunt
înscriși în Registrul farmaciștilor din România, registru ce se
publică pe site-ul oficial al colegiului.
Art. 142. — (1) La cerere, membrii Colegiului Farmaciștilor
din România care, din motive obiective, întrerup pe o durată de
până la 5 ani exercitarea profesiei de farmacist pot solicita
suspendarea calității de membru pe acea durată.
(2) Întreruperea sau suspendarea activității pe o durată mai
mare de 5 ani atrage de drept pierderea calității de membru al
Colegiului Farmaciștilor din România și, pe cale de consecință,
pierderea dreptului de liberă practică.
(3) Pe durata suspendării, la cerere, a calității de membru al
Colegiului Farmaciștilor din România se suspendă obligațiile și
drepturile ce decurg din prezentul statut.
(4) Reînscrierea în cadrul Colegiului Farmaciștilor din
România și reluarea activității profesionale după o întrerupere a
exercitării profesiei mai mare de 5 ani se pot face numai în
condițiile legii și cu avizul favorabil al Consiliului Național al
Colegiului Farmaciștilor din România, acordat în baza unei
reatestări profesionale organizate de Comisia profesionalștiințifică și de învățământ.
Art. 143. — Farmaciștii cetățeni străini cărora li s-a aprobat,
în condițiile legii, să exercite profesia de farmacist pe teritoriul
României au obligația să se înregistreze la Colegiul
Farmaciștilor din România și să respecte prezentul statut, Codul
deontologic al farmacistului, regulamentele profesiei și deciziile
organelor de conducere ale corpului profesional.
SECȚIUNEA a 2-a
Drepturile și obligațiile membrilor Colegiului Farmaciștilor din
România

Art. 144. — Membrii Colegiului Farmaciștilor din România au
următoarele drepturi:
a) să aleagă și să fie aleși în organele de conducere ale
corpului profesional;
b) să se adreseze organelor abilitate ale Colegiului
Farmaciștilor din România și să primească informațiile solicitate;
c) să participe la orice acțiuni ale corpului profesional și să fie
informați în timp util despre acestea;
d) să folosească, împreună cu membrii lor de familie, toate
dotările sociale, profesionale, culturale și sportive ale Colegiului
Farmaciștilor din România și ale colegiilor teritoriale;
e) să poarte însemnele corpului profesional;
f) de a fi judecați pe baza prezumției de nevinovăție de către
organele competente ale Colegiului Farmaciștilor din România
pentru abaterile deontologice și disciplinare;
g) de a contesta sancțiunile primite;
h) de a solicita ajutoare materiale pentru situații deosebite,
atât personal, cât și prin membrii lor de familie.
Art. 145. — Obligațiile membrilor Colegiului Farmaciștilor din
România sunt următoarele:
a) să respecte dispozițiile prezentului statut, ale Codului
deontologic al farmacistului, hotărârile organelor de conducere

ale Colegiului Farmaciștilor din România și regulamentele
profesiei;
b) să rezolve sarcinile ce le-au fost încredințate în calitate de
membru sau de reprezentant al corpului profesional;
c) să participe la manifestările inițiate de organele de
conducere, la activitățile profesionale ori de pregătire
profesională, inițiate ori organizate de organele de conducere
naționale sau locale;
d) să participe la ședințele ori la adunările la care au fost
convocați;
e) să execute cu bună-credință sarcinile ce decurg din
prezentul statut ori stabilite prin hotărârile organelor de
conducere;
f) să se abțină de la deliberările organelor de conducere în
care sunt aleși, în cazul în care în îndeplinirea unor atribuții ale
acestor organe au un interes propriu;
g) să păstreze secretul profesional;
h) să păstreze în cadrul profesiei confidențialitatea asupra
dezbaterilor, opiniilor și voturilor exprimate în organele de
conducere;
i) să respecte normele, principiile și îndatoririle deontologiei
profesionale și să aibă un comportament demn în exercitarea
profesiei ori a calității de membru al Colegiului Farmaciștilor din
România;
j) să achite în termenul stabilit cotizația datorată;
k) să rezolve litigiile cu alți membri, în primul rând prin
intermediul medierii de către comisiile de specialitate din cadrul
colegiului la care sunt înregistrați;
l) să execute cu bună-credință atribuțiile ce le revin în calitate
de reprezentant sau de membru în organele de conducere ale
Colegiului Farmaciștilor din România sau ale colegiilor
teritoriale.
Art. 146. — Obligațiile membrilor Colegiului Farmaciștilor din
România ce decurg din calitatea lor specială de farmacist sunt:
a) să respecte și să aplice în orice împrejurare normele de
deontologie;
b) să nu aducă prejudicii reputației corpului profesional sau
altor membri, respectând statutul de corp profesional al
Colegiului Farmaciștilor din România;
c) să acorde cu promptitudine și necondiționat îngrijirile
profesionale de urgență, ca o îndatorire fundamentală
profesională și civică;
d) să acționeze, pe toată durata exercitării profesiei, în
vederea creșterii gradului de pregătire profesională și
cunoașterii noutăților profesionale;
e) să informeze organele de conducere ale corpului
profesional ori de câte ori constată sau apreciază că
independența profesiei le-a fost încălcată prin decizii
administrative.
Art. 147. — (1) Membrii Colegiului Farmaciștilor din România
sunt obligați să realizeze numărul anual de credite de educație
profesională continuă, stabilit de Consiliul național.
(2) Nerealizarea numărului integral de credite pe parcursul a
3 ani atrage suspendarea dreptului de liberă practică până la
realizarea numărului total de credite.
(3) La stabilirea numărului de credite se vor avea în vedere
numai programele și celelalte forme de educație profesională
acreditate de Colegiul Farmaciștilor din România.
Art. 148. — Încălcarea obligațiilor menționate mai sus
constituie abatere disciplinară de la disciplina și deontologia
profesională și a celei de corp profesional.
CAPITOLUL X
Dispoziții tranzitorii și finale
Art. 149. — Completarea sau modificarea prezentului statut
se va face de către Adunarea generală națională, la propunerea
Consiliului național.

MONITORUL OFICIAL AL ROMÂNIEI, PARTEA I, Nr. 490/15.VII.2009
Art. 150. — Actualele structuri ale Colegiului Farmaciștilor din
România, de la nivel național și teritorial, înființate potrivit
reglementărilor anterioare vor rămâne în funcție și își vor exercita
mandatul până la împlinirea duratei pentru care au fost alese.

13

Art. 151. — Prezentul statut a fost aprobat de Adunarea
generală națională în ședința din data de 15 iunie 2009 și intră
în vigoare la data publicării în Monitorul Oficial al României,
Partea I.
ANEXĂ*)
la statut

EMBLEMA

cu sigla Colegiului Farmaciștilor din România

*) Anexa este reprodusă în facsimil.

ANEXA Nr. 2

CODUL DEONTOLOGIC AL FARMACISTULUI

CAPITOLUL I
Principii generale
Art. 1. — (1) Codul deontologic al farmacistului cuprinde un
ansamblu de principii și reguli ce reprezintă valorile
fundamentale în baza cărora se exercită profesia de farmacist
pe teritoriul României.
(2) Prezentul cod exprimă adeziunea farmaciștilor români la
Carta Universală a Drepturilor Omului și la Carta Farmaciei
Europene.
Art. 2. — Codul deontologic al farmacistului are drept
principal scop:
a) ocrotirea drepturilor pacienților;
b) respectarea obligațiilor profesionale de către farmaciști;
c) apărarea demnității și a prestigiului profesiunii de
farmacist.
Art. 3. — (1) În exercitarea profesiei sale, farmacistul
furnizează servicii de sănătate specializate pacientului și
publicului în general fără niciun fel de discriminare.
(2) Relațiile dintre farmacist și beneficiarii serviciilor acordate
trebuie să aibă la bază încrederea în competența și experiența
profesională a farmacistului.
(3) Această încredere obligă farmacistul ca de-a lungul
întregii sale cariere să asigure și să mențină la cel mai înalt nivel
performanțele și conduita sa profesională și personală, să își
actualizeze cunoștințele profesionale permanent în sfera
activității sale.
Art. 4. — Principiile fundamentale în baza cărora se exercită
profesia de farmacist sunt următoarele:
a) exercitarea profesiei se face exclusiv în respect față de
viața și de persoana umană;
b) în orice situație primează interesul pacientului și sănătatea
publică;

c) respectarea în orice situație a drepturilor pacientului;
d) colaborarea ori de câte ori este cazul cu toți factorii
implicați în asigurarea stării de sănătate a pacientului;
e) adoptarea unui rol activ față de informarea și educația
sanitară a publicului, precum și față de combaterea
toxicomaniei, polipragmaziei, dopajului, automedicației și a altor
flageluri;
f) acordarea serviciilor farmaceutice se face la cele mai înalte
standarde de calitate posibile pe baza unui nivel înalt de
competență științifică, aptitudini practice și performanțe
profesionale, în concordanță cu progresele științelor și practicii
farmaceutice;
g) în exercitarea profesiei farmaciștii trebuie să dovedească
loialitate și solidaritate unii față de alții în orice împrejurare, să își
acorde colegial ajutor și asistență pentru realizarea îndatoririlor
profesionale;
h) farmaciștii trebuie să se comporte cu cinste și demnitate
profesională și să nu prejudicieze în niciun fel profesia de
farmacist sau să submineze încrederea publică în aceasta.
Art. 5. — În situațiile în care în rezolvarea unei probleme
alegerea soluției nu este prevăzută în normele legale,
farmacistul trebuie să ia o decizie concordantă cu etica profesiei
și să își asume responsabilitatea.
Art. 6. — Pentru respectarea principiilor de mai sus
farmacistul este obligat să își păstreze libertatea și
independența profesională conform jurământului profesiei.
Art. 7. — Colegiul Farmaciștilor din România garantează
menținerea standardelor profesionale la cel mai înalt nivel
posibil, în scopul ocrotirii sănătății publice, prin supravegherea
respectării de către farmaciști a îndatoririlor profesionale și a
eticii profesionale, precum și prin apărarea independenței,
onoarei și demnității profesionale.

14

MONITORUL OFICIAL AL ROMÂNIEI, PARTEA I, Nr. 490/15.VII.2009
CAPITOLUL II
Standarde deontologice
SECȚIUNEA 1

Responsabilitatea personală și independența farmaciștilor

Art. 8. — (1) Indiferent de sfera de activitate, farmacistul
trebuie să aibă în centrul atenției sale binele pacientului și al
publicului în general.
(2) Farmacistul este răspunzător pentru toate deciziile sale
profesionale, indiferent de responsabilitățile asumate în
exercitarea profesiei sale.
Art. 9. — În vederea îndeplinirii dispozițiilor art. 8, farmacistul,
în timpul exercitării actului profesional, este obligat să respecte
următoarele reguli:
a) să își exercite profesia în conformitate cu procedurile
standard de operare scrise, prevăzute de regulile de bună
practică din domeniul său de activitate;
b) să își îndeplinească îndatoririle profesionale cu
competență, în termenele stabilite;
c) să profeseze doar în acele posturi în care i se permite să
își respecte îndatoririle esențiale ca farmacist, libertatea de
decizie și independență profesională;
d) să accepte acele posturi pentru care are competența și
disponibilitatea necesare pentru a îndeplini cu succes
îndatoririle profesionale. În acest sens trebuie să se informeze
asupra specificului activității, accesului la mijloacele necesare
pentru exercitarea profesiunii la standardele necesare;
e) să își îndeplinească personal atribuțiile și la nevoie să
delege o persoană competentă autorizată pentru îndeplinirea
anumitor activități profesionale, asumându-și răspunderea;
f) să informeze imediat o persoană responsabilă în cazul în
care nu își poate îndeplini îndatoririle profesionale, pentru a se
putea lua la timp măsuri de remediere;
g) să raporteze medicului prescriptor sau autorităților
competente orice efect nedorit sau advers al medicamentelor, în
scopul optimizării tratamentelor;
h) să se abțină să critice sau să condamne convingerile
personale ori religioase ale pacientului care apelează la
serviciile sale;
i) să acorde servicii în mod egal pentru toți pacienții, fără
discriminare, în ordinea solicitării acestora, cu excepția situațiilor
de urgență;
j) să se asigure că serviciile sale au fost percepute și înțelese
corect de pacient, încurajându-l să participe activ la reușita
tratamentului;
k) să nu refuze nejustificat acordarea serviciilor care îi intră
în atribuții, conform legii.
Art. 10. — Farmacistul poate refuza acordarea unor servicii
către pacient atunci când refuzul este justificat de interesul
sănătății pacientului.
Art. 11. — Înainte de a-și asuma o funcție de conducere,
farmacistul trebuie să se autoevalueze și să se asigure că este
capabil să îndeplinească toate responsabilitățile acestei funcții.
Art. 12. — În exercitarea funcției, farmacistul-șef are
următoarele obligații:
a) trebuie să se informeze asupra tuturor aspectelor și
cerințelor legate de funcția pe care o îndeplinește;
b) trebuie să se asigure că toți membrii personalului aflat în
subordinea sa sunt informați asupra atribuțiilor profesionale pe
care trebuie să le îndeplinească;
c) trebuie să transmită instrucțiunile clar pentru a împiedica
orice risc de eroare; în măsura posibilităților, el va transmite în
scris proceduri standard de operare;
d) se asigură că membrii personalului aflat în subordinea sa
își îndeplinesc atribuțiile în conformitate cu prevederile legale,
dar și cu competența și aptitudinile personale;

e) trebuie să respecte independența profesională a
farmaciștilor din subordine;
f) se asigură că echipamentele, localul și utilitățile de la locul
de muncă sunt menținute la standardele acceptate pentru
desfășurarea în bune condiții a activităților profesionale;
g) se asigură că toate activitățile profesionale desfășurate
sub controlul său, precum și cele exercitate de el personal sunt
supuse asigurării de răspundere profesională;
h) se asigură că toate măsurile privind păstrarea
confidențialității sunt efective;
i) are datoria să notifice colegiului pe raza căruia își
desfășoară activitatea orice schimbare de interes profesional
privind membrii personalului din subordinea sa ori funcția sa;
j) trebuie să accepte, în măsura posibilităților, elevi și studenți
pentru îndeplinirea stagiului de practică în unitatea pe care o
conduce.
SECȚIUNEA a 2-a
Competența profesională

Art. 13. — Farmacistul trebuie să își asigure și să își mențină
la un înalt nivel pregătirea profesională, prin actualizarea
permanentă a cunoștințelor în aria sa profesională, în scopul
îndeplinirii atribuțiilor cu competența necesară.
Art. 14. — În vederea actualizării permanente a cunoștințelor
profesionale, farmacistul este obligat:
a) să își planifice și să participe la formele de pregătire
profesională organizate sau acreditate de Colegiul Farmaciștilor
din România;
b) să evalueze și să aplice în practica curentă cunoștințele
actualizate permanent;
c) să ateste cu documente doveditoare pregătirea sa, prin
formele programelor de dezvoltare profesională acceptate,
atunci când acest lucru îi este solicitat de comisiile de
specialitate ale colegiului teritorial la care este înregistrat.
SECȚIUNEA a 3-a
Confidențialitatea

Art. 15. — Farmacistul are datoria de a respecta și proteja
informația profesională.
Art. 16. — Farmacistul trebuie să respecte și să protejeze
confidențialitatea informațiilor referitoare la pacienți, obținute în
cursul activităților profesionale.
Art. 17. — Informațiile pot fi dezvăluite în următoarele cazuri:
a) când pacientul și-a dat consimțământul scris;
b) când tutorele pacientului a consimțit în scris, dacă vârsta
pacientului sau starea sa de sănătate nu permite aceasta;
c) când este necesar pentru a preveni afectări majore sau
punerea în pericol a sănătății pacientului, a unei terțe persoane
sau a publicului în general;
d) stabilirea vinovăției în cazul săvârșirii unor infracțiuni, la
solicitarea instanței de judecată;
e) în alte situații prevăzute de lege.
Art. 18. — Farmacistul nu trebuie să dezvăluie, decât cu
acordul scris al medicului prescriptor, nicio informație referitoare
la practica prescrierii acestuia.
Art. 19. — Farmacistul trebuie să protejeze informația
profesională internă, respectând următoarele reguli:
a) să nu permită accesul terților la informații privind
activitatea unității în care își desfășoară activitatea, decât cu
acordul scris al angajatorului sau în alte situații prevăzute de
lege;
b) să respecte cerințele legale de protecție a informațiilor
privind acumularea și utilizarea acestora;
c) să asigure protecția informațiilor la operațiunile de stocare,
transmitere, primire ori distrugere.

MONITORUL OFICIAL AL ROMÂNIEI, PARTEA I, Nr. 490/15.VII.2009
SECȚIUNEA a 4-a
Relațiile de colaborare ale farmacistului

Art. 20. — În exercitarea profesiei, farmacistul are datoria ca
în interesul bolnavului și al pacientului în general să colaboreze
cu toți confrații săi. În acest sens:
a) toți farmaciștii își acordă ajutor reciproc și consultanță
pentru realizarea îndatoririlor profesionale;
b) farmaciștii își rezolvă singuri litigiile, cu respectarea
spiritului de colegialitate; dacă nu reușesc, fac apel la comisia de
litigii a colegiului;
c) farmacistul trebuie să își trateze toți colaboratorii cu
respect, bunăvoință și colegialitate;
d) farmacistul trebuie să dovedească în orice împrejurare
solidaritate față de colegii săi și loialitate față de corpul
profesional și profesia de farmacist.
Art. 21. — În interesul pacientului și al publicului în general,
farmacistul trebuie să colaboreze cu medicul și cu alți membri ai
echipei de sănătate. În acest sens:
a) farmacistul colaborează activ cu medicul prescriptor
pentru a realiza efectuarea tratamentului pacientului la timp, în
parametrii optimi și în interesul acestuia;
b) în colaborarea sa cu medicul, farmacistul se va abține de
la orice înțelegere în scop material sau de altă natură care ar
avea drept rezultat încălcarea dreptului pacientului;
c) farmacistul trebuie să se abțină de la orice fapt care ar
putea aduce prejudicii demnității și imaginii medicului sau altor
membri ai profesiunilor sanitare, pentru a nu crea neîncredere
pacientului.
SECȚIUNEA a 5-a
Concurența neloială

Art. 22. — Farmacistul nu trebuie să utilizeze mijloacele
concurenței neloiale în vederea obținerii unor avantaje materiale
sau de altă natură.
Art. 23. — Se consideră a fi practici neloiale, fără a fi
limitative, următoarele activități:
a) atragerea pacienților prin oferirea de avantaje materiale
sau reclamă mincinoasă;
b) folosirea de funcția deținută ori de mandatul încredințat în
cadrul organelor de conducere pentru atragerea de pacienți.
Art. 24. — Este sancționabilă denunțarea nejustificată și în
scop concurențial a colegilor.
SECȚIUNEA a 6-a
Publicitatea

Art. 25. — Orice informație furnizată publicului de către
farmacist în legătură cu serviciile de sănătate oferite trebuie să
fie corectă, decentă, legală și onestă.
Art. 26. — Orice informație și material promoțional cu privire
la serviciile profesionale trebuie să fie în concordanță cu rolul
farmacistului în promovarea sănătății și să permită pacientului
să decidă independent asupra solicitării serviciului respectiv.
Art. 27. — În scopul promovării unor servicii proprii,
farmaciștii trebuie să se abțină de la a defăima serviciile
profesionale ale altor confrați.
Art. 28. — Farmacistul trebuie să se abțină de la orice
procedee sau mijloace contrare demnității profesionale, care ar
prejudicia dreptul pacientului de a-și alege singur farmacistul.
Art. 29. — Pe tot timpul exercitării profesiei, farmacistul
trebuie să se asigure că acțiunile de promovare a
medicamentelor, în care este implicat sau care au loc în unitățile
în care el lucrează, sunt în conformitate cu prevederile legale
privind publicitatea medicamentelor.
Art. 30. — Farmacistul se va asigura că promovarea
medicamentelor nu implică obligarea pacientului de a cumpăra

15

sau de a primi medicamente nedorite sau în exces, în locul celor
dorite sau împreună cu acestea.
SECȚIUNEA a 7-a
Servicii farmaceutice de urgență

Art. 31. — (1) Pentru asigurarea continuității asistenței cu
medicamente a populației, farmaciștii trebuie să furnizeze, în
condițiile legii, servicii farmaceutice de urgență.
(2) Furnizarea serviciilor farmaceutice de urgență se va face
cu respectarea următoarelor principii:
a) farmacistul va utiliza toate cunoștințele sale profesionale
pentru a veni în sprijinul pacientului;
b) pentru a realiza un serviciu de calitate, farmacistul va
solicita pacientului sau aparținătorului acestuia toate informațiile
legate de urgența cererii sale, respectiv medicația curentă,
existența altor afecțiuni sau alergii, precum și alte aspecte care
pot influența decizia farmacistului;
c) decizia farmacistului va fi luată avându-se în vedere și
afecțiunea pentru care se solicită medicamentul, grupa
terapeutică din care face parte medicamentul, efectele adverse
și contraindicațiile;
d) în funcție de gravitatea situației prezentate, farmacistul va
încerca să ia legătura cu medicul curant al pacientului sau cu
un alt medic;
e) dozele eliberate pot fi pentru maximum 24 de ore, în zilele
lucrătoare, și pentru maximum 72 de ore, pentru sfârșitul de
săptămână și sărbătorile legale;
f) orice intervenție de acest tip va fi însoțită de recomandarea
farmacistului ca pacientul să se adreseze imediat medicului;
g) în cazul copiilor, eliberarea unui medicament va fi însoțită
de recomandarea către părinți de a consulta în cel mai scurt
timp medicul de familie sau de a apela la serviciul de urgență;
h) medicamentele psihotrope și stupefiante nu fac obiectul
serviciilor farmaceutice de urgență.
Art. 32. — Pentru a realiza în condiții bune serviciile
farmaceutice de urgență, farmacistul este obligat să acorde
primul ajutor, în limita competențelor sale, și să solicite
intervenția serviciilor specializate, informând asupra măsurilor
luate din proprie inițiativă.
Art. 33. — (1) Farmacistul poate elibera medicamente fără
prescripție medicală în următoarele situații:
a) pacientul este bolnav cronic și este cunoscut de către
farmacist sau se află în evidențele farmaciei ca utilizator al
medicamentului solicitat, dar din diverse motive nu a putut
ajunge la medic;
b) pacientul nu posedă o prescripție medicală, dar prezintă
un bilet de ieșire din spital, o scrisoare medicală etc.;
c) pacientul prezintă o prescripție a cărei valabilitate a
expirat;
d) pacientul prezintă o schemă de tratament parafată de
medicul prescriptor;
e) pacientul este în tranzit și nu își poate continua
tratamentul;
f) alte situații de urgență în care farmacistul va decide, după
caz, eliberarea unui medicament pe o durată limitată, până la
obținerea unei prescripții, cu îndrumarea pacientului către
medicul de familie, centrul de sănătate sau permanență,
compartimentul ori unitatea de primire a urgențelor sau apelarea
numărului de urgență 112.
(2) Farmaciile din mediul rural pot furniza servicii
farmaceutice de urgență și în situația în care în localitate nu
există cabinete medicale sau medicul nu este prezent; în aceste
situații, furnizarea serviciilor farmaceutice se va face cu
respectarea principiilor prevăzute la art. 31.
Art. 34. — Când nu poate să acorde pacientului serviciul
solicitat, farmacistul trebuie să îndrume pacientul spre un
serviciu specializat de asistență medicală.

16

MONITORUL OFICIAL AL ROMÂNIEI, PARTEA I, Nr. 490/15.VII.2009

Art. 35. — În cazuri urgente, farmacistul trebuie să acorde
asistență pacienților, dacă este solicitat, și în afara programului
farmaciei.
SECȚIUNEA a 8-a
Incompatibilități

Art. 36. — (1) Se recunoaște ca activitate profesională
activitatea desfășurată în mod legal de farmaciști în unul sau
mai multe dintre domeniile următoare:
a) prepararea formelor farmaceutice ale medicamentelor;
b) fabricarea și controlul medicamentelor;
c) controlul medicamentelor într-un laborator pentru controlul
medicamentelor;
d) depozitarea, conservarea și distribuirea medicamentelor
angro;
e) prepararea, controlul, depozitarea și distribuția
medicamentelor în farmacii deschise publicului;
f) prepararea, controlul, depozitarea și eliberarea
medicamentelor din farmaciile de spital;
g) acordarea de informații și consultanță privind
medicamentele.
(2) Farmacistul, în conformitate cu pregătirea sa universitară,
este competent să exercite și alte activități profesionale, precum:
a) colaborare cu medicul pentru stabilirea și urmărirea
terapiei pacientului;
b) farmacovigilență;
c) fabricarea, controlul, depozitarea, conservarea și
distribuția produselor din plante, suplimentelor nutritive,
produselor
igieno-cosmetice,
dispozitivelor
medicale,
medicamentelor de uz veterinar, substanțelor farmaceutice
active și auxiliare;
d) analize în laboratoare de biochimie, toxicologie și igienă a
mediului și alimentelor;
e) marketing și management farmaceutic;
f) activități didactice, cercetare sau administrație sanitară.
(3) În toate activitățile prevăzute la alin. (1) farmacistul are
deplină răspundere și drept de decizie.
Art. 37. — Exercitarea profesiei de farmacist este
incompatibilă cu:
a) exercitarea concomitentă a profesiei de medic;
b) starea de sănătate fizică sau psihică necorespunzătoare
pentru exercitarea profesiei de farmacist;
c) comerciant persoană fizică;
d) exercitarea unor activități contrare legii sau bunelor
moravuri;
e) calitatea de lucrător comercial sau agent comercial;

f) angajat al altor unități decât cele care au ca obiect de
activitate serviciile farmaceutice, cercetarea farmaceutică,
producția ori distribuția de medicamente sau activitățile
prevăzute la art. 36 alin. (2).
Art. 38. — Dacă în termen de 15 zile de la notificarea făcută
de Colegiul Farmaciștilor din România farmacistul aflat într-o
situație de incompatibilitate nu renunță la activitatea
incompatibilă cu profesia de farmacist, se suspendă de drept
calitatea de membru al Colegiului Farmaciștilor din România și
dreptul de exercitare a profesiei de farmacist.
Art. 39. — (1) Farmaciștii care ocupă funcții publice în cadrul
aparatului central al Ministerului Sănătății, în cadrul autorităților
de sănătate publică județene și a municipiului București, în
cadrul Casei Naționale de Asigurări de Sănătate și, respectiv, în
cadrul caselor de asigurări de sănătate județene și a
municipiului București pot desfășura în afara programului normal
de lucru, în condițiile legii, activități profesionale, potrivit calificării
pe care o dețin exclusiv în unități sanitare sau farmaceutice
private.
(2) Farmaciștilor prevăzuți la alin. (1) li se aplică în mod
corespunzător prevederile art. 35 alin. (1) și (3) din Legea
nr. 53/2003 — Codul muncii, cu modificările și completările
ulterioare.
CAPITOLUL III
Dispoziții finale
Art. 40. — Farmacistul răspunde disciplinar pentru
nerespectarea legilor și regulamentelor profesionale, a Codului
deontologic al farmacistului și a regulilor de bună practică
profesională, a Statutului Colegiului Farmaciștilor din România,
pentru nerespectarea deciziilor adoptate de organele de
conducere ale Colegiului Farmaciștilor din România, precum și
pentru orice fapte săvârșite în legătură cu profesia sau în afara
acesteia, care sunt de natură să prejudicieze onoarea și
prestigiul profesiei sau ale Colegiului Farmaciștilor din România.
Art. 41. — Orice comportament în exercitarea profesiei care
încalcă principiile prezentului cod poate face obiectul unei
reclamații privind încălcarea eticii profesionale de către
farmacist.
Art. 42. — Judecarea cazurilor de abateri de la prezentul cod
se soluționează, conform legii și Statutului Colegiului
Farmaciștilor din România, de comisia de disciplină competentă.
Art. 43. — În aplicarea procedurii disciplinare, instanțele
Colegiului Farmaciștilor din România trebuie să judece cauzele
disciplinare ținând cont de circumstanțele în care s-a petrecut
fapta.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 490/15.VII.2009 conține 16 pagini.

Prețul: 3,20 lei

&JUYDGY|432123]
ISSN 1453—4495

