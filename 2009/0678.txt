Anul 177 (XXI) — Nr. 678

PARTEA I

LEGI, DECRETE, HOTĂRÂRI ȘI ALTE ACTE

Vineri, 9 octombrie 2009

SUMAR

Pagina
Decizia nr. 1.101 din 8 septembrie 2009 referitoare la excepția
de neconstituționalitate a dispozițiilor art. 78 alin. (2)
din Legea nr. 53/2003 — Codul muncii ......................

Decizia nr. 949 din 25 iunie 2009 referitoare la excepția de
neconstituționalitate a prevederilor Legii nr. 182/2002
privind protecția informațiilor clasificate......................

2–3

Decizia nr. 1.025 din 9 iulie 2009 referitoare la excepția de
neconstituționalitate a prevederilor art. 88 alin. (2) din
Legea nr. 122/2006 privind azilul în România ............

3–4

Decizia nr. 1.098 din 8 septembrie 2009 referitoare la excepția
de neconstituționalitate a dispozițiilor art. 1 din
Ordonanța de urgență a Guvernului nr. 160/2000
privind salarizarea controlorilor financiari din cadrul
Curții de Conturi și ale art. 1 alin. (2) din Ordonanța de
urgență a Guvernului nr. 146/2007 pentru aprobarea
plății primelor de concediu de odihnă suspendate în
perioada 2001—2006 ................................................

5–7

7–8

9–10

Decizia nr. 1.104 din 8 septembrie 2009 referitoare la excepția
de neconstituționalitate a dispozițiilor art. 4 din
Ordonanța Guvernului nr. 36/2006 privind instituirea
prețurilor locale de referință pentru energia termică
furnizată populației prin sisteme centralizate, aprobată
cu modificări prin Legea nr. 483/2006 ........................

10–11

Decizia nr. 1.107 din 8 septembrie 2009 referitoare la excepția
de neconstituționalitate a dispozițiilor art. 40 din Legea
nr. 137/2002 privind unele măsuri pentru accelerarea
privatizării și art. 2 pct. 1 lit. a) din Codul de procedură
civilă ..........................................................................

12–13

Decizia nr. 1.109 din 8 septembrie 2009 privind excepția de
neconstituționalitate a dispozițiilor art. 16 alin. (1) și
art. 276 alin. (1) lit. e) din Legea nr. 53/2003 — Codul
muncii ........................................................................

DECIZII ALE CURȚII CONSTITUȚIONALE

Decizia nr. 1.068 din 14 iulie 2009 referitoare la excepția de
neconstituționalitate a dispozițiilor art. 2861 din Legea
nr. 297/2004 privind piața de capital ..........................

Pagina

13–15

Decizia nr. 1.110 din 8 septembrie 2009 privind excepția de
neconstituționalitate a dispozițiilor art. 326 alin. 3 din
Codul de procedură civilă ..........................................

15–16

2

MONITORUL OFICIAL AL ROMÂNIEI, PARTEA I, Nr. 678/9.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 949
din 25 iunie 2009

referitoare la excepția de neconstituționalitate a prevederilor Legii nr. 182/2002
privind protecția informațiilor clasificate
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Legii nr. 182/2002 privind protecția informațiilor
clasificate, excepție ridicată de Rahed Mohamed Ali Wahaili în
Dosarul nr. 718/302/RF/2007 al Tribunalului București — Secția
a IX-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Dalati Bassam, interpret autorizat de limba arabă.
Magistratul-asistent învederează Curții că partea Oficiul
Român pentru Imigrări a transmis la dosar note scrise prin care
solicită respingerea excepției de neconstituționalitate ca
nefondată.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate, întrucât autorul acesteia critică o omisiune
legislativă. Precizează că autorul excepției își axează critica pe
faptul că cetățenii străini nu pot solicita declasificarea anumitor
informații, însă, potrivit art. 2 alin. (3) din Legea nr. 47/1992,
Curtea Constituțională nu are competența de a complini
carențele legislative.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2008, pronunțată în Dosarul
nr. 718/302/RF/2007, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Legii nr. 182/2002 privind protecția
informațiilor clasificate. Excepția de neconstituționalitate a fost
ridicată de Rahed Mohamed Ali Wahaili într-o cauză aflată în
stadiul procesual al recursului, având ca obiect soluționarea
plângerii împotriva hotărârii Oficiului Român pentru Imigrări de
anulare a dreptului acestuia de ședere în România, de anulare
a formei de protecție anterior acordate și de refuzare a
menținerii formei de protecție ori a acordării unei noi forme de
protecție.
În motivarea excepției de neconstituționalitate se susține
că legea criticată este contrară, în ansamblul său, prevederilor
art. 8 din Convenția pentru apărarea drepturilor omului și a
libertăților fundamentale, care consacră dreptul la respectarea
vieții private și de familie. Aceasta, deoarece, potrivit art. 20 din
lege, se pot clasifica informații de ordin personal, fără ca
persoana vizată să aibă la îndemână o cale de atac. Se arată că
excluderea cetățenilor străini din sfera persoanelor care pot

cere, în temeiul art. 20 din lege, declasificarea unor informații
care îi privesc este contrară principiului nondiscriminării în
exercitarea unei căi de atac efective în legătură cu un drept
recunoscut de Convenție, în speță, art. 8. Se precizează că
utilizarea, în cadrul unei proceduri judiciare, a informațiilor astfel
clasificate, determină încălcarea art. 21 din Constituție și a art. 6
din Convenție.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale, necontravenind niciuneia dintre
normele constituționale și internaționale invocate de autorul
excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Legii nr. 182/2002 privind protecția informațiilor
clasificate, publicată în Monitorul Oficial al României, Partea I,
nr. 248 din 12 aprilie 2002. Prevederile art. 20 din lege, la care face
referire autorul excepției, au următoarea redactare: ăArt. 20. —
Orice persoană fizică sau juridică română poate face contestație
la autoritățile care au clasificat informația respectivă, împotriva
clasificării informațiilor, duratei pentru care acestea au fost
clasificate, precum și împotriva modului în care s-a atribuit un
nivel sau altul de secretizare. Contestația va fi soluționată în
condițiile legii contenciosului administrativ.”
În opinia autorului excepției de neconstituționalitate, sunt
încălcate prevederile din Convenția pentru apărarea drepturilor
omului și a libertăților fundamentale cuprinse la art. 6 — ăDreptul
la un proces echitabil”, la art. 8 — ăDreptul la respectarea vieții
private și de familie”, art. 13 — ăDreptul la un recurs efectiv” și
la art. 14 — ăInterzicerea discriminării”, precum și cele ale art. 1
din Protocolul nr. 12 la aceeași convenție, referitoare la
interzicerea generală a discriminării, și cele ale art. 21 din
Constituție privind dreptul de acces liber la justiție.
Examinând excepția de neconstituționalitate, Curtea observă
că, în ceea ce privește Legea nr. 182/2002 în ansamblul său,
autorul excepției nu formulează critici concrete, din care să se

MONITORUL OFICIAL AL ROMÂNIEI, PARTEA I, Nr. 678/9.X.2009
poată deduce eventuala contrarietate a întregii reglementări cu
textele din Constituție și din celelalte documente internaționale
invocate, ci se limitează la a afirma caracterul neconstituțional al
acesteia, fără să ofere însă argumente în sprijinul acestei
aserțiuni. Curtea reține că regimul informațiilor clasificate,
reglementat prin legea criticată, se justifică prin importanța
deosebită a acestora pentru siguranța națională, iar Constituția
României, prin art. 53 și însuși art. 8 din Convenția pentru
apărarea drepturilor omului și a libertăților fundamentale, invocat
de autorul excepției, permit autorităților statului adoptarea
măsurilor legale care, într-o societate democratică, sunt
apreciate ca necesare pentru securitatea națională, siguranța
publică, apărarea ordinii sau prevenirea faptelor penale ori
protejarea drepturilor și libertăților altora.

3

Totodată, Curtea observă că autorul excepției susține că
prevederile Legii nr. 182/2002 sunt discriminatorii și nesocotesc
dreptul la un proces echitabil și la un recurs efectiv, întrucât nu
permit și cetățenilor străini să solicite, în temeiul art. 20 din lege,
declasificarea unor informații care îi privesc. Curtea constată că,
astfel formulată, critica de neconstituționalitate tinde la
completarea legii, atribuție care excedează competenței Curții
Constituționale, care, potrivit art. 2 alin. (2) și (3) din Legea
nr. 47/1992 privind organizarea și funcționarea sa, se pronunță
numai asupra constituționalității actelor cu privire la care a fost
sesizată, prin raportare la dispozițiile sau principiile Constituției,
fără a putea modifica sau completa prevederile supuse
controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor Legii nr. 182/2002 privind protecția informațiilor
clasificate, excepție ridicată de Rahed Mohamed Ali Wahaili în Dosarul nr. 718/302/RF/2007 al Tribunalului București — Secția
a IX-a contencios administrativ și fiscal.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.025
din 9 iulie 2009

referitoare la excepția de neconstituționalitate a prevederilor art. 88 alin. (2) din Legea nr. 122/2006
privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 88 alin. (2) din Legea nr. 122/2006 privind
azilul în România, excepție ridicată de Catalpete Cengiz în
Dosarul nr. 3.999/4/2008 al Judecătoriei Sectorului 4 București.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că partea Oficiul Român pentru Imigrări a
transmis note scrise, prin care solicită respingerea excepției de
neconstituționalitate.

Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, considerând că textul de lege ce formează
obiect al acesteia nu contravine prevederilor din Legea
fundamentală și din Convenția pentru apărarea drepturilor
omului și a libertăților fundamentale invocate de autorul
excepției.
C U R T E A,

având în vedere actele și lucrările dosarului, constată
următoarele:
Prin Încheierea din 30 ianuarie 2009, pronunțată în Dosarul
nr. 3.999/4/2008, Judecătoria Sectorului 4 București a
sesizat Curtea Constituțională cu excepția de
neconstituționalitate a prevederilor art. 88 alin. (2) din Legea
nr. 122/2006 privind azilul în România. Excepția de
neconstituționalitate a fost ridicată de Catalpete Cengiz într-o
cauză având ca obiect soluționarea plângerii formulate de
acesta împotriva hotărârii Oficiului Român pentru Imigrări de

4

MONITORUL OFICIAL AL ROMÂNIEI, PARTEA I, Nr. 678/9.X.2009

respingere a cererii de acordare a accesului la o nouă procedură
de azil.
În motivarea excepției de neconstituționalitate se susține,
în esență, că textul de lege criticat este neconstituțional, întrucât,
dat fiind lipsa sa de precizie și claritate, limitează sfera de
aplicabilitate a interdicției cuprinse în art. 22 alin. (2) din
Constituție doar la riscul de a fi supus la tortură și tratamente
sau pedepse inumane ori degradante ca urmare a unuia dintre
cele 5 motive de persecuție: rasa, religia, naționalitatea, opinia
politică și apartenența la un anumit grup social. Or, în
conformitate cu dispozițiile constituționale și convenționale,
precum și cu jurisprudența Curții Europene a Drepturilor Omului,
ăspectrul motivelor de pedepse și tratamente inumane sau
degradante este mult mai larg”. De aceea, se arată că
dispozițiile de lege criticate ăpermit interpretări eronate cu privire
la natura și conținutul pedepselor și tratamentelor inumane ori
degradante”. Autorul excepției, turc de origine kurdă, precizează
că a fost obligat să își părăsească țara deoarece a suferit
persecuții grave întrucât a dezertat din serviciul militar
obligatoriu și descrie în amănunt situația sa personală, precum
și condițiile sociale, politice și legislative din Turcia.
Judecătoria Sectorului 4 București consideră că excepția
de neconstituționalitate este neîntemeiată. Potrivit prevederilor
art. 30 alin. (1) din Legea nr. 47/1992, încheierea de sesizare a
fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că stabilirea, prin dispozițiile
legale criticate, a condițiilor în care se poate acorda accesul la
o nouă procedură de azil este în deplină concordanță cu
prevederile constituționale prin care se consfințește dreptul la
viață, la integritate fizică și psihică.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
prevederile art. 88 alin. (2) din Legea nr. 122/2006 privind azilul
în România, publicată în Monitorul Oficial al României, Partea I,
nr. 428 din 18 mai 2006, care au următorul conținut:
— Art. 88 alin. (2) — ă(2) Accesul la o nouă procedură de azil
se acordă dacă sunt îndeplinite, alternativ, următoarele condiții:
a) pe parcursul procedurii de soluționare a cererii anterioare
sau după soluționarea cererii anterioare printr-o hotărâre
irevocabilă ori, după caz, printr-o decizie de închidere a
dosarului, solicitantul invocă elemente noi care nu au putut fi
prezentate din motive neimputabile acestuia, cu condiția ca
aceste elemente să nu fie rezultatul unor acțiuni provocate în
scopul obținerii unei forme de protecție din partea statului
român. Solicitantul este obligat să facă dovada existenței noilor
motive invocate și a imposibilității prezentării lor până la data
depunerii cererii de acordare a accesului la o nouă procedură de
azil;
b) de la data finalizării procedurii de azil anterioare, în sensul
alin. (1) lit. b), au survenit transformări de ordin politic, social,
militar sau legislativ în țara de origine, de natură a avea
consecințe grave pentru solicitant.”
În opinia autorului excepției de neconstituționalitate, textele
de lege criticate contravin dispozițiilor art. 22 alin. (2) din
Constituție și celor ale art. 3 din Convenția pentru apărarea
drepturilor omului și a libertăților fundamentale, ambele
referitoare la interzicerea torturii, a pedepselor și a tratamentelor
inumane ori degradante.
Examinând excepția de neconstituționalitate, Curtea observă
că dispozițiile art. 88 alin. (2) din Legea nr. 122/2006
reglementează condițiile ce trebuie îndeplinite, alternativ, pentru
ca solicitantului să i se acorde accesul la o nouă procedură de
azil. Curtea constată că redactarea acestora este suficient de
clară și precisă pentru ca destinatarul normei, apelând, la
nevoie, la consiliere de specialitate în materie, să înțeleagă
cerințele stabilite de aceasta, în așa fel încât să poată valorifica
posibilitatea oferită de prevederile de lege criticate, în sensul de
a obține accesul la o nouă procedură de azil, în ipoteza în care
se încadrează în cerințele impuse de acestea.
Totodată, Curtea reține că textele de lege ce formează
obiectul excepției nu conțin nicio prevedere de natură să
nesocotească interdicția de supunere la tortură sau la
tratamente inumane ori degradante impusă de dispozițiile
constituționale și convenționale invocate de autorul excepției.
De altfel, Curtea observă că acesta este nemulțumit de modul în
care Oficiul Român pentru Imigrări face aplicarea normei
criticate, ceea ce excedează competenței instanței de
contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 88 alin. (2) din Legea nr. 122/2006 privind azilul în România,
excepție ridicată de Catalpete Cengiz în Dosarul nr. 3.999/4/2008 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 9 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 678/9.X.2009

5

CURTEA CONSTITUȚIONALĂ

D E C I Z I A Nr. 1.068
din 14 iulie 2009

referitoare la excepția de neconstituționalitate a dispozițiilor art. 2861 din Legea nr. 297/2004
privind piața de capital
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2861 din Legea nr. 297/2004 privind piața
de capital, excepție ridicată de Societatea Comercială
ăComrimet” — S.A. din Galați în Dosarul nr. 15.863/63/2008 al
Tribunalului Dolj — Secția comercială.
Dezbaterile au avut loc în ședința publică din data de 2 iunie
2009, în prezența avocatului Cristian Duțescu pentru Societatea
Comercială ăComrimet” — S.A. din Galați, a consilierului juridic
Anina Radu pentru S.I.F. Oltenia — S.A. și a reprezentantului
Ministerului Public, fiind consemnate în încheierea de la acea
dată, când Curtea, având nevoie de timp pentru a delibera, a
amânat pronunțarea pentru data de 16 iunie 2009, iar apoi
pentru 7 iulie 2009 și pentru 14 iulie 2009.
C U R T E A,

având în vedere actele și lucrările dosarului, constată
următoarele:
Prin Încheierea din 16 decembrie 2008, pronunțată în
Dosarul nr. 15.863/63/2008, Tribunalul Dolj — Secția
comercială a sesizat Curtea Constituțională cu excepția de
neconstituționalitate a dispozițiilor art. 2861 din Legea
nr. 297/2004 privind piața de capital, introduse prin art. 5 din
Ordonanța Guvernului nr. 41/2005, excepție ridicată de
Societatea Comercială ăComrimet” — S.A. din Galați în cauza
ce are ca obiect judecarea acțiunii în anulare a hotărârii Adunării
generale a Acționarilor S.I.F. Oltenia — S.A. din Craiova.
În motivarea excepției de neconstituționalitate autorul
acesteia susține că prevederile de lege criticate instituie o
limitare a dreptului de proprietate ce operează asupra tuturor
atributelor sale, existența pragului de deținere de 1% afectând
deopotrivă dreptul de folosință, dreptul de a culege fructele și
dreptul de dispoziție al titularului. Totodată, dreptul de dispoziție
asupra acțiunilor și libertatea de a contracta sunt puternic
afectate de alin. (4) al art. 2861, care stipulează obligativitatea
înstrăinării acțiunilor cu care este depășită limita de deținere în
maximum 3 luni de la depășirea acestui prag. Stabilirea unei
limite a dreptului de proprietate privată asupra acțiunilor unei
societăți comerciale contravine art. 44 alin. (1) din Constituție,
nicio rațiune de oportunitate sau de asigurare a protecției
anumitor investitori neputând justifica această încălcare.
De asemenea, autorul excepției susține că legislația Uniunii
Europene prevede ca măsură de protecție a investitorilor
obligativitatea efectuării ofertei publice obligatorii în cazul
atingerii unui anumit nivel de deținere. Astfel, art. 5 din Directiva
2004/25 instituie recomandarea ca persoana care dorește
preluarea unei companii să fie obligată să efectueze oferta
publică adresată tuturor acționarilor și pentru toate deținerile
acestora, recomandare introdusă și în Legea nr. 297/2004, care
este aplicabilă și în cazul societăților de investiții financiare.

Totodată, autorul excepției susține că dispozițiile de lege
criticate încalcă și art. 40 din Constituție, întrucât nu se poate
vorbi de dreptul de asociere, atât timp cât se impun prin lege
restricții în exercitarea acestui drept. Principiul liberei asocieri a
cetățenilor vine în contradicție cu instituirea unei limite legale a
participanților în cadrul unei organizații private, subiecte de drept
privat, iar existența dispersării excesive a acționariatului cauzată
de prezența pragului de 1% încalcă exercitarea liberă a dreptului
la asociere prin împiedicarea întrunirii acționarilor în cadrul
adunării generale extraordinare.
De asemenea, se arată că prevederile de lege criticate
contravin și dispozițiilor art. 45 din Constituție, încălcând dreptul
acționarilor societăților de investiții financiare la libertatea
economică.
În concluzie, autorul excepției susține că nu pot fi incidente
dispozițiile art. 53 din Constituție, deoarece restrângerea
dreptului de proprietate și a dreptului de asociere nu se
încadrează în niciuna dintre ipotezele prevăzute de acest text
constituțional.
Tribunalul Dolj — Secția comercială apreciază că excepția
de neconstituționalitate este nefondată. Astfel, textul de lege
criticat nu încalcă prevederile constituționale ale art. 40, 44 și
45, dar nici pe cele ale art. 53, întrucât nu se poate reține
existența unei restrângeri neproporționale cu situația care a
determinat-o.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate, iar în baza art. 50 din
Regulamentul de organizare și funcționare a Curții
Constituționale, s-a solicitat punctul de vedere al Comisiei
Naționale a Valorilor Mobiliare.
Guvernul apreciază că art. 2861 din Legea nr. 297/2004 a
instituit o restrângere a exercițiului dreptului de dispoziție în
privința acțiunilor deținute la o societate comercială, dar această
limitare, conformă cu prevederile art. 44 alin. (1) teza a doua din
Constituție, este justificată de interese economice vizând
protecția intereselor acționarilor. Totodată, obligarea acționarilor
care dobândesc în mod fraudulos o poziție semnificativă de a-și
vinde participația care depășește cota permisă intervine ca o
sancțiune, iar nu ca o limitare sau o restrângere a dreptului de
proprietate, invocând în acest sens prevederile art. 9 alin. (5)
teza întâi din Directiva nr. 93/22 CEE a Consiliului din 10 mai
1993 privind serviciile de investiții în domeniul valorilor mobiliare.
De asemenea, Guvernul apreciază că prin dispozițiile de lege
criticate nu se încalcă nici prevederile art. 45 din Constituție,
deoarece accesul liber al persoanei la o activitate economică și
libera inițiativă se exercită în condițiile legii, iar potrivit
jurisprudenței Curții Constituționale, statul are rolul de a crea
cadrul general economic, social și politic necesar pentru
derularea activității operatorilor economici, ceea ce implică
adoptarea unor reglementări restrictive, în limitele impuse de
asigurarea respectării drepturilor și intereselor legitime ale
tuturor. Acționarul obișnuit al unei societăți de investiții financiare
nu este acționarul diligent, care caută să se informeze asupra
participației sale, ci este acționarul nediligent, dezinteresat, care
urmărește doar să primească dividendele aferente cotei sale,
fără o valoare prea mare. Astfel, rațiunile care au stat la baza
instituirii acestui prag de deținere de 1% ăau fost strâns legate
de prevenirea tendinței de speculare a titlurilor S.I.F. și de

6

MONITORUL OFICIAL AL ROMÂNIEI, PARTEA I, Nr. 678/9.X.2009

protejarea intereselor acționarilor nediligenți”. Cât privește
dispozițiile art. 40 din Constituție, Guvernul consideră că
acestea nu au incidență în soluționarea cauzei. În final, invocă
Decizia Curții Constituționale nr. 470/2005.
Avocatul Poporului consideră că dispozițiile legale criticate
sunt constituționale, întrucât conținutul și limitele dreptului de
proprietate sunt stabilite de lege.
Comisia Națională a Valorilor Mobiliare arată că —
printr-un punct de vedere adresat Guvernului în anul 2005 — a
susținut, cu majoritate de voturi, inoportunitatea impunerii unei
limite de deținere a acțiunilor unei societăți de investiții
financiare. De asemenea, în vederea adoptării Legii nr. 97/2006,
a exprimat poziția oficială potrivit căreia se impune completarea
în mod expres a cadrului legal existent, în sensul limitării
deținerilor la 1% din capitalul social al S.I.F. și asupra
persoanelor care acționează concertat, în scopul aplicării
corespunzătoare a prevederilor Ordonanței Guvernului
nr. 41/2005 pentru evitarea concentrărilor deținerilor de acțiuni
la o societate de investiții financiare.
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului, Avocatului Poporului și Comisiei Naționale a
Valorilor Mobiliare, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2861 din Legea nr. 297/2004 privind piața de
capital, publicată în Monitorul Oficial al României, Partea I,
nr. 571 din 29 iunie 2004, dispoziții introduse prin Ordonanța
Guvernului nr. 41/2005 privind reglementarea unor măsuri
financiare, publicată în Monitorul Oficial al României, Partea I,
nr. 677 din 28 iulie 2005, și modificate prin articolul unic pct. 8 din
Legea nr. 97/2006 pentru aprobarea acestei ordonanțe,
publicată în Monitorul Oficial al României, Partea I, nr. 375 din
2 mai 2006.
În prezent, textul de lege criticat are următoarea redactare:
— Art. 2861: ă(1) Orice persoană poate dobândi cu orice titlu
sau poate deține, singură ori împreună cu persoanele cu care
acționează în mod concertat, acțiuni emise de către societățile
de investiții financiare rezultate din transformarea fondurilor
proprietății private, dar nu mai mult de 1% din capitalul social al
societăților de investiții financiare.
(2) Exercițiul dreptului de vot este suspendat pentru acțiunile
deținute de acționarii care depășesc limitele prevăzute la
alin. (1).
(3) Persoanele menționate la alin. (1) au obligația ca la
atingerea pragului de 1% să informeze în maximum 3 zile
lucrătoare societatea de investiții financiare, C.N.V.M. și piața
reglementată pe care sunt tranzacționate respectivele acțiuni.
(4) În termen de 3 luni de la data depășirii limitei de 1% din
capitalul social al societăților de investiții financiare, acționarii
aflați în această situație sunt obligați să vândă acțiunile care
depășesc limita de deținere.
(5) C.N.V.M. va emite reglementări pentru aplicarea
prezentului articol.”
Autorul excepției de neconstituționalitate susține că au fost
încălcate dispozițiile constituționale cuprinse în art. 40 privind
dreptul de asociere, în art. 44 privind garantarea proprietății
private, în art. 45 referitoare la libertatea economică și în art. 53
referitoare la restrângerea exercițiului unor drepturi sau al unor
libertăți.

Examinând excepția de neconstituționalitate, Curtea reține
următoarele:
Potrivit dispozițiilor de lege criticate, orice persoană poate
dobândi cu orice titlu sau poate deține, singură ori împreună cu
persoanele cu care acționează în mod concertat, acțiuni emise
de către societățile de investiții financiare rezultate din
transformarea Fondurilor Proprietății Private, dar nu mai mult de
1% din capitalul social al societăților de investiții financiare.
Acest prag maxim de deținere de acțiuni ale unei societăți de
investiții financiare a fost introdus de către legiuitor din rațiuni
ce țin de interesul public deosebit acordat acțiunilor emise de
societățile de investiții financiare, societăți care — potrivit art. 1
din Legea nr. 133/1996 pentru transformarea Fondurilor
Proprietății Private în societăți de investiții financiare, publicată
în Monitorul Oficial al României, Partea I, nr. 273 din 1 noiembrie
1996 — provin din fostele Fonduri ale Proprietății Private și
funcționează ca societăți comerciale pe acțiuni.
Curtea constată că societățile de investiții financiare nu pot
fi considerate simple societăți comerciale pe acțiuni, astfel cum
le califică în mod eronat autorul excepției de
neconstituționalitate, întrucât au fost constituite prin voința
legiuitorului din transformarea Fondurilor Proprietății Private,
acționarii nefiind animați de affectio societatis, au un obiect de
activitate strict prevăzut de lege, sunt organisme de plasament
colectiv care emit acțiuni nominative și le distribuie cetățenilor
care au optat pentru schimbul titlurilor de privatizare la Fondurile
Proprietății Private, iar majorarea capitalului lor social se poate
realiza numai prin oferta publică de acțiuni.
Pe de altă parte, Curtea constată că dreptul de proprietate nu
este un drept absolut, deoarece, potrivit dispozițiilor art. 44
alin. (1) teza a doua din Constituție, atât conținutul, cât și limitele
dreptului de proprietate sunt stabilite prin lege. Legiuitorul este
competent să stabilească cadrul juridic pentru exercitarea
atributelor dreptului de proprietate, în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, putând institui anumite limite
pentru apărarea intereselor sociale și economice generale sau
pentru apărarea drepturilor altor persoane. În acest sens este
și jurisprudența Curții Constituționale, care, prin Decizia nr. 515
din 29 mai 2007, publicată în Monitorul Oficial al României,
Partea I, nr. 431 din 28 iunie 2007, respingând excepția de
neconstituționalitate a altor dispoziții din Legea nr. 297/2004
privind piața de capital, a stabilit că, potrivit art. 44 alin. (1) teza
a doua din Constituție, legiuitorul are competența de a stabili
limitele dreptului de proprietate, iar în considerarea acestei
competențe, anumite prevederi din Legea nr. 297/2004,
constatate ca fiind constituționale, au instituit limite ale dreptului
de dispoziție în privința acțiunilor deținute la o societate
comercială.
Având în vedere toate aceste considerente, Curtea constată
că impunerea prin lege a unui prag maxim de deținere de acțiuni
la societățile de investiții financiare rezultate din transformarea
Fondurilor Proprietății Private nu este de natură să contravină
prevederilor art. 44 din Constituție.
În ceea ce privește critica de neconstituționalitate a
dispozițiilor alin. (4) al art. 2861 din Legea privind piața de
capital, Curtea constată că și aceasta este neîntemeiată,
deoarece obligația de a vinde acțiunile ce depășesc pragul de
1% din capitalul social al unei societăți de investiții financiare,
prag impus de lege, reprezintă o sancțiune a nerespectării unei
dispoziții legale și nicidecum o nesocotire a dreptului de
proprietate privată, garantat prin dispozițiile art. 44 din Legea
fundamentală.
Referitor la dispozițiile art. 45 din Constituție, invocate de
autorul excepției de neconstituționalitate, Curtea reține că,
potrivit normei constituționale, este garantată exercitarea ăîn
condițiile legii” a accesului liber al persoanelor la o activitate
economică, iar textul alin. (4) al art. 2861 din Legea nr. 297/2004
nu face decât să sancționeze nerespectarea unor astfel de
cerințe legale. Accesul liber la o activitate economică nu

MONITORUL OFICIAL AL ROMÂNIEI, PARTEA I, Nr. 678/9.X.2009
exclude, ci, dimpotrivă, implică stabilirea unor limite de
exercitare a libertății economice, statul având obligația să
impună reguli de disciplină economică, iar legiuitorul având
competența să stabilească sancțiunile corespunzătoare pentru
nerespectarea acestora.
În final, Curtea constată, pe de-o parte, că dispozițiile art. 40
din Constituție privind dreptul de asociere nu au incidență în

7

cauza de față, deoarece acestea se referă la asociații de drept
public, care nu au scopuri lucrative, ci au scopuri politice,
sociale, religioase, culturale etc., iar, pe de altă parte, că
dispozițiile art. 53 din Constituție nu au legătură cu cauza,
deoarece nu ne aflăm în ipoteza prevăzută de textul
constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3
al art. 11 alin. (1) lit. A. d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2861 din Legea nr. 297/2004 privind piața de capital, excepție
ridicată de Societatea Comercială ăComrimet” — S.A. din Galați în Dosarul nr. 15.863/63/2008 al Tribunalului Dolj — Secția
comercială.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 1.098
din 8 septembrie 2009

referitoare la excepția de neconstituționalitate a dispozițiilor art. 1 din Ordonanța de urgență
a Guvernului nr. 160/2000 privind salarizarea controlorilor financiari din cadrul Curții de Conturi
și ale art. 1 alin. (2) din Ordonanța de urgență a Guvernului nr. 146/2007 pentru aprobarea plății
primelor de concediu de odihnă suspendate în perioada 2001—2006
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 din Ordonanța de urgență a Guvernului
nr. 160/2000 privind salarizarea controlorilor financiari din cadrul
Curții de Conturi și ale art. 1 alin. (2) din Ordonanța de urgență
a Guvernului nr. 146/2007 pentru aprobarea plății primelor de
concediu de odihnă suspendate în perioada 2001—2006,
excepție ridicată de Titus Mihail Păștean, Cornel Ciobăncan,
Margarita Bungărdean, Ioan Grigore, Mihai Marcu, Maria
Neculai, Ileana Moruțan, Simion Mureșan, Mariana Nath, Marin
Neagoie, Ioan Palfi, Mircea Ioan Rapan, Sztankovszky Zoltán
Árpád, Cornelia Todoașcă, Marin Vîrvoreanu, Ioan Vlad și
Veturia Bugnaru în Dosarul nr. 978/112/2008 al Curții de Apel
Cluj — Secția civilă, de muncă și asigurări sociale pentru minori
și familie.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția de
neconstituționalitate ridicată este inadmisibilă, întrucât autorii
acesteia doresc, în realitate, completarea normelor legale
supuse controlului. Invocă, în acest sens, Decizia Curții
Constituționale nr. 886 din 16 iunie 2009.

C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2009, pronunțată în Dosarul
nr. 978/112/2008, Curtea de Apel Cluj — Secția civilă, de
muncă și asigurări sociale pentru minori și familie a sesizat
Curtea Constituțională cu excepția de neconstituționalitate
a dispozițiilor art. 1 din Ordonanța de urgență a Guvernului
nr. 160/2000 privind salarizarea controlorilor financiari din
cadrul Curții de Conturi și ale art. 1 alin. (2) din Ordonanța
de urgență a Guvernului nr. 146/2007 pentru aprobarea plății
primelor de concediu de odihnă suspendate în perioada
2001—2006, excepție ridicată de Titus Mihail Păștean ș.a. într-o
cauză având ca obiect acordarea primei de concediu de odihnă.
În motivarea excepției de neconstituționalitate se susține
că dispozițiile legale criticate sunt neconstituționale în măsura în
care sunt interpretate ca interzicând controlorilor financiari din
cadrul Camerelor de Conturi județene dreptul la plata primelor
de concediu de odihnă sau ca excluzându-i de la plata acestor
prime. Se mai arată că excluderea controlorilor financiari de la
plata primei de concediu de odihnă are ca efect discriminarea
nejustificată a acestora în raport cu funcționarii publici în
condițiile în care au aceleași categorii de atribuții și același
statut.
De asemenea, se apreciază că prin emiterea celor două
ordonanțe de urgență Guvernul a afectat în mod nepermis
dreptul la salariu și dreptul la condiții rezonabile de viață.

8

MONITORUL OFICIAL AL ROMÂNIEI, PARTEA I, Nr. 678/9.X.2009

Curtea de Apel Cluj — Secția civilă, de muncă și
asigurări sociale pentru minori și familie consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
neîntemeiată.
Avocatul Poporului consideră că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

drepturi, ale art. 20 referitoare la tratatele internaționale privind
drepturile omului, ale art. 41 privind dreptul la muncă, ale art. 47
alin. (1) privind nivelul de trai, ale art. 53 privind restrângerea
exercițiului unor drepturi sau al unor libertăți, ale art. 115 alin. (6)
privind condițiile de adoptare a ordonanțelor de urgență, ale
art. 135 alin. (2) lit. f) privind crearea condițiilor necesare pentru
creșterea calității vieții și ale art. 148 privind integrarea în
Uniunea Europeană. Sunt invocate, de asemenea, în susținerea
excepției, dispozițiile art. 6 paragraful 1 și ale art. 7 din
Declarația Universală a Drepturilor Omului, ale art. 7 din Pactul
internațional cu privire la drepturile economice, sociale și
culturale, ale art. 14 din Convenția pentru apărarea drepturilor
omului și a libertăților fundamentale, ale art. 1 din Protocolul
adițional și Protocolul nr. 12 la Convenție, precum și o serie de
acte juridice adoptate la nivelul Uniunii Europene, toate privind,
C U R T E A,
în esență, principiul egalității și dreptul la muncă. În fine, este
examinând încheierea de sesizare, punctele de vedere ale invocată o bogată jurisprudență a Curții Europene a Drepturilor
Guvernului și Avocatului Poporului, raportul întocmit de Omului și a Curții de Justiție a Comunităților Europene cu privire
judecătorul-raportor, notele scrise depuse, concluziile la principiul egalității.
Examinând excepția de neconstituționalitate, Curtea
procurorului, dispozițiile legale criticate, raportate la prevederile
constată următoarele:
Constituției, precum și Legea nr. 47/1992, reține următoarele:
I. Excepția de neconstituționalitate ce vizează art. 1 din
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție, Ordonanța de urgență a Guvernului nr. 160/2000 este
precum și ale art. 1 alin. (2), ale art. 2, 3, 10 și 29 din Legea inadmisibilă, întrucât autorii acesteia sugerează că textul legal
criticat trebuie modificat, în sensul ca acesta să prevadă, pe
nr. 47/1992, să soluționeze prezenta excepție.
Obiectul excepției de neconstituționalitate îl constituie lângă indemnizația lunară cu care sunt remunerați controlorii
dispozițiile art. 1 din Ordonanța de urgență a Guvernului financiari, și o primă de concediu de odihnă. Însă, potrivit art. 2
nr. 160/2000 privind salarizarea controlorilor financiari din cadrul alin. (3) din Legea nr. 47/1992, Curtea Constituțională nu este
Curții de Conturi, publicată în Monitorul Oficial al României, competentă să modifice sau să completeze textele legale
Partea I, nr. 510 din 18 octombrie 2000, și ale art. 1 alin. (2) din deduse judecății sale.
Ordonanța de urgență a Guvernului nr. 146/2007 pentru
Mai mult, Curtea observă că, în cauză, se ridică și anumite
aprobarea plății primelor de concediu de odihnă suspendate în probleme de interpretare a legii, chestiuni care, de asemenea,
perioada 2001—2006, publicată în Monitorul Oficial al României, în temeiul art. 2 alin. (2) și (3) din Legea nr. 47/1992, excedează
Partea I, nr. 877 din 20 decembrie 2007, texte care au următorul competenței Curții Constituționale, soluționarea acestora fiind
cuprins:
de competența exclusivă a instanțelor de judecată.
— Art. 1 din Ordonanța de urgență a Guvernului
II. Excepția de neconstituționalitate care privește dispozițiile
nr. 160/2000: ăControlorii financiari din cadrul Curții de Conturi
art. 1 alin. (2) din Ordonanța de urgență a Guvernului
se remunerează cu indemnizație lunară, conform anexei care
nr. 146/2007 este, de asemenea, inadmisibilă, întrucât, contrar
face parte integrantă din prezenta ordonanță de urgență.”
— Art. 1 alin. (2) din Ordonanța de urgență a Guvernului art. 29 alin. (1) din Legea nr. 47/1992, textul criticat nu are
nr. 146/2007: ă(2) Intră în categoria personalului căruia îi sunt legătură cu soluționarea cauzei. Ordonanța de urgență criticată
aplicabile prevederile prezentei ordonanțe de urgență, conform ăreglementează modalitatea de plată a primelor acordate cu
alin. (1): funcționarii publici, funcționarii publici cu statut special, ocazia plecării în concediul de odihnă, în baza prevederilor din
personalul auxiliar din justiție, membrii corpului diplomatic și actele normative a căror aplicare a fost suspendată prin legile
consular al României, precum și alte categorii de personal care bugetare anuale succesive și actele normative anuale de
beneficiază de prima de concediu de odihnă în baza legilor salarizare, în perioada 2001—2006”. Or, obiectul cererii de
chemare în judecată îl reprezintă acordarea primelor de
speciale, începând cu anul intrării acestora în vigoare.”
Textele constituționale invocate în susținerea excepției de concediu de odihnă, nefiind contestată modalitatea de eșalonare
neconstituționalitate sunt cele ale art. 16 privind egalitatea în a plăților stabilită de către Guvern.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 1 din Ordonanța de urgență a Guvernului
nr. 160/2000 privind salarizarea controlorilor financiari din cadrul Curții de Conturi și ale art. 1 alin. (2) din Ordonanța de urgență
a Guvernului nr. 146/2007 pentru aprobarea plății primelor de concediu de odihnă suspendate în perioada 2001—2006, excepție
ridicată de Titus Mihail Păștean, Cornel Ciobăncan, Margarita Bungărdean, Ioan Grigore, Mihai Marcu, Maria Neculai, Ileana
Moruțan, Simion Mureșan, Mariana Nath, Marin Neagoie, Ioan Palfi, Mircea Ioan Rapan, Sztankovszky Zoltán Árpád, Cornelia
Todoașcă, Marin Vîrvoreanu, Ioan Vlad și Veturia Bugnaru în Dosarul nr. 978/112/2008 al Curții de Apel Cluj — Secția civilă, de
muncă și asigurări sociale pentru minori și familie.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 678/9.X.2009

9

CURTEA CONSTITUȚIONALĂ

D E C I Z I A Nr. 1.101
din 8 septembrie 2009

referitoare la excepția de neconstituționalitate a dispozițiilor art. 78 alin. (2)
din Legea nr. 53/2003 — Codul muncii
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 78 alin. (2) din Legea nr. 53/2003 — Codul
muncii, excepție ridicată de Compania Națională ăPoșta
Română” — S.A. în Dosarul nr. 6.841/110/2007 al Tribunalului
Bacău — Secția civilă.
La apelul nominal răspunde partea Daniela Ionela Solcan,
lipsind autorul excepției, față de care procedura de citare a fost
legal îndeplinită.
Partea prezentă solicită respingerea excepției și menținerea
jurisprudenței în materie a Curții Constituționale.
Reprezentantul Ministerului Public apreciază că excepția
ridicată este neîntemeiată, invocând în acest sens jurisprudența
în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 22 decembrie 2008, pronunțată în
Dosarul nr. 6.841/110/2007, Tribunalul Bacău — Secția civilă
a sesizat Curtea Constituțională cu excepția de
neconstituționalitate a dispozițiilor art. 78 alin. (2) din Legea
nr. 53/2003 — Codul muncii, excepție ridicată de Compania
Națională ăPoșta Română” — S.A. într-o cauză având ca obiect
soluționarea contestației ce vizează o decizie de concediere și
reintegrarea angajatului în funcția anterior deținută.
În motivarea excepției de neconstituționalitate se arată
că textul legal criticat conduce la imixtiuni în administrarea
fondului de comerț ce se află în proprietatea exclusivă a
societății angajatoare, fond asupra căruia numai aceasta poate
dispune liber. Se mai arată că textul art. 78 alin. (2) din Legea
nr. 53/2003 este neconstituțional și pentru că instanța de
judecată, în cazul în care constată caracterul nelegal al măsurii
concedierii, nu are niciun fel de posibilitate să analizeze
oportunitatea reintegrării, aceasta operând ope legis. Se mai
susține că reintegrarea ar trebui să opereze numai în cazuri
excepționale, și nu și în cazurile în care anularea deciziei de
concediere a fost dispusă pentru un motiv pur formal sau
procedural.
Tribunalul Bacău — Secția civilă apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textele legale criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 78 alin. (2) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, care au următorul cuprins:
ă(2) La solicitarea salariatului instanța care a dispus anularea
concedierii va repune părțile în situația anterioară emiterii actului
de concediere.”
Autorul excepției susține că dispozițiile legale criticate încalcă
prevederile constituționale ale art. 44 privind dreptul de
proprietate privată, ale art. 45 privind libertatea economică, ale
art. 57 privind exercitarea drepturilor și a libertăților și ale
art. 124 privind înfăptuirea justiției.
Examinând excepția de neconstituționalitate ridicată, Curtea
constată că, prin Decizia nr. 269 din 12 mai 2005, publicată în
Monitorul Oficial al României, Partea I, nr. 525 din 21 iunie 2005,
și Decizia nr. 1.230 din 20 decembrie 2007, publicată în
Monitorul Oficial al României, Partea I, nr. 119 din 14 februarie
2008, respingând excepția de neconstituționalitate a dispozițiilor
art. 78 alin. (2) din Codul muncii, a statuat că repunerea părților
în situația anterioară nu lezează în niciun mod dreptul de
proprietate al angajatorului, drept care trebuie exercitat cu
respectarea conținutului și limitelor sale, stabilite de lege. Fără
posibilitatea repunerii părților în situația anterioară concedierii,
atingerea adusă dreptului la muncă al salariatului nu s-ar repara
și nu s-ar asigura stabilitatea raporturilor la muncă.
De asemenea, Curtea a mai statuat că prevederile art. 45
din Constituție nu îl îndreptățesc pe angajatorul agent economic
să acționeze în mod arbitrar, nesocotind dispozițiile legale
referitoare la angajarea și concedierea personalului.
Pentru aceleași argumente, Curtea a stabilit că nu poate fi
reținută nici critica privind încălcarea prevederilor art. 57 din
Constituție, referitoare la obligația exercitării drepturilor și
libertăților constituționale cu bună-credință, fără încălcarea
drepturilor și a libertăților altora.
Întrucât în cauză nu au intervenit elemente noi, de natură a
reconsidera jurisprudența Curții Constituționale, soluțiile și
considerentele acestor decizii își mențin valabilitatea și în
prezenta cauză.
Distinct de cele arătate prin deciziile menționate, Curtea
reține faptul că instanța de judecată se pronunță asupra
aspectelor de temeinicie și legalitate a deciziilor de concediere
și dispune măsura reintegrării în măsura în care este posibil la
solicitarea salariatului în cazul anulării măsurii concedierii, fără
a analiza oportunitatea acestei măsuri. Analiza oportunității
măsurii excedează controlului judiciar și este irelevantă în raport
cu efectele anulării măsurii concedierii. Mai mult, încetarea
raporturilor de muncă nu poate fi guvernată de factori subiectivi
pe care i-ar putea invoca angajatorul. Totodată, nu se poate

10

MONITORUL OFICIAL AL ROMÂNIEI, PARTEA I, Nr. 678/9.X.2009

susține ca în materie de muncă anularea unei măsuri să nu
repună părțile în situația inițială. În caz contrar, nulitatea măsurii
concedierii ar îndreptăți salariatul numai la plata unor sume de
bani și s-ar deschide posibilitatea angajatorului de a concedia

oricând o persoană, fără ca aceasta să aibă posibilitatea de a
reveni pe postul anterior ocupat.
În consecință, Curtea constată că textul legal criticat nu
contravine nici prevederilor art. 124 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 78 alin. (2) din Legea nr. 53/2003 — Codul
muncii, excepție ridicată de Compania Națională ăPoșta Română” — S.A. în Dosarul nr. 6.841/110/2007 al Tribunalului Bacău —
Secția civilă.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.104
din 8 septembrie 2009

referitoare la excepția de neconstituționalitate a dispozițiilor art. 4
din Ordonanța Guvernului nr. 36/2006 privind instituirea prețurilor locale de referință
pentru energia termică furnizată populației prin sisteme centralizate,
aprobată cu modificări prin Legea nr. 483/2006
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 4 din Ordonanța Guvernului nr. 36/2006 privind
instituirea prețurilor locale de referință pentru energia termică
furnizată populației prin sisteme centralizate, excepție ridicată
de Asociația de Proprietari din blocul nr. 5, str. Crângași nr. 9,
sectorul 6, București, în Dosarul nr. 2.399/302/2008 al
Judecătoriei Sectorului 5 București — Secția a II-a civilă.
La apelul nominal se prezintă Victor Costache, împuternicit
al Asociației de Proprietari, lipsind celelalte părți, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul părții prezente. Aceasta susține
că dispozițiile cuprinse în Ordonanța Guvernului nr. 36/2006
sunt contrare Constituției, deoarece ăintroduc discriminarea și
nedreptățirea unor categorii de consumatori în ceea ce privește
subvenționarea prin ajutoare de stat a producerii și distribuției
energiei termice prin sisteme centralizate”. Depune note scrise
prin care solicită admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. În acest sens, arată că art. 4 din Ordonanța
Guvernului nr. 36/2006 nu contravine prevederilor art. 16
alin. (1) din Constituție, întrucât tratamentul diferit este justificat
obiectiv și rațional. În acest sens, invocă jurisprudența Curții

Constituționale în materie, și anume Decizia nr. 132/2009. În
ceea ce privește raportarea criticii de neconstituționalitate la
art. 52 din Legea fundamentală, consideră că acesta nu este
incident în cauză.
C U R T E A,

având în vedere actele și lucrările dosarului, constată
următoarele:
Prin Încheierea din 26 ianuarie 2009, pronunțată în Dosarul
nr. 2.399/302/2008, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a art. 4 din Ordonanța
Guvernului nr. 36/2006 privind instituirea prețurilor locale
de referință pentru energia termică furnizată populației prin
sisteme centralizate, aprobată cu modificări prin Legea
nr. 483/2006. Excepția a fost ridicată de Asociația de Proprietari
din blocul nr. 5, str. Crângași nr. 9, sectorul 6, București, într-o
cauză având ca obiect o acțiune în pretenții, respectiv obligarea
Guvernului și a Ministerului Finanțelor Publice la plata unor
sume de bani, cu titlu de subvenții pentru energia termică.
În motivarea excepției de neconstituționalitate autorul
acesteia arată că dispozițiile legale criticate încalcă prevederile
art. 16 alin. (1) și ale art. 52 alin. (1) din Constituție, deoarece
ăcreează un tratament favorizant unor grupuri de consumatori”,
prin ăajutoarele acordate pentru subvenționarea energiei termice
pe filiera producătorilor și distribuitorilor”. Se arată că, în acest
mod, se instituie o inegalitate între consumatorii casnici de
energie termică racordați la sistemele centralizate de încălzire și
restul consumatorilor neracordați.
Judecătoria Sectorului 5 București — Secția a II-a civilă
precizează că excepția de neconstituționalitate este
neîntemeiată. În acest sens, arată că dispozițiile art. 4 din
Ordonanța Guvernului nr. 36/2006 nu aduc atingere drepturilor

MONITORUL OFICIAL AL ROMÂNIEI, PARTEA I, Nr. 678/9.X.2009
recunoscute de lege reclamantei și nu creează un tratament
discriminatoriu. Astfel, menționează că stabilirea, printr-un act
normativ de aceeași forță ca și legea, a modului de acordare a
ajutoarelor de stat pentru energia termică nu este de natură să
instituie o discriminare, fiind aplicabilă tuturor categoriilor de
persoane vizate de norma juridică.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată.
Avocatul Poporului apreciază că dispozițiile art. 4 din
Ordonanța Guvernului nr. 36/2006 sunt constituționale. În acest
sens, invocă jurisprudența Curții Constituționale în materie, și
anume Decizia nr. 132/2009.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile împuternicitului autorului
excepției, concluziile procurorului, notele scrise depuse la dosar,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 4 din Ordonanța Guvernului nr. 36/2006 privind
instituirea prețurilor locale de referință pentru energia termică
furnizată populației prin sisteme centralizate, publicată în
Monitorul Oficial al României, Partea I, nr. 692 din 14 august
2006, aprobată cu modificări prin Legea nr. 483/2006, publicată
în Monitorul Oficial al României, Partea I, nr. 1.028 din
27 decembrie 2006. Ulterior sesizării Curții Constituționale,
alin. (1) al art. 4 din Ordonanța Guvernului nr. 36/2006 a fost
modificat prin art. I pct. 1 din Ordonanța Guvernului nr. 13/2009
pentru modificarea și completarea Ordonanței Guvernului
nr. 36/2006, publicată în Monitorul Oficial al României, Partea I,
nr. 594 din 28 august 2009.
Astfel, dispozițiile de lege criticate au următorul conținut:
ăArt. 4. — (1) În vederea compensării creșterilor
neprevizionate ale prețurilor la combustibilii utilizați pentru
producerea energiei termice furnizate populației prin sisteme
centralizate pe perioada derulării programului «Termoficare
2006—2015 căldură și confort», aprobat prin Hotărârea
Guvernului nr. 462/2006 pentru aprobarea programului

11

«Termoficare 2006—2015 căldură și confort» și înființarea
Unității de management al proiectului, republicată, se acordă
furnizorilor de energie termică sume din bugetele locale, inclusiv
din sume transferate bugetelor locale de la bugetul de stat, prin
bugetul Ministerului Administrației și Internelor.
(2) Valoarea sumelor de la bugetul de stat prevăzute la
alin. (1) va fi de maximum 45% din costurile determinate
conform reglementărilor în vigoare pentru combustibilul propriu
folosit pentru producerea energiei termice destinate populației.
(3) Autoritățile de reglementare competente vor elabora în
termen de 60 de zile de la data intrării în vigoare a prezentei
ordonanțe metodologiile de determinare a sumelor necesare
prevăzute la alin. (1). Pe baza acestor metodologii, autoritățile
de reglementare competente vor stabili anual sumele necesare
potrivit prevederilor alin. (1).
(4) Autoritățile administrației publice locale vor asigura din
bugetele locale sumele necesare acoperirii integrale a diferenței
dintre prețul de producere, transport, distribuție și furnizare a
energiei termice livrate populației și prețurile locale de referință,
după acordarea sumelor de la bugetul de stat, potrivit alin. (1),
dar nu mai puțin de 10% din valoarea costurilor totale.
(5) Pentru menținerea unor prețuri suportabile la energia
termică livrată populației, energia electrică produsă în
cogenerare va fi preluată cu prioritate în regim reglementat.”
Prevederile constituționale pretins încălcate sunt cuprinse în
art. 16 alin. (1) referitor la egalitatea în drepturi și art. 52 alin. (1)
referitor la dreptul persoanei vătămate de o autoritate publică.
Autorul excepției susține, în esență, că se aplică un
tratament juridic diferit consumatorilor casnici racordați la
sistemul centralizat de energie termică, față de cei neracordați
la un astfel de sistem, prin acordarea unor sume de la bugetul
de stat și de la bugetele locale, cu titlu de ajutoare de stat pentru
subvenționarea producției și a transportului de energie termică.
Examinând excepția de neconstituționalitate, Curtea
constată că dispozițiile de lege criticate au mai făcut recent
obiect al controlului de constituționalitate, într-o cauză în care
autor al excepției era tot o asociație de proprietari, iar motivele
de neconstituționalitate, precum și textele din Legea
fundamentală invocate ca fiind încălcate erau identice celor din
prezenta cauză.
Astfel, prin Decizia nr. 132 din 3 februarie 2009, publicată în
Monitorul Oficial al României, Partea I, nr. 135 din 4 martie 2009,
Curtea a respins, cu majoritate de voturi, excepția de
neconstituționalitate a dispozițiilor art. 4 din Ordonanța
Guvernului nr. 36/2006, statuând că dispozițiile legale criticate
sunt constituționale, întrucât tratamentul diferit instituit între
consumatorii casnici de energie termică este justificat în mod
obiectiv și rațional, iar principiul constituțional al egalității nu are
semnificația unei uniformități de tratament juridic.
Considerentele și soluția pronunțată în decizia menționată
își mențin valabilitatea și în prezenta cauză, astfel încât
propunem respingerea excepției ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 din Ordonanța Guvernului nr. 36/2006 privind instituirea
prețurilor locale de referință pentru energia termică furnizată populației prin sisteme centralizate, excepție ridicată de Asociația de
Proprietari din blocul nr. 5, str. Crângași nr. 9, sectorul 6, București, în Dosarul nr. 2.399/302/2008 al Judecătoriei Sectorului 5
București — Secția a II-a civilă.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 678/9.X.2009
CURTEA CONSTITUȚIONALĂ

D E C I Z I A Nr. 1.107
din 8 septembrie 2009

referitoare la excepția de neconstituționalitate a dispozițiilor art. 40 din Legea nr. 137/2002
privind unele măsuri pentru accelerarea privatizării și art. 2 pct. 1 lit. a) din Codul de procedură civilă
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 40 din Legea nr. 137/2002 privind unele măsuri
pentru accelerarea privatizării și art. 2 pct. 1 lit. a) din Codul de
procedură civilă, excepție ridicată de Constantin Cuciureanu în
Dosarul nr. 24.176/3/2008 al Curții de Apel București — Secția
a V-a comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public.
Acesta pune concluzii de respingere a excepției de
neconstituționalitate a art. 40 din Legea nr. 137/2002 ca
neîntemeiată. În ceea ce privește critica de neconstituționalitate
a dispozițiilor art. 2 pct. 1 lit. a) din Codul de procedură civilă,
arată că, întrucât autorul excepției nu argumentează pretinsa
neconcordanță a textului atacat față de prevederile
constituționale invocate, excepția este inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 26 martie 2009, pronunțată în Dosarul
nr. 24.176/3/2008, Curtea de Apel București — Secția a V-a
comercială a sesizat Curtea Constituțională cu excepția de
neconstituționalitate a dispozițiilor art. 40 din Legea
nr. 137/2002 privind unele măsuri pentru accelerarea
privatizării și ale art. 2 pct. 1 lit. a) din Codul de procedură
civilă, excepție ridicată de Constantin Cuciureanu într-o cauză
având ca obiect o acțiune în pretenții.
În motivarea excepției de neconstituționalitate autorul
acesteia susține că instituirea unei competențe diferite de cea
din dreptul comun, în domeniul privatizării, contravine
dispozițiilor constituționale ale art. 124 și art. 126 alin. (2),
deoarece ăniciun text de lege nu poate deroga de la regulile de
procedură stabilite de lege, mai ales prin intermediul unei reguli
de competență speciale [...]”.
Curtea de Apel București — Secția a V-a comercială
apreciază că excepția de neconstituționalitate este nefondată,
având în vedere că nici art. 2 pct. 1 lit. a) din Codul de procedură
civilă și nici art. 40 din Legea nr. 137/2002 nu încalcă prevederile
art. 124 și art. 126 alin. (2) din Constituția României, și aceasta
întrucât dispozițiile legale criticate sunt aplicabile în egală
măsură părților în litigiu, iar faptul că norma prevăzută de legea
specială derogă de la norma de drept comun nu contravine Legii
fundamentale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului apreciază că dispozițiile de lege
criticate sunt constituționale. În acest sens, invocă jurisprudența
Curții Constituționale în materie, și anume Decizia nr. 655/2007
și Decizia nr. 914/2006.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție de
neconstituționalitate.
Obiectul excepției, așa cum reiese din examinarea încheierii
de sesizare, îl reprezintă prevederile art. 40 din Legea
nr. 137/2002 privind unele măsuri pentru accelerarea privatizării,
publicată în Monitorul Oficial al României, Partea I, nr. 215 din
28 martie 2002, și art. 2 pct. 1 lit. a) din Codul de procedură
civilă.
Textele de lege criticate au următorul cuprins:
— Art. 40 din Legea nr. 137/2002: ă(1) Cererile prin care se
atacă o operațiune sau un act prevăzut de prezenta lege, de
Ordonanța de urgență a Guvernului nr. 88/1997, aprobată prin
Legea nr. 44/1998, cu modificările și completările ulterioare,
precum și de celelalte legi speciale din domeniul privatizării ori
se valorifică un drept conferit de acestea sunt de competența
secțiilor comerciale ale tribunalelor și se judecă de urgență și cu
precădere, cu citarea părților.
(2) Dacă sunt motive întemeiate pentru care părțile nu sunt
în măsură să își prezinte apărările în mod complet, instanța va
putea, în mod excepțional, să acorde un singur termen în
cunoștință de cel mult 5 zile, pentru aceste motive.
(3) Instanța este obligată să pronunțe hotărârea în termen
de 3 zile de la închiderea dezbaterilor și să comunice părților
hotărârea în cel mult 5 zile de la pronunțare.”;
— Art. 2 pct. 1 lit. a) din Codul de procedură civilă: ăTribunalul
judecă:
1. în primă instanță:
a) procesele și cererile în materie comercială al căror obiect
are o valoare de peste 1 miliard lei, precum și procesele și
cererile în această materie al căror obiect este neevaluabil în
bani;”.
În opinia autorului excepției, dispozițiile de lege criticate
contravin prevederilor constituționale cuprinse în art. 124
referitoare la înfăptuirea justiției și în art. 126 alin. (2) privind
stabilirea prin lege a competenței instanțelor și a procedurii de
judecată.
Autorul excepției susține că instituirea unei competențe
diferite de cea din dreptul comun, în domeniul privatizării,
contravine prevederilor constituționale invocate, deoarece niciun
text de lege nu poate deroga de la regulile de procedură stabilite
de lege, mai ales prin intermediul unei reguli speciale de
competență.

MONITORUL OFICIAL AL ROMÂNIEI, PARTEA I, Nr. 678/9.X.2009
Examinând excepția de neconstituționalitate, Curtea reține
următoarele:
I. În ceea ce privește excepția de neconstituționalitate a
dispozițiilor art. 2 pct. 1 lit. a) din Codul de procedură civilă,
Curtea constată că autorul acesteia nu aduce niciun argument
prin care să susțină neconstituționalitatea acestei norme legale,
ce constituie dreptul comun în materie de competență a
tribunalelor în prima instanță. Prin urmare, față de cerințele
art. 10 alin. (2) din Legea nr. 47/1992 privind organizarea și
funcționarea Curții Constituționale, potrivit căruia ăSesizările
trebuie făcute în formă scrisă și motivată”, consecința acestui
fapt este imposibilitatea exercitării controlului de
constituționalitate. Curtea nu se poate substitui autorului
sesizării în ceea ce privește invocarea motivelor de
neconstituționalitate, deoarece, procedând în acest mod, ar
realiza un control din oficiu, incompatibil cu dispozițiile legii sale
de organizare în materie.
Așa
fiind,
Curtea
constată
că
excepția
de
neconstituționalitate a dispozițiilor art. 2 pct. 1 lit. a) din Codul de
procedură civilă este inadmisibilă.
II. Referitor la dispozițiile art. 40 din Legea nr. 137/2002,
Curtea constată că acestea au mai făcut obiect al controlului de

13

constituționalitate într-o cauză cu o motivare similară celei
invocate în dosarul de față.
Astfel, prin Decizia nr. 655 din 28 iunie 2007, publicată în
Monitorul Oficial al României, Partea I, nr. 587 din 27 august
2007, Curtea a respins excepția de neconstituționalitate a
acestor dispoziții de lege și a reținut că textul criticat
reglementează competența și procedura de judecată în
domeniul privatizării, prin derogare de la dreptul comun, însă
acest fapt este în deplină concordanță cu dispozițiile
constituționale cuprinse în art. 126 alin. (2).
S-a arătat în decizia menționată că textul de lege supus
controlului de constituționalitate prevede judecarea de urgență
și cu precădere a tuturor cererilor prin care se atacă o
operațiune sau un act prevăzut de legislația din domeniul
privatizării. Soluționarea mai operativă a anumitor cauze ce
prezintă un interes special nu afectează calitatea judecății,
legalitatea și temeinicia soluției ce se va pronunța.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 2 pct. 1 lit. a) din Codul de procedură
civilă, excepție ridicată de Constantin Cuciureanu în Dosarul nr. 24.176/3/2008 al Curții de Apel București — Secția a V-a
comercială.
2. Respinge, ca fiind neîntemeiată, excepția de neconstituționalitate a dispozițiilor art. 40 din Legea nr. 137/2002 privind
unele măsuri pentru accelerarea privatizării, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.109
din 8 septembrie 2009

privind excepția de neconstituționalitate a dispozițiilor art. 16 alin. (1) și art. 276 alin. (1) lit. e)
din Legea nr. 53/2003 — Codul muncii
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Claudia Miu

— președinte
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 16 alin. (1) și art. 276 alin. (1) lit. e) din Legea
nr. 53/2003 — Codul muncii, excepție ridicată de Societatea

Comercială ăVegas Company” — S.R.L. din Iași în Dosarul
nr. 1.892/296/2007 al Judecătoriei Satu Mare.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 aprilie 2008, pronunțată în Dosarul
nr. 1.892/296/2007, Judecătoria Satu Mare a sesizat Curtea
Constituțională cu excepția de neconstituționalitate a

14

MONITORUL OFICIAL AL ROMÂNIEI, PARTEA I, Nr. 678/9.X.2009

dispozițiilor art. 16 alin. (1) și art. 276 alin. (1) lit. e) din Legea
nr. 53/2003 — Codul muncii, excepție ridicată de Societatea
Comercială ăVegas Company” — S.R.L. din Iași într-o cauză
având ca obiect soluționarea unei plângeri contravenționale.
În motivarea excepției de neconstituționalitate autoarea
acesteia susține că prevederile art. 16 alin. (1) din Legea
nr. 53/2003 — Codul muncii sunt discriminatorii, deoarece nu
respectă egalitatea de tratament a părților contractante la
momentul încheierii contractului de muncă. Dispozițiile art. 16
alin. (1) și art. 276 alin. (1) lit. e) din aceeași lege sunt contrare
și prevederilor art. 41 și art. 135 alin. (1) și alin. (2) lit. a) din
Constituție, întrucât obligativitatea încheierii contractului
individual de muncă în formă scrisă îngrădește dreptul la muncă
și încalcă principiul libertății comerțului, iar regimul sancționator
stabilit pentru angajator este discriminatoriu față de cel stabilit
pentru salariați, care nu pot fi sancționați. Or, principiul egalității
în drepturi impune stabilirea aceluiași tratament pentru situații
identice.
Judecătoria Satu Mare apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile criticate, raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 16
alin. (1) și art. 276 alin. (1) lit. e) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, așa cum au fost modificate prin art. I pct. 3
și 73 din Ordonanța de urgență a Guvernului nr. 65/2005 privind
modificarea și completarea Legii nr. 53/2003, publicată în
Monitorul Oficial al României, Partea I, nr. 576 din 5 iulie 2005,
aprobată cu modificări prin Legea nr. 371/2005, publicată în
Monitorul Oficial al României, Partea I, nr. 1.147 din
19 decembrie 2005. Acestea au următorul cuprins:
— Art. 16 alin. (1): ă(1) Contractul individual de muncă se
încheie în baza consimțământului părților, în formă scrisă, în
limba română. Obligația de încheiere a contractului individual
de muncă în formă scrisă revine angajatorului. Angajatorul
persoană juridică, persoana fizică autorizată să desfășoare o
activitate independentă, precum și asociația familială au
obligația de a încheia, în formă scrisă, contractul individual de
muncă anterior începerii raporturilor de muncă.”;
— Art. 276 alin. (1) lit. e): ă(1) Constituie contravenție și se
sancționează astfel următoarele fapte: [...]
e) primirea la muncă a persoanelor fără încheierea unui
contract individual de muncă potrivit art. 16 alin. (1), cu amendă

de la 15.000.000 lei la 20.000.000 lei pentru fiecare persoană
identificată, fără a depăși valoarea cumulată de 1 miliard lei.”
În opinia autorului excepției textele de lege criticate contravin
dispozițiilor constituționale ale art. 41 alin. (1) referitor la dreptul
la muncă și la măsuri de protecție socială și ale art. 135 alin. (1)
și alin. (2) lit. a) ce instituie obligația statului de a asigura
libertatea comerțului și principiul egalității.
În esență, sunt criticate dispozițiile de lege ce fac obiectul
excepției de neconstituționalitate pentru că stabilirea obligației
angajatorului de a încheia contract de muncă în formă scrisă
încalcă principiul egalității în drepturi, îngrădește dreptul la
muncă și contravine principiului libertății comerțului.
Examinând excepția, Curtea constată că aceasta este
neîntemeiată, urmând să fie respinsă ca atare.
Curtea Constituțională s-a mai pronunțat asupra
constituționalității dispozițiilor criticate prin raportare la art. 41
alin. (1) și art. 135 alin. (2) lit. a) din Constituție. Astfel, prin
deciziile nr. 448 din 15 septembrie 2005 și nr. 265 din 20 martie
2007, publicate în Monitorul Oficial al României, Partea I, nr. 872
din 28 septembrie 2005 și, respectiv, nr. 266 din 20 aprilie 2007,
Curtea a statuat că, ăîntrucât contractul individual de muncă
reprezintă cea mai concludentă dovadă a ceea ce au convenit
părțile, documentul pe baza căruia se poate verifica în ce
măsură și-a îndeplinit obligațiile oricare dintre părți, ce drepturi
poate revendica și ce răspunderi are, chiar și în cadrul
soluționării unor eventuale litigii, încheierea lui, chiar înainte de
începerea raportului de muncă și în formă scrisă, este în
interesul ambelor părți.
Răspunderea pentru încheierea contractului individual de
muncă revine, în mod firesc, angajatorului. Existența
contractului previne comportamentul abuziv al angajatorului, dar
și atitudinea incorectă a salariatului în îndeplinirea sarcinilor
pentru care s-a angajat. Încadrarea în muncă doar cu forme
legale, pe baza unor contracte individuale de muncă, asigură și
cunoașterea și exercitarea obligațiilor legale ce le revin celor
care folosesc forță de muncă salariată.
Prevederea obligației încheierii contractului individual de
muncă, în formă scrisă, precum și sancționarea neîndeplinirii
acestei obligații legale nu îngrădesc în niciun fel exercițiul
dreptului la muncă și, cu atât mai puțin, libertatea comerțului.”
Întrucât nu au intervenit elemente noi care să justifice
reconsiderarea
jurisprudenței
Curții
Constituționale,
considerentele acelor decizii subzistă și în cauza de față.
Deosebit de cele reținute prin precedentele decizii, Curtea
reține că în ceea ce privește comerțul cu forța de muncă (forța
de muncă în calitate de capital), fără a împiedica în niciun fel
libertatea comerțului, acesta trebuie strict reglementat, mai ales
prin prisma drepturilor și libertăților fundamentale ale cetățenilor
stabilite ca atare prin titlul II cap. II din Constituție.
În ceea ce privește critica de neconstituționalitate prin
raportare la principiul egalității în drepturi, Curtea reține că
angajatorul și salariatul se află, în mod obiectiv, în situații diferite,
determinate de statutul juridic, de drepturile și îndatoririle
specifice în cadrul raportului de muncă. Drepturile și libertățile
fundamentale ale cetățeanului sunt valori constituționale ce se
întemeiază pe demnitatea umană și libera dezvoltare a
personalității umane [art. 1 alin. (3) din Legea fundamentală],
drepturi de care beneficiază numai persoanele fizice. Drepturile
persoanelor juridice, cum este și cazul angajatorului, sunt
stabilite prin actele juridice de înființare, care le determină
capacitatea juridică adecvată realizării scopurilor lor. De aceea,
instituirea unui tratament juridic diferit este pe deplin justificată
obiectiv și rațional.

MONITORUL OFICIAL AL ROMÂNIEI, PARTEA I, Nr. 678/9.X.2009

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (1) și art. 276 alin. (1) lit. e) din Legea nr. 53/2003 —
Codul muncii, ridicată de Societatea Comercială ăVegas Company” — S.R.L. din Iași în Dosarul nr. 1.892/296/2007 al Judecătoriei
Satu Mare.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

CURTEA CONSTITUȚIONALĂ

D E C I Z I A Nr. 1.110
din 8 septembrie 2009

privind excepția de neconstituționalitate a dispozițiilor art. 326 alin. 3
din Codul de procedură civilă
Ioan Vida
Nicolae Cochinescu
Acsinte Gaspar
Puskás Valentin Zoltán
Tudorel Toader
Augustin Zegrean
Antonia Constantin
Claudia Miu

— președinte
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 326 alin. 3 din Codul de procedură civilă,
excepție ridicată de Societatea Comercială ăFotbal Club U
Craiova” — S.A. în Dosarul nr. 9.917/99/2008 al Tribunalului
Iași — Comercial faliment.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 16 aprilie 2009, pronunțată în Dosarul
nr. 9.917/99/2008, Tribunalul Iași — Comercial faliment a
sesizat Curtea Constituțională cu excepția de
neconstituționalitate a dispozițiilor art. 326 alin. 3 din Codul
de procedură civilă, excepție ridicată de Societatea
Comercială ăFotbal Club U Craiova” — S.A. într-o cauză având
ca obiect o cerere de revizuire a unei hotărâri judecătorești.
În motivarea excepției de neconstituționalitate autoarea
acesteia susține că prevederile criticate încalcă dispozițiile
art. 21 alin. (1), (2) și (3) din Constituție referitoare la dreptul la
un proces echitabil, deoarece reglementează revizuirea unei
sentințe doar în limita ăaspectelor ce țin de admisibilitatea cererii
de revizuire și a faptelor pe care se întemeiază fără a raporta
actul nou la probele administrate în cauză în ciclul procesual
anterior”, astfel încât judecătorul nu poate examina toate

aspectele avute în vedere de instanțele ce s-au pronunțat
anterior.
Tribunalul Iași — Comercial faliment apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile criticate, raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 326 alin. 3 din Codul de procedură civilă, care au
următorul cuprins: ăDezbaterile sunt limitate la admisibilitatea
revizuirii și la faptele pe care se întemeiază.”
Excepția de neconstituționalitate se raportează la prevederile
constituționale ale art. 21 alin. (1)—(3) din Constituție referitoare
la accesul liber la justiție care garantează părților dreptul la un
proces echitabil.
Examinând excepția, Curtea constată că aceasta este
neîntemeiată, urmând să fie respinsă ca atare. Curtea reține că
dispozițiile de lege criticate au mai făcut obiectul controlului de
constituționalitate. Astfel, prin Decizia sa nr. 247 din 19 februarie
2009, publicată în Monitorul Oficial al României, Partea I, nr. 163
din 17 martie 2009, Curtea Constituțională a statuat că

16

MONITORUL OFICIAL AL ROMÂNIEI, PARTEA I, Nr. 678/9.X.2009

prevederile criticate nu încalcă dispozițiile art. 21 din Constituție.
În considerentele acelei decizii, Curtea a statuat că ărevizuirea
este o cale extraordinară de atac, fiind admisibilă numai în
cazurile limitativ prevăzute de art. 322 din Codul de procedură
civilă. Rațiunea reglementării instituției revizuirii se întemeiază
tocmai pe recunoașterea de către legiuitor a situației că și o
hotărâre judecătorească poate fi greșită, nu neapărat din motive
imputabile instanței de judecată, ipoteză în care trebuie să se
dea posibilitatea reformării acesteia.
Competența instanței de revizuire de a schimba, în tot sau în
parte, hotărârea atacată este dată tocmai de scopul urmărit de
legiuitor, și anume de a se corecta hotărârea respectivă. Astfel,
Curtea observă că aceasta nu declanșează un litigiu nou, ci
reprezintă o fază procesuală a aceleiași cauze și, în aceste
condiții, instanța în cauză trebuie să lămurească și aspectele ce
au incidență asupra fondului cauzei ca urmare a admiterii
revizuirii.
Faptul că legiuitorul a prevăzut în art. 326 alin. 1 din Codul de
procedură civilă că cererea de revizuire se judecă potrivit
dispozițiilor prevăzute pentru cererea de chemare în judecată
(art. 112 din Codul de procedură civilă) nu poate fi înțeles în

sensul că ne aflăm din nou într-o fază inițială proprie cererii de
chemare în judecată, această prevedere precizând doar în mod
clar cadrul procesual.
Curtea reține că, în timp ce acțiunea inițială urmărește
realizarea unui drept al reclamantului bazat pe motivele de fapt
și de drept, cererea de revizuire urmărește reformarea hotărârii
definitive și irevocabile, tocmai pentru motivele prevăzute de
art. 322 din Codul de procedură civilă.
De altfel, judecarea revizuirii se desfășoară numai în cadrul
procesual conturat în etapele procesuale anterioare. Astfel,
instanța de revizuire va putea admite cererea de revizuire doar
dacă aceasta se întemeiază pe prevederile art. 322 din Codul de
procedură civilă. Cazurile de revizuire sunt redactate în mod
clar, sunt previzibile, precise și neechivoce, astfel încât instanța
de judecată are posibilitatea, în mod obiectiv, de a le interpreta
și aplica; de asemenea, norma legală în cauză, satisfăcând
exigențele mai sus arătate, permite părților să își regleze
comportamentul procesual în funcție de aceasta.”
Considerentele acelei decizii își mențin valabilitatea și în
prezenta cauză, deoarece nu au intervenit elemente noi, care
să impună schimbarea jurisprudenței.

Față de cele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 326 alin. 3 din Codul de procedură civilă, ridicată de Societatea
Comercială ăFotbal Club U Craiova” — S.A. în Dosarul nr. 9.917/99/2008 al Tribunalului Iași — Comercial faliment.
Definitivă și general obligatorie.
Pronunțată în ședința publică din data de 8 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 678/9.X.2009 conține 16 pagini.

Prețul: 3,20 lei

&JUYDGY|434004]
ISSN 1453—4495

