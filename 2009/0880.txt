PARTEA I

Anul 177 (XXI) — Nr. 880

Miercuri, 16 decembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

1.726. — Decret privind conferirea unor decorații ................

2

HOTĂRÂRI ALE CURȚII CONSTITUȚIONALE
Hotărârea nr. 38 din 3 decembrie 2009 asupra inițiativei
legislative a cetățenilor referitoare la propunerea
legislativă intitulată ăLege privind nivelul fondurilor
anuale minime obligatorii destinate finanțării
sănătății” ....................................................................

3–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
300.

— Ordin al viceprim-ministrului, ministrul administrației
și internelor, interimar, privind competențele de
achiziție a produselor și serviciilor în Ministerul
Administrației și Internelor ..........................................

6–11

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 20 din 21 septembrie 2009 ..................................

12–13

ACTE ALE BIROULUI ELECTORAL CENTRAL
1.

— Hotărâre privind adoptarea Regulamentului de
organizare și funcționare a birourilor electorale
constituite pentru alegerile parțiale pentru Camera
Deputaților în Circumscripția Electorală nr. 42 —
Municipiul București, Colegiul uninominal pentru
alegerea Camerei Deputaților nr. 1, din data de
17 ianuarie 2010 ........................................................

14–16

2

MONITORUL OFICIAL AL ROMÂNIEI, PARTEA I, Nr. 880/16.XII.2009

DECRETE
PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale art. 6 lit. A
și B, ale art. 7 lit. A, ale art. 8 lit. A și B și ale art. 11 din Legea nr. 29/2000 privind sistemul național de decorații al României, cu
modificările și completările ulterioare,
având în vedere propunerea directorului Serviciului de Protecție și Pază,
pentru înaltul profesionalism dovedit în îndeplinirea cu succes a misiunilor de mare complexitate și răspundere încredințate
Serviciului de Protecție și Pază,
Președintele României d e c r e t e a z ă:
Art. 1. — Se conferă Ordinul Național Steaua României în
grad de Cavaler, cu însemn pentru militari, persoanelor
prevăzute în anexa nr. 1.
Art. 2. — Se conferă Ordinul Național Serviciul Credincios în
grad de Cavaler, cu însemn pentru militari, persoanelor
prevăzute în anexa nr. 2.
Art. 3. — Se conferă Ordinul Național Pentru Merit în grad
de Ofițer, cu însemn pentru militari, persoanelor prevăzute în
anexa nr. 3.
Art. 4. — Se conferă Ordinul Național Pentru Merit în grad
de Cavaler, cu însemn pentru militari, persoanelor prevăzute în
anexa nr. 4.
Art. 5. — Se conferă Ordinul Meritul Sanitar în grad de
Cavaler, cu însemn pentru militari, persoanelor prevăzute în
anexa nr. 5.
Art. 6. — Se conferă Ordinul Bărbăție și Credință în grad de
Comandor, cu însemn pentru militari, persoanelor prevăzute în
anexa nr. 6.
Art. 7. — Se conferă Ordinul Bărbăție și Credință în grad de
Ofițer, cu însemn pentru militari, persoanelor prevăzute în anexa
nr. 7.
Art. 8. — Se conferă Ordinul Bărbăție și Credință în grad de
Cavaler, cu însemn pentru militari, persoanelor prevăzute în
anexa nr. 8.

Art. 9. — Se conferă Crucea Națională Serviciul Credincios
clasa a II-a, cu însemn pentru militari, persoanelor prevăzute în
anexa nr. 9.
Art. 10. — Se conferă Crucea Națională Serviciul Credincios
clasa a III-a, cu însemn pentru militari, persoanelor prevăzute
în anexa nr. 10.
Art. 11. — Se conferă Medalia Națională Serviciul Credincios
clasa a II-a, cu însemn pentru militari, persoanelor prevăzute în
anexa nr. 11.
Art. 12. — Se conferă Medalia Națională Serviciul Credincios
clasa a III-a, cu însemn pentru militari, persoanelor prevăzute
în anexa nr. 12.
Art. 13. — Se conferă Medalia Națională Pentru Merit clasa I,
cu însemn pentru militari, persoanei prevăzute în anexa nr. 13.
Art. 14. — Se conferă Medalia Națională Pentru Merit clasa
a II-a, cu însemn pentru militari, persoanelor prevăzute în anexa
nr. 14.
Art. 15. — Se conferă Medalia Națională Pentru Merit clasa
a III-a, cu însemn pentru militari, persoanelor prevăzute în anexa
nr. 15.
Art. 16. — Se conferă Medalia Bărbăție și Credință clasa
a III-a, cu însemn pentru militari, persoanelor prevăzute în anexa
nr. 16.
Art. 17. — Anexele nr. 1—16 fac parte integrantă din
prezentul decret și se comunică instituțiilor interesate.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 noiembrie 2009.
Nr. 1.726.

MONITORUL OFICIAL AL ROMÂNIEI, PARTEA I, Nr. 880/16.XII.2009

3

HOTĂRÂRI ALE CURȚII CONSTITUȚIONALE
CURTEA CONSTITUȚIONALĂ

H O T Ă R Â R E A Nr. 38
din 3 decembrie 2009

asupra inițiativei legislative a cetățenilor referitoare la propunerea legislativă intitulată
ăLege privind nivelul fondurilor anuale minime obligatorii destinate finanțării sănătății”
Cu Adresa nr. I 920 din 4 noiembrie 2009, președintele
Senatului a transmis Curții Constituționale ăpropunerea
legislativă a cetățenilor privind nivelul fondurilor anuale minime
obligatorii destinate finanțării sănătății”, înregistrată la Senat cu
nr. 1.611 din 23 octombrie 2009.
Documentația transmisă Curții Constituționale de către Senat
cuprinde:
1. Cererea înregistrată la Secretariatul general al Senatului
sub nr. 1.611 din 23 octombrie 2009, prin care președintele
Comitetului de inițiativă, domnul Dorin Marius Gabor, a solicitat
înregistrarea propunerii legislative a cetățenilor;
2. declarația celor 11 membri ai Comitetului de inițiativă de
constituire a acestuia ăîn scopul promovării unui proiect de lege
privind finanțarea sănătății în România”, precum și de
desemnare, ca președinte, a domnului Dorin Marius Gabor;
3. Încheierea de autentificare nr. 107 din 9 martie 2009 a
Biroului notarului public Roxana Elena Mihalca;
4. expunerea de motive și textul propunerii legislative a
cetățenilor intitulată ăLegea privind nivelul fondurilor anuale
minime obligatorii destinate finanțării sănătății”;
5. Avizul nr. 352 din 15 aprilie 2009 al Consiliului Legislativ,
referitor la inițiativa legislativă a cetățenilor privind nivelul
fondurilor anuale minime obligatorii destinate finanțării sănătății;
6. Cererea înregistrată la Secretariatul general al Camerei
Deputaților sub nr. 51/2.243 din 23 aprilie 2009, prin care
președintele Comitetului de inițiativă a solicitat publicarea
proiectului actului normativ privind nivelul fondurilor anuale
minime obligatorii destinate finanțării sănătății în Monitorul
Oficial al României, Partea I;
7. tabelul centralizator cuprinzând numărul total al
semnăturilor susținătorilor inițiativei legislative din județele:
Bihor, Bistrița-Năsăud, Botoșani, Călărași, Constanța, Covasna,
Dâmbovița, Dolj, Galați, Giurgiu, Iași, Maramureș, Mehedinți,
Mureș, Neamț, Olt, Satu Mare, Sibiu, Suceava, Vâlcea, Vaslui și
Vrancea, împreună cu tabelele centralizatoare corespunzătoare
fiecăruia dintre județele menționate;
8. Adresa înregistrată la Secretariatul general al Senatului
sub nr. 1.631 din 29 octombrie 2009, prin care doamna Daniela
Ștefănescu, membru al Comitetului de inițiativă, ăîn baza
împuternicirii membrilor Comitetului de inițiativă”, înaintează
ălistele de semnături pentru care procedura de atestare a
semnăturilor susținătorilor inițiativei legislative privind fondurile
anuale minime obligatorii necesare finanțării sănătății a fost
întârziată la nivelul primăriilor respective, în completarea listelor
de susținători” depuse cu Adresa nr. 1.611 din 23 octombrie
2009;
9. tabelul centralizator cuprinzând numărul semnăturilor
susținătorilor inițiativei legislative din județele Bacău, Buzău,
Timiș, Suceava și municipiul București, transmis cu adresa
anterior menționată, împreună cu tabelele centralizatoare
corespunzătoare fiecăruia dintre județele menționate;

10. Adresa înregistrată la Secretariatul general al Senatului
sub nr. 1.632 din 30 octombrie 2009, prin care doamna Daniela
Ștefănescu, membru al Comitetului de inițiativă, ăîn baza
împuternicirii membrilor Comitetului de inițiativă”, înaintează
ălistele de semnături pentru care procedura de atestare a
semnăturilor susținătorilor inițiativei legislative privind fondurile
anuale minime obligatorii necesare finanțării sănătății a fost
întârziată la nivelul primăriilor respective, în completarea listelor
de susținători” depuse cu Adresa nr. 1.611 din 23 octombrie
2009;
11. tabelul centralizator cuprinzând numărul semnăturilor
susținătorilor inițiativei legislative din județul Vaslui, transmis cu
adresa anterior menționată;
12. un număr de 399 de dosare cu semnături ale
susținătorilor inițiativei legislative a cetățenilor privind nivelul
fondurilor anuale minime destinate finanțării sănătății.
Propunerea legislativă a cetățenilor intitulată ăLege privind
nivelul fondurilor anuale minime obligatorii destinate finanțării
sănătății” are următorul cuprins:
ăArt. 1. — (1) Totalul fondurilor anuale destinate finanțării
sănătății reprezintă cel puțin 6% din produsul intern brut anual,
iar fondul anual destinat asistenței medicale primare reprezintă
minimum 12% din Fondul național unic de asigurări sociale de
sănătate.
(2) Legea bugetului de stat va conține prevederi conforme
cu prevederile alin. (1).
(3) Orice act normativ care reglementează finanțarea
asistenței medicale primare trebuie să respecte cu strictețe
prevederile alin. (1).
Art. 2. — Articolul 81 din Legea nr. 95/2006 privind
reforma în domeniul sănătății, cu modificările și
completările ulterioare, se modifică și va avea următorul
cuprins:
«Art. 81. — Sumele alocate pentru finanțarea asistenței
medicale primare se stabilesc pe baza obiectivelor politicii
naționale de sănătate publică și nu pot fi mai mici de 12% din
Fondul național unic de asigurări sociale de sănătate.»
Art. 3. — Prezenta lege intră în vigoare la data de 1 ianuarie
2010.”
În expunerea de motive care însoțește propunerea legislativă
a cetățenilor se arată, în esență, că, deși sănătatea ăa fost
declarată prioritate națională de către toți guvernanții
postdecembriști [...], finanțarea acestui sector a avut permanent
de suferit, procentul alocat sănătății din produsul intern brut fiind
mult sub nivelul alocat de statele membre ale Uniunii Europene,
chiar țări din vecinătatea României având alocate procente mai
mari”. Toate segmentele sistemului sanitar au avut de suferit,
atât la nivelul infrastructurii, cât și la nivelul dotărilor cu aparatură
performantă și cu medicamente și materiale sanitare, al
aprovizionării cu alimente, dezinfectante etc. De asemenea,
subfinanțarea nu a permis funcționarea optimă ca număr de
personal medical calificat și nici atingerea unor venituri
corespunzătoare pentru personalul de specialitate la toate
nivelurile de asistență, ceea ce are drept consecință ăun veritabil

4

MONITORUL OFICIAL AL ROMÂNIEI, PARTEA I, Nr. 880/16.XII.2009

exod al medicilor și asistentelor către țări europene capabile să
își susțină sistemul medical”.
Se mai arată că medicina de familie este considerată în toată
Europa cel mai important segment al asistenței medicale,
furnizând serviciile medicale de bază pentru toată populația, cu
un raport eficiență/preț extrem de favorabil. În considerarea
rolului său, ătrebuie ca finanțarea pe acest segment, cel mai
ieftin de altfel, să aibă un nivel corespunzător, pentru a-și putea
realiza menirea”. Aceasta și în considerarea faptului că, după
aderarea României la Uniunea Europeană, s-a liberalizat piața
muncii specifică sistemului sanitar, astfel încât personalul
medical a început să emigreze, tentat atât de veniturile ămult
mai consistente”, cât și de posibilitatea de a-și desfășura
meseria ăla cote înalte, de condițiile generale de muncă și de
respectul social cuvenit”. Se consideră că ăstabilirea prin lege a
procentului alocat asistenței medicale și, respectiv, asistenței
medicale primare în România ar crea premisele unei stabilități
pe termen mediu și lung în ceea ce privește finanțarea
sistemului sanitar”, ceea ce ar avea ca efect ăcreșterea calității
serviciilor medicale furnizate, demararea unor activități de
investiții, de modernizare și dotare a unităților medicale, precum
și diversificarea serviciilor asigurate populației”.
În concluzie, se arată că ăadoptarea unei legi care să
garanteze o finanțare corectă și sigură a sistemului de sănătate
reprezintă un pas important în reforma sistemului sanitar
românesc”.
C U R T E A,

examinând propunerea legislativă a cetățenilor intitulată ăLege
privind nivelul fondurilor anuale minime obligatorii destinate
finanțării sănătății”, prin raportare la dispozițiile art. 74 alin. (1)
și (2) din Constituție, ale Legii nr. 189/1999 privind exercitarea
inițiativei legislative de către cetățeni, republicată, și ale Legii
nr. 47/1992 privind organizarea și funcționarea Curții
Constituționale, precum și raportul întocmit de judecătorulraportor, reține următoarele:
Curtea a fost legal sesizată și este competentă să se
pronunțe asupra inițiativei legislative a cetățenilor referitoare la
propunerea legislativă intitulată ăLege privind nivelul fondurilor
anuale minime obligatorii destinate finanțării sănătății”.
Competența Curții Constituționale de a se pronunța asupra
inițiativei legislative a cetățenilor este prevăzută de dispozițiile
art. 146 lit. j) din Constituție, potrivit cărora Curtea ăverifică
îndeplinirea condițiilor pentru exercitarea inițiativei legislative de
către cetățeni”.
În legătură cu această atribuție sunt incidente dispozițiile
art. 74 alin. (1) și (2) din Constituție, care prevăd că inițiativa
legislativă aparține și ă[... ] unui număr de cel puțin 100.000 de
cetățeni cu drept de vot. Cetățenii care își manifestă dreptul la
inițiativă legislativă trebuie să provină din cel puțin un sfert din
județele țării, iar în fiecare din aceste județe, respectiv în
municipiul București, trebuie să fie înregistrate cel puțin 5.000 de
semnături în sprijinul acestei inițiative.
(2) Nu pot face obiectul inițiativei legislative a cetățenilor
problemele fiscale, cele cu caracter internațional, amnistia și
grațierea”.
Sub aspectul competenței Curții sunt, de asemenea,
aplicabile dispozițiile art. 48 din Legea nr. 47/1992 și dispozițiile
art. 7 din Legea nr. 189/1999, republicată, care, utilizând aceiași
termeni, stabilesc obiectul verificării pe care Curtea o întreprinde
în exercitarea atribuției sale constituționale. Aceste dispoziții au
următorul cuprins:
— Art. 48 din Legea nr. 47/1992: ăCurtea Constituțională, din
oficiu sau pe baza sesizării președintelui Camerei Parlamentului

la care s-a înregistrat inițiativa legislativă a cetățenilor, se
pronunță asupra:
a) caracterului constituțional al propunerii legislative ce face
obiectul inițiativei cetățenilor;
b) îndeplinirii condițiilor referitoare la publicarea acestei
propuneri și dacă listele de susținători sunt atestate de către
primarii unităților administrativ-teritoriale ori de către
împuterniciții acestora;
c) întrunirii numărului minim de susținători pentru
promovarea inițiativei, prevăzut la art. 74 alin. (1) sau, după caz,
la art. 150 alin. (1) din Constituție, republicată, precum și asupra
respectării dispersiei teritoriale în județe și în municipiul
București, prevăzută de aceleași articole.”;
— Art. 7 alin. (1) din Legea nr. 189/1999, republicată, are un
conținut identic, cu excepția tezei ultime a lit. b), care cuprinde
sintagma ăsunt atestate potrivit art. 5”, corespunzător celei din
art. 48 lit. b) din Legea nr. 47/1992 — ăsunt atestate de către
primarii unităților administrativ-teritoriale ori de către
împuterniciții acestora”.
Potrivit art. 5 alin. (1) și (3) din Legea nr. 189/1999,
republicată:
ă(1) Atestarea calității de cetățean cu drept de vot și a
domiciliului susținătorilor se face de către primarul localității fie
personal, fie, în localitățile urbane, și prin funcționarii primăriei
împuterniciți de primar în acest scop. Atestarea se face prin
verificarea listei de susținători, iar în ceea ce privește domiciliul,
în colaborare cu organul local de poliție, dacă este cazul. [...]
(3) Atestarea de către primar a listei de susținători se face
prin semnătura persoanei care a efectuat controlul, cu indicarea
actului de împuternicire, dacă este cazul, și a datei când s-a
făcut atestarea, precum și prin aplicarea ștampilei. Dacă
primarul a solicitat sprijinul organului local de poliție, va semna
și reprezentantul acestuia, cu precizarea aspectelor pe care le-a
verificat. Semnătura se aplică pe ultima copertă a dosarului
cuprinzând listele verificate, aflat la comitetul de inițiativă, după
ce a fost confruntat cu cel depus la primărie. Aspectele
neatestate se elimină din listă, făcându-se aplicarea dispozițiilor
art. 4 alin. (3).”
Prin urmare, în exercitarea atribuției prevăzute la art. 146
lit. j) din Constituție de a verifica inițiativa legislativă a cetățenilor,
Curtea are în vedere dispozițiile art. 74 alin. (1) și (2) din
Constituție, ale art. 48 din Legea nr. 47/1992, precum și ale art. 5
și 7 din Legea nr. 189/1999, republicată, și reține următoarele:
1. Cu privire la caracterul constituțional al propunerii
legislative ce face obiectul inițiativei cetățenilor:
Prin inițiativa legislativă a cetățenilor se propune, în esență,
alocarea de la bugetul de stat, pentru finanțarea sănătății, a unui
procent din produsul intern brut de cel puțin 6%, iar, pentru
finanțarea asistenței medicale primare, a unui procent de cel
puțin 12% din Fondul național unic de asigurări sociale de
sănătate. Se propune în acest sens modificarea dispozițiilor
art. 81 din Legea nr. 95/2006 privind reforma în domeniul
sănătății, cu modificările și completările ulterioare, care au în
prezent următorul cuprins: ăSumele alocate pentru finanțarea
asistenței medicale primare se stabilesc pe baza obiectivelor
politicii naționale de sănătate publică.”
Propunerea legislativă vizează așadar concepția viitoare cu
privire la formarea bugetului de stat, modificarea politicii
bugetare privind sănătatea și, în principal, a celei privind
finanțarea asistenței medicale primare în România, în sensul
stabilirii prin lege a procentului alocat asistenței medicale și,
respectiv, asistenței medicale primare. Astfel fiind, Curtea
constată că propunerea legislativă este constituțională în raport

MONITORUL OFICIAL AL ROMÂNIEI, PARTEA I, Nr. 880/16.XII.2009
cu dispozițiile art. 74 alin. (2) din Constituție, deoarece nu
vizează reglementarea vreunuia dintre domeniile care nu pot
face obiectul unei inițiative legislative, prevăzute de acest text
constituțional.
2. În ceea ce privește îndeplinirea condițiilor referitoare la
publicarea propunerii legislative și dacă listele de susținători
sunt atestate potrivit cerințelor art. 48 lit. b) din Legea
nr. 47/1992 și ale art. 5 din Legea nr. 189/1999, republicată:
a) Curtea constată că propunerea legislativă, precum și
expunerea de motive care o însoțește, semnată de Comitetul
de inițiativă format din 11 membri, au fost publicate în Monitorul
Oficial al României, Partea I, nr. 281 din 29 aprilie 2009, în
cadrul termenului de maximum 30 de zile de la emiterea Avizului
nr. 352 din 15 aprilie 2009 al Consiliului Legislativ, prevăzut la
art. 3 alin. (4) din Legea nr. 189/1999, republicată.
b) În urma examinării realizate de către colectivul de
magistrați-asistenți, constituit prin rezoluția președintelui Curții
Constituționale, a tuturor celor 399 de dosare primite de la
Senat, cuprinzând semnături ale susținătorilor inițiativei
legislative provenind din 25 de județe și 3 sectoare ale
municipiului București, s-a constatat că atestarea listelor de
susținători nu s-a făcut în toate cazurile cu respectarea strictă a
dispozițiilor imperative ale art. 5 din Legea nr. 189/1999,
republicată, de către primarii unităților administrativteritoriale sau, în localitățile urbane, și de funcționarii
primăriei împuterniciți de primar în acest scop.
Astfel, au fost înregistrate situații în care, în mediul rural,
atestarea calității de cetățean cu drept de vot și a domiciliului
susținătorilor, prevăzută la art. 5 din Legea nr. 189/1999,
republicată, s-a făcut prin semnătură, fără precizarea calității
persoanei care a semnat, aplicându-se ștampila consiliului local,
iar nu a primarului, situații în care listele de susținători poartă
doar ștampila primăriei, fără nicio semnătură, ori atestarea s-a
făcut de către secretarul comunei, ăpentru” primar, sau de către
un referent ca urmare a dispoziției primarului.
S-au mai constatat cazuri în care, în mediul urban, atestarea
a fost realizată printr-o semnătură, fără precizarea calității
persoanei care a semnat, și prin aplicarea ștampilei consiliului
local, precum și o situație în care atestarea s-a făcut ca urmare

5

a verificării ăprin sondaj” doar a unora dintre semnături (în
sectorul 3 al municipiului București).
Față de cele constatate, Curtea reține că acești susținători,
care sunt atestați cu încălcarea dispozițiilor art. 5 din Legea
nr. 189/1999, republicată, nu pot fi incluși în totalul susținătorilor
propunerii legislative, a căror atestare este legală.
3. Cu privire la întrunirea numărului minim de susținători
pentru promovarea inițiativei, prevăzut la art. 74 alin. (1) din
Constituție, precum și la respectarea dispersiei teritoriale în
județe și în municipiul București, prevăzute de aceleași
dispoziții:
În conformitate cu prevederile art. 74 alin. (1) din Constituție,
inițiativa legislativă aparține unui număr de cel puțin 100.000 de
cetățeni cu drept de vot, care trebuie să provină din cel puțin un
sfert din județele țării, iar în fiecare dintre aceste județe,
respectiv în municipiul București, trebuie să fie înregistrate cel
puțin 5.000 de semnături în sprijinul acestei inițiative.
În ceea ce privește condiția referitoare la dispersia teritorială,
Curtea constată că aceasta nu este îndeplinită, deoarece numai
în 8 județe ale țării sunt legal atestate un număr de cel puțin
5.000 de semnături în sprijinul inițiativei legislative. Aceste județe
sunt următoarele: Bihor, Bistrița-Năsăud, Dâmbovița, Dolj,
Mureș, Neamț, Olt și Satu Mare. Listele legal atestate provenind
din celelalte 17 județe, respectiv Bacău, Botoșani, Buzău,
Călărași, Constanța, Covasna, Galați, Giurgiu, Iași, Maramureș,
Mehedinți, Sibiu, Suceava, Timiș, Vaslui, Vâlcea și Vrancea,
precum și din sectoarele 2, 3 și 6 ale municipiului București, care
nu au înregistrat cel puțin 5.000 de semnături legal atestate, nu
pot fi luate în considerare, iar susținătorii cuprinși în aceste liste
nu pot fi incluși în numărul total al susținătorilor inițiativei
legislative, deoarece condițiile prevăzute de art. 74 alin. (1) din
Constituție sunt cumulative.
Față de cele expuse, Curtea Constituțională reține că
inițiativa legislativă a cetățenilor referitoare la propunerea
legislativă intitulată ăLege privind nivelul fondurilor anuale
minime obligatorii destinate finanțării sănătății” nu întrunește
condiția dispersiei teritoriale în județe și în municipiul București,
prevăzută de art. 74 alin. (1) din Constituție.

Având în vedere aceste considerente, dispozițiile art. 146 lit. j) și ale art. 74 din Constituție, prevederile Legii nr. 47/1992,
precum și dispozițiile Legii nr. 189/1999, republicată,
CURTEA CONSTITUȚIONALĂ

În numele legii
H O T Ă R Ă Ș T E:

Constată că inițiativa legislativă a cetățenilor referitoare la propunerea legislativă intitulată ăLege privind nivelul fondurilor
anuale minime obligatorii destinate finanțării sănătății” nu îndeplinește condițiile prevăzute de art. 74 alin. (1) din Constituție.
Definitivă și general obligatorie.
Hotărârea se comunică președintelui Senatului și se publică în Monitorul Oficial al României, Partea I.
Dezbaterea a avut loc la data de 3 decembrie 2009 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Augustin Zegrean, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

6

MONITORUL OFICIAL AL ROMÂNIEI, PARTEA I, Nr. 880/16.XII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind competențele de achiziție a produselor și serviciilor în Ministerul Administrației
și Internelor
În vederea eficientizării activității de achiziții publice de bunuri și servicii, desfășurată de structurile Ministerului
Administrației și Internelor, și pentru aplicarea unitară a Ordonanței de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de lucrări publice și a contractelor de concesiune de servicii, aprobată
cu modificări și completări prin Legea nr. 337/2006, cu modificările și completările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
viceprim-ministrul, ministrul administrației și internelor, interimar, emite următorul ordin:
Art. 1. — În Ministerul Administrației și Internelor achizițiile
publice de bunuri și servicii se realizează la nivel centralizat,
teritorial și local, astfel:
a) la nivel centralizat, de către Baza de Aprovizionare și
Depozitare Armament, Geniu, Chimic Codlea, Direcția
economico-administrativă, Direcția generală pentru comunicații
și tehnologia informației, fiecare pe domeniul său de
competență, pentru toate unitățile Ministerului Administrației și
Internelor, și Direcția medicală, pentru unitățile sanitare ale
ministerului;
b) la nivel teritorial, de către instituțiile ai căror conducători au
calitatea de ordonatori secundari de credite sau ordonatori
terțiari din finanțarea directă a ordonatorului principal, pentru
nevoile proprii, pentru unitățile din structură și pentru cele cărora
le asigură suportul logistic;
c) la nivel local, de către structurile ai căror conducători au
calitatea de ordonatori de credite, pentru nevoile proprii și pentru
unitățile cărora le asigură suportul logistic.
Art. 2. — (1) Produsele și serviciile a căror achiziție se
realizează la nivel centralizat sunt cuprinse în lista prevăzută în
anexa nr. 1.
(2) Specificațiile tehnice ale produselor și serviciilor
prevăzute la lit. A din anexa nr. 1 se elaborează de către
specialiștii Direcției logistice, pe baza propunerilor înaintate de
inspectoratele generale sau de alte unități beneficiare, și se
aprobă de către directorul Direcției logistice.
(3) Specificațiile tehnice ale produselor prevăzute la lit. B din
anexa nr. 1 se elaborează de către specialiștii Direcției generale
management operațional, pe baza propunerilor înaintate de
inspectoratele generale sau de alte unități beneficiare, și se
aprobă de către directorul general al Direcției generale
management operațional.
(4) Produsele de competența Direcției medicale,
nominalizate la lit. C din anexa nr. 1, achiziționate la nivel
centralizat, atât pentru aceasta, cât și pentru unitățile sanitare
ale Ministerului Administrației și Internelor, se stabilesc prin
dispoziții ale directorului acestei direcții.
(5) Specificațiile tehnice ale produselor prevăzute la lit. D din
anexa nr. 1 se elaborează de către specialiștii Direcției generale
pentru comunicații și tehnologia informației, pe baza
propunerilor înaintate de inspectoratele generale sau de alte
unități beneficiare, după caz, și se aprobă de către directorul
general al Direcției generale pentru comunicații și tehnologia
informației.
Art. 3. — (1) Produsele și serviciile a căror achiziție se
realizează la nivel teritorial și/sau local și ale căror specificații

tehnice se avizează de către directorii generali/directorii
direcțiilor generale/direcțiilor centrale de specialitate, respectiv
Direcția logistică, Direcția medicală și Direcția generală pentru
comunicații și tehnologia informației, fiecare pe domeniul său de
competență, și se aprobă de către ordonatorul de credite care
realizează achiziția sunt cuprinse în listele prevăzute în anexele
nr. 2 și 3.
(2) Specificațiile tehnice ale produselor de competența
Direcției logistice și Direcției medicale, prevăzute la alin. (1),
sunt elaborate, după caz, la nivelul ordonatorilor secundari de
credite pentru aparatul propriu și pentru ordonatorii terțiari din
subordine și la nivelul ordonatorilor terțiari de credite din
finanțarea directă a ordonatorului principal de credite, fiind
întocmite în două exemplare, conform modelului prevăzut în
anexa nr. 5.
Art. 4. — (1) Specificațiile tehnice ale produselor de resortul
comunicațiilor și tehnologiei informațiilor, prevăzute la lit. E din
anexa nr. 3, se elaborează la nivelul ordonatorilor secundari sau
terțiari de credite, conform modelului prevăzut în anexa nr. 6, și
se avizează de către directorul general al Direcției generale
pentru comunicații și tehnologia informației, prin aplicarea
ștampilei ăAVIZAT TEHNIC”.
(2) Specificațiile tehnice ale produselor de resortul
comunicațiilor și tehnologiei informațiilor, elaborate de către
ordonatorii terțiari de credite aflați în subordinea ordonatorului
secundar de credite, se avizează din punct de vedere tehnic de
către directorul general al Direcției generale pentru comunicații
și tehnologia informației, după avizarea acestora de către
organele de specialitate din structura ordonatorului secundar.
(3) Direcția generală pentru comunicații și tehnologia
informației este abilitată să emită semestrial cataloage de
specificații tehnice pentru produse și servicii din domeniul
tehnologiei informației și comunicațiilor, denumite în continuare
TIC. Specificațiile tehnice trimise spre avizare Direcției generale
pentru comunicații și tehnologia informației trebuie să
îndeplinească minimum cerințele consemnate în cataloagele
semestriale.
Art. 5. — Specificațiile tehnice ale produselor cuprinse în
listele prevăzute în anexele nr. 2, 3 și 4 se aprobă de către
ordonatorul de credite al structurii achizitoare.
Art. 6. — Avizul pentru specificațiile tehnice ale produselor și
serviciilor prevăzute în anexa nr. 4 se acordă de către
ordonatorii secundari de credite sau de către ordonatorii terțiari
de credite din finanțarea directă a ordonatorului principal, după
caz.

MONITORUL OFICIAL AL ROMÂNIEI, PARTEA I, Nr. 880/16.XII.2009
Art. 7. — Directorul Direcției logistice este abilitat să emită
dispoziții, vizate pentru control financiar preventiv propriu de
către directorul general al Direcției generale financiare, cu privire
la modificarea listelor produselor și serviciilor care fac obiectul
achizițiilor la nivel centralizat și teritorial, ale căror specificații
tehnice sunt în competența de avizare a acestuia.
Art. 8. — (1) Bunurile și serviciile care nu se regăsesc în
listele prevăzute în anexele nr. 1—4 se achiziționează la nivel
local.
(2) Ordonatorii secundari de credite pot stabili competențe
structurilor din subordine pe linia realizării achizițiilor de bunuri
și servicii, la nivel local, cu respectarea prevederilor prezentului
ordin referitoare la elaborarea și avizarea specificațiilor tehnice.
Art. 9. — (1) Direcția generală de informații și protecție
internă și Direcția generală anticorupție achiziționează
produsele și serviciile destinate obținerii, verificării, prelucrării,
stocării, protecției și valorificării informațiilor pentru îndeplinirea
atribuțiilor specifice, iar specificațiile tehnice ale acestora se
avizează de către directorii generali ai acestor structuri.
(2) Specificațiile tehnice ale produselor destinate obținerii,
verificării, prelucrării, stocării, protecției și valorificării informațiilor
pentru îndeplinirea atribuțiilor specifice ale unor structuri stabilite
la nivelul conducerii Inspectoratului General al Poliției Române
și Inspectoratului General al Poliției de Frontieră se avizează de

7

către inspectorii generali, fiecare pe domeniul său de
competență.
(3) Specificațiile tehnice ale echipamentelor de domeniul
TIC, care nu sunt destinate obținerii, verificării, prelucrării,
stocării, protecției și valorificării informațiilor pentru îndeplinirea
atribuțiilor specifice, achiziționate de structurile prevăzute la
alin. (1) și (2), se avizează de către directorul general al Direcției
generale pentru comunicații și tehnologia informației.
Art. 10. — Tehnica și bunurile materiale necesare structurilor
Ministerului Administrației și Internelor, care constituie rezerve
proprii, precum stocuri de siguranță, rezerve de înlocuire,
rezerve de mobilizare și rezerve operative, se achiziționează la
nivel centralizat, teritorial și local, conform prevederilor
prezentului ordin.
Art. 11. — Anexele nr. 1—6 fac parte integrantă din prezentul
ordin.
Art. 12. — (1) Prezentul ordin intră în vigoare la data de
1 ianuarie 2010.
(2) La aceeași dată se abrogă Ordinul ministrului internelor
și reformei administrative nr. 681/2008 privind competențele de
achiziție a produselor și serviciilor în Ministerul Administrației și
Internelor, publicat în Monitorul Oficial al României, Partea I,
nr. 887 din 29 decembrie 2008, cu modificările și completările
ulterioare.
Art. 13. — Prezentul ordin se publică în Monitorul Oficial al
României, Partea I.

p. Viceprim-ministru, ministrul administrației și internelor, interimar,
Dan Valentin Fătuloiu,
secretar de stat
București, 10 decembrie 2009.
Nr. 300.

ANEXA Nr. 1

L I S TA

produselor și serviciilor a căror achiziție se realizează la nivel centralizat
A. Baza de Aprovizionare și Depozitare Armament,
Geniu, Chimic Codlea
I. Servicii:
1. analize fizico-chimice și verificări prin trageri în poligon
pentru muniții, mijloace explozive, chimice și de dare a focului.
II. Armament:
1. pistoale;
2. pistoale de semnalizare;
3. revolvere;
4. pistoale automate;
5. pistoale mitralieră;
6. puști mitralieră;
7. mitraliere;
8. puști de diferite calibre, cu sau fără lunetă;
9. arme de 12;
10. arme-lansator (toate tipurile);
11. aruncătoare de grenade;
12. aruncătoare de grenade antitanc.
III. Muniții:
1. cartușe cu glonț;
2. cartușe de iluminare-semnalizare;
3. grenade de mână;
4. grenade pentru aruncător;
5. lovituri pentru aruncător;
6. muniții cu efecte speciale (cartușe de 12 diferite tipuri;
cartușe cu efect fumigen-iritant-lacrimogen, altele decât cele
pentru pistol, revolver și arme de 12; grenade iritantlacrimogene; grenade cu efect acustic și luminos; muniție cu

efect cinetic; muniție cu proiectil pentru penetrarea obstacolelor
rigide etc.).
B. Direcția economico-administrativă
I. Produse de natura echipamentului:
1. sigilii metalice cu stema României.
C. Direcția medicală
I. Produse pentru activitatea medicală:
1. medicamente, substanțe dezinfectante, seruri și vaccinuri,
materiale sanitare pentru asigurarea stocurilor de rezerve proprii
la mobilizare și uz curent, pentru asigurarea situațiilor de urgență
și pentru asigurarea prevenției;
2. dispozitive medicale/aparatură medicală.
II. Servicii de susținere a activității medicale
D. Direcția generală pentru comunicații și tehnologia
informației
1. radiorelee, stații complexe de radio;
2. aparatură, mijloace, echipamente de comunicații și
prelucrare a datelor destinate apărării țării, ordinii publice și
siguranței naționale;
3. aparatură de multiplexare, comutare și terminală pentru
transmisii voce, date, fax cu posibilitate de protecție, criptare,
secretizare a comunicațiilor, inclusiv autospeciale ce conțin
aceste tipuri de echipamente;
4. echipamente pentru criptarea și decriptarea semnalelor
analogice și digitale;
5. echipamente, aparatură și materiale din categoria cifrului
de stat;

8

MONITORUL OFICIAL AL ROMÂNIEI, PARTEA I, Nr. 880/16.XII.2009

6. aparatură complexă de măsură, control și aparatură
specifică pentru măsurarea și analiza semnalelor secundare
emise de aparatura de prelucrare a datelor și informațiilor de
telecomunicații, inclusiv aparatura criptografică;
7. stații radio de bază, digitale în banda Ultra High Frequency —
UHF TETRA, stații radio repetoare analogice convenționale în
banda Very High Frequency — VHF, inclusiv sistemele de
antene aferente;
8. terminale radio digitale TETRA și TETRAPOL fixe, mobile
și portabile;
9. elemente de rețea aferente sistemelor de comunicații
digitale mobile TETRA;
10. dispecerate complexe de comunicații;
11. radiorelee, stații în unde scurte, echipamente pentru
transmisii de date, terminale de satelit pentru interconectarea și
extensia locală a punctelor de radiocomunicații și a nodurilor de
transmisii cu posibilități de criptare a semnalelor, inclusiv
autospeciale ce conțin aceste tipuri de echipamente;
12. mijloace de determinare a poziției autospecialelor aflate
în deplasare;
13. receptoare de trafic, panoramice, de bandă largă pentru
analiza complexă și criptografică a semnalelor analogice
digitale;
14. echipamente protejate la emisii secundare destinate
prelucrării datelor în procese criptografice;
15. instalații, mijloace tehnice și materiale folosite pentru
protecția semnalelor secundare provenind de la echipamente
de prelucrare a datelor și informațiilor specifice;
16. echipamente de calcul de mare putere destinate stocării,
analizei și prelucrării datelor în formă criptată;

17. echipamente destinate protejării informațiilor electronice
în stare de stocare, transport și prelucrare;
18. echipamente omologate prin structurile din sistemul de
apărare, ordine publică și siguranță națională;
19. aparatură pentru măsurători geodezice și topografice:
teodolite, stații totale (tahimetre electronice), receptoare Global
Positioning System — GPS cu o frecvență (L1), receptoare GPS
cu două frecvențe (L1, L2), receptoare GPS de navigație, nivele,
soft de specialitate pentru prelucrarea datelor topogeodezice
culese în teren;
20. servicii de consultanță pentru proiectarea, realizarea și
implementarea sistemelor informatice și/sau de comunicații
integrate;
21. sisteme informatice și/sau de comunicații integrate —
sisteme care au fie acoperire națională, fie se realizează la nivel
regional. Sunt incluse în această categorie doar în contextul
național sau regional (minimum două județe) extinderile
existente în oricare dintre situațiile:
a) se folosește infrastructura de comunicații realizată prin
eforturile unităților Ministerului Administrației și Internelor;
b) se folosește infrastructura de comunicații ori se
beneficiază de servicii de comunicații asigurate de instituții ale
statului;
c) se folosește/folosesc infrastructură ori servicii de
comunicații prin prestația unor operatori comerciali. Nu intră în
această categorie achiziția de echipamente destinată rețelelor
locale de calculatoare;
22. servicii de tip Virtual Private Network — VPN asigurate
de la operatorii de telecomunicații autorizați;
23. servicii de telefonie mobilă;
24. servicii de telefonie fixă.
ANEXA Nr. 2

L I S TA

cu produsele și serviciile care se achiziționează la nivel teritorial și ale căror specificații tehnice se avizează
de către directorul Direcției logistice
A. Produse și servicii de resortul armament și tehnică
specială
I. Armament:
1. arme pentru antrenament cu muniție cu vopsea;
2. pistoale și revolvere pentru muniție neletală;
3. dispozitiv de tragere cu minidisplay și cameră video
(shoot-corner);
4. arbalete;
II. Muniții:
1. muniții de manevră, marcare a focului, inerte și de
exercițiu;
2. muniții cu vopsea pentru antrenament;
3. muniții cu efecte speciale pentru pistol și revolver (cu bile
din cauciuc, iritant-lacrimogene);
4. muniție pentru arbalete.
III. Mijloace specifice de ordine publică:
1. instalație automată de lansare a muniției cu efect iritantlacrimogen;
2. pulverizatoare de capacitate mărită cu substanță iritantlacrimogenă;
3. scuturi și căști antiglonț;
4. veste antiglonț;
5. scuturi și căști de protecție.
IV. Aparatură optică de observare și ochire:
1. aparatură electronooptică de observare și ochire pe timp
de zi și pe timp de noapte;
2. telemetre;
3. goniometre;
4. telescoape;
5. aparatură de conducere a focului.

V. Materiale explozive:
1. trotil;
2. explozivi plastici;
3. capse detonante;
4. aprinzători;
5. fitil de amorsare;
6. fitil detonant.
VI. Tehnică de geniu și protecție civilă:
1. detectoare de mine și metale;
2. detectoare de substanțe explozive;
3. mijloace de detecție a persoanelor surprinse sub
dărâmături;
4. tehnică și echipamente de protecție antischijă;
5. aparate cu raze X pentru controlul nedistructiv al bagajelor
și trimiterilor poștale;
6. disruptoare;
7. muniție pentru disruptoare;
8. rezervoare de apă;
9. costume de scafandru autonom;
10. costume de lucru în apă;
11. costume de înot modernizat;
12. tehnică și utilaje de geniu;
13. costume, complete și plase de mascare;
14. mijloace individuale de protecție.
VII. Tehnică și materiale de control și protecție nucleară,
bacteriologică și chimică — N.B.C.:
1. semnalizatoare de radiații;
2. indicatoare de radioactivitate;
3. radiometre-roentgenometre;
4. complete dozimetrice;

9

MONITORUL OFICIAL AL ROMÂNIEI, PARTEA I, Nr. 880/16.XII.2009
5. detectoare de substanțe toxice de luptă;
6. avertizoare automate de substanțe toxice de luptă;
7. laboratoare chimice de campanie;
8. laborator chimic mobil pentru analiza fizico-chimică a
gradului de poluare a apelor;
9. contaminometru alfa, beta, gamma;
10. complete individuale de protecție a omului și animalelor
de serviciu;
11. complete de decontaminare chimică, biologică și
radioactivă;
12. grenade și lumânări fumigene;
13. mijloace chimice de marcare a focului;
14. grenade incendiare;
15. detector de gaze.
VIII. Tehnică destinată supravegherii și controlului frontierei:
1. echipament de fotografiat și filmat folosind aparatura de
vedere pe timp de noapte;
2. echipamente portabile/fixe de supraveghere a frontierei pe
principiul termoviziunii.
IX. Tehnică și materiale pentru determinarea și probarea
faptelor infracționale:
1. aparatură de examinare și expertizare documente;

2. aparatură și echipament de iluminat;
3. aparatură de microfilmat;
4. aparatură pentru reproduceri fotografice;
5. microscoape și stereomicroscoape;
6. truse criminalistice și pentru testarea stupefiantelor, testere
pentru determinarea consumului de droguri;
7. aparatură și sisteme pentru supravegherea traficului rutier
și aparatură pentru determinarea vitezei de deplasare a
autovehiculelor;
8. etilometre și alcoolteste.
B. Produse de resortul intendenței
I. Produse de resortul echipamentului:
1. materii prime — stofe, tercoturi, țesături impermeabile sau
imperrespirante;
2. insigne de identificare și insigne pentru legitimații;
3. corturi militare, foi de cort, ranițe, saci pentru merinde.
II. Produse de resortul hrănirii:
1. bucătării auto rulante;
2. bucătării portative în lăzi izoterme.
ANEXA Nr. 3

L I S TA

cu produsele ale căror specificații tehnice se avizează de către directorii generali/directorii direcțiilor
generale/direcțiilor centrale de specialitate, indiferent de nivelul de competență pentru achiziție
A. Produse de resortul autovehicule, nave și aeronave:
1. autovehicule și remorci (toate categoriile);
2. nave și mijloace plutitoare;
3. aeronave și mijloace de aerodrom.
B. Produse de resortul echipamentului:
1. articole de echipament din compunerea uniformei de
ceremonie, de reprezentare și de serviciu a polițiștilor (coifură,
îmbrăcăminte, lenjerie, încălțăminte, echipament divers și
accesorii);
2. articole de echipament din compunerea uniformei de
ceremonie, de reprezentare și de serviciu a cadrelor militare
(coifură, îmbrăcăminte, lenjerie, încălțăminte, echipament
divers, epoleți și accesorii);
3. articole de echipament din compunerea uniformei de oraș,
de clasă și de instruire a studenților și elevilor din instituțiile de
învățământ (coifură, îmbrăcăminte, lenjerie, încălțăminte,
echipament divers și accesorii);
4. articole de echipament din compunerea uniformei de oraș
și de instrucție a soldaților și gradaților voluntari (coifură,
îmbrăcăminte, lenjerie, încălțăminte, echipament divers și
accesorii);
5. sigilii metalice fără stema României.
C. Produse de resortul hrănirii:
1. utilaje frigorifice (dulapuri, camere frigorifice, congelatoare
etc.);
2. marmite izoterme;
3. bidoane de un litru pentru apă;
4. gamele;
5. plite sau mașini aragaz cu butelie și accesorii;
6. trusă de tacâmuri individuală.
D. Produse de resort medical:
1. dispozitive medicale de natura mijloacelor fixe.
E. Produsele de resortul comunicațiilor și informaticii:
I. Echipamente pentru rețele WAN (Wide Area Network) și
LAN (Local Area Network):
1. cabinete metalice (dulapuri de tip rack pentru echipamente
TIC);
2. routere;
3. switchuri cu management centralizat;

4. modemuri tehnologie x DSL (Digital Subscriber Line);
5. surse de tensiune neîntreruptibilă montabile în cabinete
metalice (rack-mountable).
II. Echipamente de lucru și subansamble de resortul IT:
1. servere;
2. stații grafice;
3. stații de lucru;
4. stații de lucru portabile;
5. PDA;
6. echipamente de captură imagine și sunet;
7. echipamente pentru stocarea datelor;
8. imprimante (mijloace fixe);
9. echipamente multifuncționale.
III. Software:
1. sisteme de operare;
2. software de bază (sisteme de programe utilitare);
3. software de aplicație;
4. soluții software de management sisteme informatice;
5. soluții software pentru securitatea sistemelor informatice.
IV. Produse de resortul comunicațiilor:
1. centrale telefonice digitale sub 100 linii;
2. aparate telefonice de tip digitale, Integrated Services
Digital Network — ISDN, Digital Enhanced Cordless
Telecommunications — DECT, Internet Protocol — IP folosite în
rețelele de telefonie fixă;
3. modemuri tehnologie x Digital Subscriber Line — XDSL
cu interfețe G 703;
4. soluții de contorizare a convorbirilor telefonice;
5. echipamente de măsură și control pentru comunicații
telefonice (cupru, F.O.);
6. terminale radio analogice convenționale în banda VHF
fixe, mobile și portabile;
7. centrale de sesizare și alarmare contra efracției.
V. Servicii:
1. consultanță pentru achiziții de echipamente sau lucrări în
domeniul TIC;

10

MONITORUL OFICIAL AL ROMÂNIEI, PARTEA I, Nr. 880/16.XII.2009
ANEXA Nr. 4

L I S TA

cu produsele și serviciile a căror achiziție se realizează la nivel teritorial și ale căror specificații tehnice
se aprobă de către structura achizitoare
A. Produse și servicii de resortul armament și tehnică
specială
I. Armament:
1. arme albe;
2. piese de schimb pentru armament;
3. armament tir cu diabolouri;
4. armament tir cu aer comprimat;
5. armament tir cu glonț.
II. Muniții:
1. toate categoriile de muniții pentru armamentul de tir.
III. Mijloace specifice de ordine publică:
1. complete de reîncărcare a pulverizatoarelor de capacitate
mărită cu substanță iritant-lacrimogenă.
IV. Aparatură optică de observare și ochire:
1. raportoare artileristice;
2. piese de schimb pentru aparatură optică de observare și
ochire.
V. Tehnică de geniu și protecție civilă:
1. endoscoape și stetoscoape;
2. instalații de filtroventilație;
3. lopată mică de infanterie;
4. piese de schimb pentru tehnica de geniu;
5. sirenă de alarmă;
6. set de oglinzi pentru inspecția autovehiculelor.
VI. Tehnică și materiale de control și protecție N.B.C.:
1. complete de materiale consumabile pentru aparatura de
control nuclear și chimic;
2. complete meteorologice de campanie;
3. măști contra gazelor, filtrante și izolante pentru om și
animale de serviciu;
4. complet containerizat de decontaminare a personalului;
5. complet containerizat de decontaminare a terenului și
tehnicii;
6. complet containerizat de decontaminare a echipamentului;
7. pachete de decontaminare individuală a personalului;
8. complete de materiale consumabile pentru tehnica de
decontaminare;
9. complete pentru reparat tehnica și materialele chimice și
mijloace de protecție a omului și animalelor de serviciu;
10. piese de schimb pentru tehnica și materialele de control
și protecție N.B.C.;
11. trusă de instruire cu substanțe toxice;
12. trusă pentru verificarea plenitudinii decontaminării;
13. trusă pentru determinarea clorului activ.
VII. Tehnică și materiale pentru determinarea și probarea
faptelor infracționale:
1. aparatură foto de natura mijloacelor fixe;
2. aparatură foto de laborator;
3. lămpi electronice blitz;
4. lămpi cu raze ultraviolete — U.V.;
5. aparatură de proiecție filme, diapozitive și înscrisuri;
6. sisteme de implementare și comparare automată a
amprentelor;
7. aparatură pentru realizarea portretului robot;
8. aparatură pentru determinarea comportamentului simulat
al persoanelor cercetate;
9. aparatură pentru analize fizico-chimice și de biologie
judiciară destinată laboratoarelor criminalistice (gazcromatograf,
spectrofotometru, sistem de determinare a amprentei genetice,
echipamente pentru analiza și detectarea drogurilor etc.);

10. aparatură pentru relevarea urmelor în câmpul infracțional
(aparat electrostatic pentru ridicarea urmelor de pe covoare,
aparatură pentru ridicarea microurmelor, polilight, aparat pentru
evidențierea urmelor scrisului în baza energiei statice etc.);
11. piese de schimb pentru tehnica și materialele pentru
determinarea și probarea faptelor infracționale;
12. consumabile pentru tehnica și materialele pentru
determinarea și probarea faptelor infracționale;
13. mijloace audiovideo și receptoare radio-tv de natura
mijloacelor fixe.
VIII. Materiale de pregătire pentru luptă, de întreținere și
reparații:
1. truse de instrucție;
2. lucrări de reparații armament și aparatură de detecție și
semnalizare N.B.C. la operatorii economici din afara Ministerului
Administrației și Internelor.
IX. Tehnică destinată supravegherii și controlului frontierei:
1. servicii de reparație și întreținere a echipamentelor
portabile de supraveghere a frontierei pe principiul termoviziunii.
B. Tehnică și materiale pentru nave și mijloace
plutitoare:
1. radare de navigație și sisteme integrate de navigație;
2. hărți electronice de navigație;
3. GPS-uri și Diferential Global Positioning System —
DGPS-uri navalizate;
4. girocompasuri și compasuri electromagnetice;
5. lochuri;
6. sonde ultrason;
7. transponder pentru căutare și salvare SART (Society for
Assisted Reproductive Technology) și AIS (Automatic
Identification System);
8. radiogoniometre;
9. pilot automat de navigație;
10. mijloace de salvare colective și individuale;
11. motoare inboard și outboard;
12. sisteme integrate de comunicații navalizate — GMDSS
(Global Maritime Distress Safety System);
13. sisteme navalizate de observare pe timp de noapte;
14. stații de comunicații navalizate;
15. echipament specific pentru echipele de abordaj și control
al navelor;
16. receptoare NAVTEX (Navigational Telex);
17. stație meteo navalizată;
18. simulatoare de navigație, radiocomunicații navale și
managementul propulsiei navelor;
19. instalații și kituri pentru întreținerea navelor și mijloacelor
plutitoare;
20. radiobaliză EPIRB (Emergency Position Indicating Radio
Beacons);
21. binoclu navalizat;
22. instalații de avertizare optico-acustică pentru mijloacele
de mobilitate navală;
23. compresor pentru încărcarea buteliilor de scufundare;
24. sisteme mobile/fixe de lansare/scoatere a
ambarcațiunilor la/de la apă;
25. software pentru simulatoarele de navigație,
radiocomunicații navale și managementul propulsiei navelor.
C. Materiale specifice activității de arhivă:
1. aparatură și materiale pentru restaurare-conservare
documente;
2. aparatură și materiale pentru legătorie;

MONITORUL OFICIAL AL ROMÂNIEI, PARTEA I, Nr. 880/16.XII.2009
3. aparatură specifică de urmărire și asigurare a
microclimatului în depozitele de arhivă;
4. aparatură și materiale necesare facsimilării documentelor
de arhivă;

11

5. aparatură și materiale specifice activității de microfilmare
și de asigurare/conservare microfilme;
6. materiale pentru transportul documentelor de arhivă/al
microfilmelor.
ANEXA Nr. 5

Model
Specificație tehnică
ANTET

Specificația tehnică nr. ............
Exemplar nr. _1

Avizat
Directorul direcției de specialitate2
.....................................................

Aprob
Șeful structurii achizitoare,
.....................................................

(grad, nume, prenume)

(grad, nume, prenume)

De acord, rog a aviza
Adjunct pentru logistică,
(similar)
...................................................
(grad, nume, prenume)

Denumirea produsului definit prin specificația tehnică
— conținutul specificației tehnice —
Întocmit

Șeful unității beneficiare3 (după caz),
...................

Funcția,
...................

(grad, nume, prenume)

(grad, nume, prenume)

Verificat
Șeful serviciului de resort din cadrul direcției de specialitate4,
.............................................................
(grad, nume, prenume)

1

Exemplarul nr. 1 se returnează autorității achizitoare, iar exemplarul nr. 2 se păstrează de către direcția care a acordat avizul.
Se acordă de către Direcția logistică și Direcția medicală.
3 Semnează pe exemplarul nr. 1.
4 Semnează pe exemplarul nr. 2.
2

ANEXA Nr. 6
ANTET

Aprob
Ordonator de credite,
....................................
(grad, nume)

Rog aprobați
Șeful structurii de comunicații și tehnologia informației1,
.........................................................
(grad, nume)

SPECIFICAȚIE TEHNICĂ
Denumirea produsului definit prin specificație tehnică
CARACTERISTICA TEHNICĂ

Întocmit
...................................................
(funcția, gradul și numele)
1

Se completează denumirea exactă a structurii de comunicații și tehnologia informației.

PARAMETRI

12

MONITORUL OFICIAL AL ROMÂNIEI, PARTEA I, Nr. 880/16.XII.2009

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 20
din 21 septembrie 2009
Dosar nr. 9/2009
Sub președinția doamnei judecător Lidia Bărbulescu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, cu modificările și completările ulterioare, s-a întrunit pentru a examina
recursul în interesul legii, declarat de procurorul general al Parchetului de pe lângă Înalta Curte de Casație și Justiție, privind
interpretarea și aplicarea dispozițiilor art. 31 alin. (1) lit. c) și d) din Legea nr. 188/1999 privind statutul funcționarilor publici,
republicată, referitor la posibilitatea acordării și cuantificării drepturilor bănești reprezentând suplimentul postului și suplimentul
corespunzător treptei de salarizare.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, cu modificările și
completările ulterioare, fiind prezenți 85 de judecători din totalul de 113 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Antoaneta
Florea.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia în sensul de a se stabili că nu sunt întemeiate acțiunile formulate de
funcționarii publici pentru acordarea și cuantificarea drepturilor salariale constând în suplimentul postului și suplimentul
corespunzător treptei de salarizare.
S E C Ț I I L E U N I T E,

deliberând asupra recursului în interesul legii, constată
următoarele:
În practica instanțelor de judecată s-a constatat că nu există
un punct de vedere unitar în legătură cu interpretarea și
aplicarea dispozițiilor art. 31 alin. (1) lit. c) și d) din Legea
nr. 188/1999 privind statutul funcționarilor publici, republicată,
cu modificările și completările ulterioare, referitor la posibilitatea
acordării și cuantificării drepturilor bănești reprezentând
suplimentul postului și suplimentul corespunzător treptei de
salarizare.
Astfel, unele instanțe au admis cererile reclamanților și au
obligat autoritățile pârâte la plata drepturilor bănești
reprezentând suplimentul postului și suplimentul treptei de
salarizare, doar pentru trecut, începând cu data de 1 ianuarie
2004, iar în unele cazuri și pentru viitor, fără a le cuantifica,
reținând, în esență, că cele două drepturi au fost expres
prevăzute în favoarea funcționarilor publici prin art. 31 (fost
art. 29) alin. (1) lit. c) și d) din Legea nr. 188/1999, republicată,
cu modificările și completările ulterioare, ale cărui prevederi au
fost suspendate până la data de 31 decembrie 2006, potrivit
dispozițiilor art. 44 din Ordonanța de urgență a Guvernului
nr. 92/2004 privind reglementarea drepturilor salariale și a altor
drepturi ale funcționarilor publici pentru anul 2005, și art. 48 din
Ordonanța Guvernului nr. 2/2006 privind reglementarea
drepturilor salariale și a altor drepturi ale funcționarilor publici
pentru anul 2006.
Alte instanțe, admițând acțiunile reclamanților, au stabilit un
cuantum al celor două suplimente salariale, respectiv un procent
de câte 25% din salariul de bază pentru fiecare, și au obligat
autoritățile pârâte la plata acestor drepturi fie de la data de
1 ianuarie 2004 până la data pronunțării, fie și pentru viitor.
Alte instanțe, dimpotrivă, au respins acțiunile reclamanților,
reținând că suplimentul postului și suplimentul corespunzător
treptei de salarizare sunt componente ale salariului de bază
cuvenit funcționarilor publici și își găsesc corespondent în
categoriile, clasele, gradele profesionale și treptele de
salarizare.
În fine, alte instanțe au respins acțiunile reclamanților —
funcționari publici prin care se solicita obligarea angajatorilor la
plata sumelor de bani reprezentând suplimentul postului și
suplimentul treptei de salarizare în cuantum de 25% fiecare din
salariul de bază, începând cu data de 1 ianuarie 2004, reținând,
în esență, că procentul celor două suplimente salariale nu a fost

stabilit nici prin Legea nr. 188/1999 și nici prin actele normative
subsecvente, iar instanțele de judecată nu se pot substitui
legiuitorului ori executivului în privința acordării efective a unui
drept prevăzut de lege.
Aceste din urmă instanțe au interpretat și aplicat corect
dispozițiile legii.
Problema de drept care se cere a fi soluționată prin recursul
în interesul legii vizează posibilitatea acordării drepturilor bănești
reprezentând suplimentul postului și suplimentul corespunzător
treptei de salarizare, pentru perioada 2004—2006 și în
continuare, în temeiul art. 31 alin. (1) lit. c) și d) din Legea
nr. 188/1999, republicată, cu modificările și completările
ulterioare.
În conformitate cu prevederile art. 31 alin. (1) din Legea
nr. 188/1999, republicată, cu modificările și completările
ulterioare, ăpentru activitatea desfășurată, funcționarii publici au
dreptul la un salariu compus din:
a) salariul de bază;
b) sporul pentru vechime în muncă;
c) suplimentul postului;
d) suplimentul corespunzător treptei de salarizare”.
Art. 31 alin. (3) din același act normativ statuează în mod
expres că salarizarea funcționarilor publici se face în
conformitate cu prevederile legii privind stabilirea sistemului
unitar de salarizare pentru funcționarii publici.
Cum nu a fost adoptată o lege de salarizare a funcționarilor
publici, drepturile salariale ale acestei categorii profesionale au
fost reglementate anual, prin ordonanțe ale Guvernului.
Astfel, au fost adoptate Ordonanța de urgență a Guvernului
nr. 92/2004 privind reglementarea drepturilor salariale și a altor
drepturi ale funcționarilor publici pentru anul 2005, aprobată cu
modificări și completări prin Legea nr. 76/2005, și Ordonanța
Guvernului nr. 2/2006 privind reglementarea drepturilor salariale
și a altor drepturi ale funcționarilor publici pentru anul 2006,
aprobată cu modificări și completări prin Legea nr. 417/2006.
Totodată, prin dispozițiile art. 44 din Ordonanța de urgență a
Guvernului nr. 92/2004 și, respectiv, art. 48 din Ordonanța
Guvernului nr. 2/2006 s-a suspendat pentru perioada noiembrie
2004—31 decembrie 2006 aplicarea dispozițiilor art. 29 (devenit
ulterior art. 31) din Legea nr. 188/1999, republicată, cu
modificările și completările ulterioare.
Pentru perioada 2007—2009 drepturile salariale și alte
drepturi ale funcționarilor publici au fost reglementate tot pe
calea unor ordonanțe ale Guvernului adoptate pentru fiecare an

MONITORUL OFICIAL AL ROMÂNIEI, PARTEA I, Nr. 880/16.XII.2009
în parte, însă nu s-a mai preluat soluția legislativă de
suspendare a aplicării dispozițiilor art. 31 alin. (1) lit. c) și d) din
Legea nr. 188/1999.
Cuantumul celor două suplimente salariale nu a fost însă
stabilit nici prin Legea nr. 188/1999 și nici prin actele normative
subsecvente, astfel încât nu există baza legală pentru calcularea
și acordarea acestora.
Pentru cuantificarea suplimentului postului și a suplimentului
treptei de salarizare, ca părți componente ale salariului
funcționarilor publici, este necesară existența unor dispoziții date
în aplicarea art. 31 alin. (1) lit. c) și d) din Legea nr. 188/1999,
atribuție ce revine fie Parlamentului, în cazul promovării unei
legi, fie Guvernului, prin delegare legislativă sau prin adoptarea
unei hotărâri date în aplicarea acestor prevederi legale.
În condițiile în care nu este reglementată modalitatea de
calcul al suplimentului postului și al suplimentului treptei de
salarizare, suntem în prezența doar a unei intenții a legiuitorului
de a acorda funcționarilor publici două drepturi de natură
salarială, intenție materializată prin instituirea drepturilor, dar
nefinalizată deoarece nu este stabilit cuantumul acestora sau
criteriile pe baza cărora pot fi calculate.
În atare situație, nefiind creat cadrul funcțional de acordare
a drepturilor, acestea rămân doar drepturi ăvirtuale”.
În consecință, cele două drepturi nu pot fi obținute prin
promovarea unor acțiuni în instanță, căci acordarea lor pe cale
judecătorească ar însemna să se facă fie prin obligarea
angajatorului la plata unor sume de bani imposibil de calculat, fie
prin eventuala cuantificare de către instanță în raport de diverse
criterii aplicate prin analogie, ceea ce echivalează cu o
substituire în atribuțiile legiuitorului ori ale executivului, contrar
celor stabilite prin Decizia Curții Constituționale nr. 820 din 3 iulie
2008, în cuprinsul căreia s-a reținut că instanțele judecătorești
nu au competența să anuleze ori să refuze aplicarea unor acte
normative cu putere de lege, considerând că sunt discriminatorii,
și să le înlocuiască cu norme create pe cale judiciară sau cu
prevederi cuprinse în alte acte normative.
De asemenea, admiterea unor asemenea acțiuni, în
condițiile în care dispozitivul sentinței nu ar identifica, pentru că
nu are cum, suma la care urmează a fi obligată autoritatea
pârâtă, ar presupune pronunțarea unor hotărâri judecătorești
nesusceptibile de executare, de natură a reprezenta o încălcare
a art. 6 din Convenția europeană a drepturilor omului, cu referire
la jurisprudența Curții Europene a Drepturilor Omului în care s-a
reținut că dreptul de a apela la o instanță ar fi iluzoriu, dacă
ordinea juridică internă a unui stat contractant ar permite ca o
hotărâre judecătorească definitivă și obligatorie să fie ineficientă
în detrimentul unei părți (Imobiliara Saffi împotriva Italiei —
1999, paragraful 63; Dorneanu împotriva României — 2007,
paragraful 32).

13

Totodată, prin pronunțarea unei hotărâri de admitere a
acțiunilor reclamanților, fără indicarea unor criterii pe baza
cărora creanța conținută de titlul executoriu să devină certă, se
lasă posibilitatea debitorului (instituția publică angajatoare) de
a refuza ori de a stabili el însuși întinderea și aplicarea titlului
executoriu.
Nu poate fi promovată nici soluția de cuantificare a celor
două suplimente salariale, deoarece, astfel cum s-a arătat
anterior, în lipsa unui act normativ care să stabilească
modalitatea de calcul al acestor drepturi, instanțele de judecată
nu se pot substitui puterii legislative, prin reglementarea lor.
În situația neacordării acestor sporuri nu se încalcă
prevederile art. 1 din Protocolul nr. 1 adițional la Convenția
europeană pentru apărarea drepturilor omului și a libertăților
fundamentale, care obligă statele părți să adopte măsuri pentru
a asigura garantarea dreptului de proprietate, nefiind în prezența
unui ăbun”, noțiune cu semnificație autonomă, în sensul
Convenției, care, fără a se limita numai la proprietatea unor
bunuri corporale, include orice interes economic cu valoare
patrimonială.
Nu se poate vorbi nici de existența unei ăsperanțe legitime”
a reclamanților, în sensul avut în vedere în jurisprudența Curții
Europene a Drepturilor Omului în care s-a reținut că atunci când
interesul patrimonial aparține categoriei juridice ăcreanță” nu
poate fi considerat ăvaloare patrimonială” și implicit ăsperanță
legitimă” decât dacă are o bază suficientă în dreptul intern, spre
exemplu o dispoziție legală, sau dacă existența sa este
confirmată printr-o jurisprudență clară și concordantă a
instanțelor naționale (Kopecky c/a Slovacia — 2004, paragrafele 35
și 48—52; Pressos Compania Naviera — S.A. și alții c/a Belgia —
1995, paragraful 31; Draon c/a Franța — 2005, paragrafele
65—70; Maurice c/a Franța — 2005, paragrafele 63—70).
Or, drepturile salariale în discuție nu au o suficientă bază în
dreptul intern, în absența criteriilor legale de cuantificare a
acestora.
În consecință, în temeiul dispozițiilor art. 25 lit. a) din Legea
nr. 304/2004 privind organizarea judiciară, republicată, cu
modificările și completările ulterioare, și ale art. 329 alin. 2 și 3
din Codul de procedură civilă, urmează a se admite recursul în
interesul legii și a se stabili că dispozițiile art. 31 alin. (1) lit. c) și
d) din Legea nr. 188/1999 privind statutul funcționarilor publici,
republicată, cu modificările și completările ulterioare, se
interpretează în sensul că în lipsa unei cuantificări legale nu se
pot acorda pe cale judecătorească drepturile salariale constând
în suplimentul postului și suplimentul corespunzător treptei de
salarizare.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție.
În interpretarea și aplicarea unitară a dispozițiilor art. 31 alin. (1) lit. c) și d) din Legea nr. 188/1999 privind statutul
funcționarilor publici, republicată, stabilesc că în lipsa unei cuantificări legale nu se pot acorda pe cale judecătorească drepturile
salariale constând în suplimentul postului și suplimentul corespunzător treptei de salarizare.
Obligatorie, potrivit art. 329 alin. 3 din Codul de procedură civilă.
Pronunțată în ședință publică astăzi, 21 septembrie 2009.
PREȘEDINTELE ÎNALTEI CURȚI DE CASAȚIE ȘI JUSTIȚIE,

LIDIA BĂRBULESCU
Prim-magistrat-asistent,
Adriana Daniela White

14

MONITORUL OFICIAL AL ROMÂNIEI, PARTEA I, Nr. 880/16.XII.2009

ACTE ALE BIROULUI ELECTORAL CENTRAL
BIROUL ELECTORAL CENTRAL
PENTRU ALEGERILE PARLAMENTARE PARȚIALE DIN DATA DE 17 IANUARIE 2010

HOTĂRÂRE
privind adoptarea Regulamentului de organizare și funcționare a birourilor electorale constituite
pentru alegerile parțiale pentru Camera Deputaților în Circumscripția Electorală nr. 42 —
Municipiul București, Colegiul uninominal pentru alegerea Camerei Deputaților nr. 1,
din data de 17 ianuarie 2010
Având în vedere prevederile art. 131—17, ale art. 19—21, precum și ale art. 48 alin. (16) din Legea nr. 35/2008 pentru
alegerea Camerei Deputaților și a Senatului și pentru modificarea și completarea Legii nr. 67/2004 pentru alegerea autorităților
administrației publice locale, a Legii administrației publice locale nr. 215/2001 și a Legii nr. 393/2004 privind Statutul aleșilor locali,
cu modificările și completările ulterioare,
în temeiul art. 14 alin. (9), al art. 15 alin. (4) și al art. 16 alin. (12) din Legea nr. 35/2008, cu modificările și completările
ulterioare,
Biroul Electoral Central h o t ă r ă ș t e:
Art. 1. — Se adoptă Regulamentul de organizare și
funcționare a birourilor electorale constituite pentru alegerile
parțiale pentru Camera Deputaților în Circumscripția Electorală
nr. 42 — Municipiul București, Colegiul uninominal pentru
alegerea Camerei Deputaților nr. 1, din data de 17 ianuarie

2010, prevăzut în anexa care face parte integrantă din prezenta
hotărâre.
Art. 2. — Prezenta hotărâre se publică în Monitorul Oficial al
României, Partea I.

Președintele Biroului Electoral Central,
Octavian Opriș
București, 6 decembrie 2009.
Nr. 1.
ANEXĂ

REGULAMENT
de organizare și funcționare a birourilor electorale constituite pentru alegerile parțiale
pentru Camera Deputaților în Circumscripția Electorală nr. 42 — Municipiul București,
Colegiul uninominal pentru alegerea Camerei Deputaților nr. 1, din data de 17 ianuarie 2010
CAPITOLUL I
Dispoziții generale
Art. 1. — (1) Birourile electorale sunt alcătuite numai din
cetățeni cu drept de vot. Candidații în alegeri, soțul/soția, rudele
și afinii acestora până la gradul al doilea inclusiv nu pot fi membri
ai birourilor electorale.
(2) În îndeplinirea atribuțiilor ce le revin, membrii birourilor
electorale exercită o funcție ce implică autoritatea de stat.
Exercitarea corectă și imparțială a funcției de membru al biroului
electoral este obligatorie. Nerespectarea acestei obligații atrage
răspunderea juridică, civilă sau penală, după caz.
Art. 2. — Reprezentanții partidelor politice, alianțelor politice
și alianțelor electorale, precum și ai organizațiilor cetățenilor
aparținând minorităților naționale în birourile electorale nu pot
primi și nu pot exercita alte însărcinări în afara celor prevăzute
de lege.
Art. 3. — (1) Reprezentanții partidelor politice, alianțelor
politice și alianțelor electorale în birourile electorale pot fi

înlocuiți, la cererea celor care i-au propus, în condițiile art. 132
alin. (2) din Legea nr. 35/2008 pentru alegerea Camerei
Deputaților și a Senatului și pentru modificarea și completarea
Legii nr. 67/2004 pentru alegerea autorităților administrației
publice locale, a Legii administrației publice locale nr. 215/2001
și a Legii nr. 393/2004 privind Statutul aleșilor locali, cu
modificările și completările ulterioare. Biroul electoral din care
reprezentantul face parte ia act de înlocuirea acestuia.
(2) Membrii birourilor electorale care nu reprezintă partide
politice, alianțe politice, alianțe electorale sau, după caz,
organizații ale cetățenilor aparținând minorităților naționale pot
fi înlocuiți potrivit dispozițiilor art. 132 alin. (3) din Legea
nr. 35/2008, cu modificările și completările ulterioare.
(3) Calitatea de membru al unui birou electoral încetează de
drept în condițiile art. 133 din Legea nr. 35/2008, cu modificările
și completările ulterioare.
Art. 4. — (1) Birourile electorale lucrează legal în prezența
majorității membrilor care le compun.

MONITORUL OFICIAL AL ROMÂNIEI, PARTEA I, Nr. 880/16.XII.2009
(2) În sensul prezentei hotărâri, prin membri ai birourilor
electorale se înțelege și președinții și locțiitorii acestora.
Art. 5. — (1) Ședințele birourilor electorale sunt conduse de
președinți sau de locțiitorii acestora.
(2) În lipsa președintelui biroului electoral, atribuțiile acestuia
sunt îndeplinite de locțiitorul său.
Art. 6. — Prezența la ședințe a membrilor birourilor electorale
este obligatorie. În cazuri justificate, președinții birourilor
electorale pot aproba ca unii membri ai acestora să lipsească de
la ședință.
Art. 7. — (1) Convocarea membrilor birourilor electorale în
ședință se face telefonic sau prin orice alt mijloc, de regulă cu cel
puțin 6 ore înainte, cu excepția situațiilor urgente, când se face
de îndată, de către președinte.
(2) În convocare se precizează ora, motivul, locul de
desfășurare ale ședinței și se comunică materialele ce sunt
propuse a fi luate în discuție.
Art. 8. — (1) Proiectul ordinii de zi a ședinței se propune de
către președinte și se aprobă cu votul majorității membrilor
prezenți.
(2) Membrii biroului electoral pot face propuneri pentru
completarea ordinii de zi sau pentru eliminarea unora dintre
problemele înscrise în aceasta.
(3) Propunerile de modificare a ordinii de zi se supun
aprobării biroului electoral. Dacă acestea sunt aprobate,
președintele este obligat să le supună dezbaterii.
Art. 9. — (1) Propunerile se supun dezbaterii biroului
electoral în ordinea în care acestea au fost înscrise pe ordinea
de zi.
(2) Schimbarea ordinii de dezbatere a problemelor înscrise
pe ordinea de zi se poate face numai cu aprobarea membrilor
biroului electoral, la propunerea președintelui, locțiitorului sau a
unuia dintre membri.
Art. 10. — (1) Membrii biroului electoral pot participa la
dezbateri în ordinea înscrierii la cuvânt și numai după acordarea
acestuia de către președinte.
(2) În luările de cuvânt, membrii birourilor electorale se
limitează strict la problema pusă în discuție.
(3) Președintele poate limita sau retrage cuvântul acordat, în
situația în care vorbitorul se abate de la subiectul aflat în
discuție. Dacă cel în cauză nu se supune, președintele poate
suspenda ședința.
Art. 11. — (1) În îndeplinirea atribuțiilor prevăzute de Legea
nr. 35/2008, cu modificările și completările ulterioare, precum și
în soluționarea întâmpinărilor și contestațiilor, birourile electorale
adoptă decizii cu votul majorității membrilor prezenți. Votul se
exprimă deschis și poate fi numai ăpentru” sau ăîmpotrivă”.
(2) În caz de egalitate de voturi, votul președintelui este
hotărâtor.
(3) Deciziile se semnează de președinte, de locțiitorul
acestuia și de membri.
(4) Lipsa semnăturilor unor membri nu influențează
valabilitatea deciziei, dacă aceasta a fost adoptată în condițiile
alin. (1) și cu respectarea dispozițiilor art. 4.

15

(5) Deciziile se aduc la cunoștința publică, după caz, prin
afișare la sediul birourilor electorale, pe site-ul propriu, prin
comunicare sau prin orice mijloc de publicitate.
Art. 12. — (1) Birourile electorale sunt obligate să țină
evidența întâmpinărilor, contestațiilor și a altor cereri privind
procesul electoral, precum și a deciziilor și hotărârilor adoptate.
(2) După fiecare ședință, birourile electorale întocmesc un
proces-verbal de ședință, care se semnează de președinte și
de persoana care l-a întocmit. Acesta poate fi consultat, la
cerere, de către membrii biroului electoral.
Art. 13. — (1) Durata programului zilnic de lucru cu publicul
se afișează la sediile birourilor electorale și este respectată cu
strictețe. Acesta nu poate avea mai puțin de 6 ore și trebuie fixat
între orele 10,00 și 17,00.
(2) În zilele în care se împlinesc termene privind activități
care țin de competența lor, birourile electorale își încheie
programul de lucru cu publicul la ora 24,00.
(3) În ziua votării, birourile electorale asigură permanența.
CAPITOLUL II
Dispoziții speciale
Art. 14. — (1) În aplicarea prevederilor Legii nr. 35/2008, cu
modificările și completările ulterioare, precum și în soluționarea
întâmpinărilor și contestațiilor pe care este competent să le
soluționeze, Biroul Electoral Central adoptă decizii care sunt
obligatorii pentru toate autoritățile, instituțiile publice, birourile
electorale, organismele cu atribuții în materie electorală și
competitorii electorali la care se referă de la data aducerii la
cunoștință în ședință publică.
(2) În interpretarea unitară a legii, Biroul Electoral Central
adoptă hotărâri care sunt general obligatorii și se publică în
Monitorul Oficial al României, Partea I.
(3) Hotărârile se semnează de președinte și de membri.
Lipsa semnăturilor unor membri nu influențează valabilitatea
hotărârii, dacă aceasta a fost adoptată în condițiile art. 11
alin. (1) și cu respectarea dispozițiilor art. 4.
Art. 15. — (1) Biroul Electoral Central are un purtător de
cuvânt desemnat dintre membrii săi de către președinte.
(2) Purtătorul de cuvânt este singurul membru al Biroului
Electoral Central abilitat să asigure legătura acestuia cu massmedia.
Art. 16. — Președintele Biroului Electoral Central și
președintele Biroului Electoral de Circumscripție al Municipiului
București stabilesc care dintre problemele cu care acestea au
fost sesizate sunt de natură a fi supuse dezbaterii biroului
electoral și rezolvate prin decizie, respectiv hotărâre în cazul
Biroului Electoral Central.
Art. 17. — La propunerea Biroului Electoral Central,
președintele poate desemna una sau mai multe persoane din
aparatul de lucru al acestuia pentru întocmirea unor puncte de
vedere asupra problemelor în discuție.
Art. 18. — Biroul Electoral Central își încetează activitatea
după 48 de ore de la publicarea în Monitorul Oficial al României,
Partea I, a rezultatului alegerilor, potrivit prevederilor legale.

16

MONITORUL OFICIAL AL ROMÂNIEI, PARTEA I, Nr. 880/16.XII.2009

Art. 19. — În îndeplinirea atribuțiilor prevăzute de lege,
precum și în soluționarea întâmpinărilor și contestațiilor pe care
este competent să le soluționeze, Biroul Electoral de
Circumscripție al Municipiului București adoptă decizii care sunt
obligatorii în cadrul circumscripției în care funcționează pentru
toate birourile electorale ale secțiilor de votare, competitorii
electorali, autoritățile și instituțiile publice la care se referă.
Art. 20. — Birourile electorale ale secțiilor de votare nu pot
funcționa cu mai puțin de 5 membri, respectiv președinte,

locțiitorul acestuia și 3 reprezentanți ai partidelor politice,
alianțelor politice și alianțelor electorale, precum și ai
organizațiilor cetățenilor aparținând minorităților naționale care
participă la alegeri.
Art. 21. — Biroul Electoral de Circumscripție al Municipiului
București și birourile electorale ale secțiilor de votare își
încetează activitatea la data încheierii verificării proceselorverbale pe care le-au întocmit privind rezultatele alegerilor.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 880/16.XII.2009 conține 16 pagini.

Prețul: 3,20 lei

&JUYDGY|436022]
ISSN 1453—4495

