Anul 177 (XXI) — Nr. 706

PARTEA I

LEGI, DECRETE, HOTĂRÂRI ȘI ALTE ACTE

Miercuri, 21 octombrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.166 din 17 septembrie 2009 referitoare la
excepția de neconstituționalitate a prevederilor art. 37
alin. (1) și (2) din Legea nr. 31/1990 privind societățile
comerciale ..................................................................
Decizia nr. 1.169 din 17 septembrie 2009 referitoare la
excepția de neconstituționalitate a dispozițiilor art. 32
alin. (2) din Ordonanța Guvernului nr. 2/2001 privind
regimul juridic al contravențiilor, precum și ale art. 118
alin. (1) din Ordonanța de urgență a Guvernului
nr. 195/2002 privind circulația pe drumurile publice ......
Decizia nr. 1.176 din 17 septembrie 2009 referitoare la
excepția de neconstituționalitate a dispozițiilor art. 278,
art. 2781, art. 363—365 și art. 3853 din Codul de
procedură penală ......................................................
Decizia nr. 1.180 din 17 septembrie 2009 referitoare la
excepția de neconstituționalitate a dispozițiilor art. 391
alin. (2) din Ordonanța Guvernului nr. 2/2001 privind
regimul juridic al contravențiilor ..................................
Decizia nr. 1.181 din 17 septembrie 2009 referitoare la
excepția de neconstituționalitate a dispozițiilor art. 182
din Codul penal ..........................................................

Pagina
Decizia nr. 1.184 din 17 septembrie 2009 referitoare la
excepția de neconstituționalitate a dispozițiilor art. 403
alin. 1 din Codul de procedură civilă ..........................

9–10

Decizia nr. 1.185 din 17 septembrie 2009 referitoare la
excepția de neconstituționalitate a dispozițiilor art. 68
alin. 4 din Codul de procedură civilă ..........................

10–11

4–5

Decizia nr. 1.197 din 24 septembrie 2009 referitoare la
excepția de neconstituționalitate a dispozițiilor art. 394
alin. 1 lit. e) și alin. 4 din Codul de procedură penală ....

12

5–6

Decizia nr. 1.198 din 24 septembrie 2009 referitoare la
excepția de neconstituționalitate a dispozițiilor art. 281
din Codul penal ..........................................................

13–14

Decizia nr. 1.201 din 24 septembrie 2009 referitoare la
excepția de neconstituționalitate a dispozițiilor art. 215
alin. 5 din Codul penal................................................

14–15

Decizia nr. 1.206 din 24 septembrie 2009 referitoare la
excepția de neconstituționalitate a dispozițiilor art. 2151
alin. 2 din Codul penal................................................

15–16

2–3

7–8

8–9

2

MONITORUL OFICIAL AL ROMÂNIEI, PARTEA I, Nr. 706/21.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.166
din 17 septembrie 2009

referitoare la excepția de neconstituționalitate a prevederilor art. 37 alin. (1) și (2)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 37 alin. (1) și (2) din Legea nr. 31/1990 privind
societățile comerciale, excepție ridicată din oficiu de Tribunalul
București — Secția a VI-a comercială în Dosarul
nr. 45.219/3/2008.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
deoarece dispozițiile art. 37 alin. (1) și (2) din Legea nr. 31/1990
nu asimilează judecătorul delegat unei instituții de sine
stătătoare, ci doar conferă acestuia atribuții speciale
reglementate de lege, atribuții ce se desfășoară sub autoritatea
tribunalului.
C U R T E A,

având în vedere actele și lucrările dosarului, reține următoarele:
Prin Încheierea din 4 februarie 2009, pronunțată în Dosarul
nr. 45.219/3/2008, Tribunalul București — Secția a VI-a
comercială a sesizat, din oficiu, Curtea Constituțională cu
excepția de neconstituționalitate a prevederilor art. 37
alin. (1) și (2) din Legea nr. 31/1990 privind societățile
comerciale.
Excepția de neconstituționalitate a fost ridicată într-o cauză
având ca obiect soluționarea unei cereri privind anularea unei
încheieri pronunțate de judecătorul delegat la Oficiul Registrului
Comerțului de pe lângă Tribunalul București.
În motivarea excepției de neconstituționalitate,
Tribunalul București — Secția a VI-a comercială arată că
dispozițiile art. 37 alin. (1) din Legea nr. 31/1990 privind
societățile comerciale sunt neconstituționale, deoarece ăinstituția
judecătorului delegat nu este o instanță judecătorească” în
sensul prevăzut de art. 126 alin. (1) din Constituție, ăîn măsura
în care se apreciază că aceasta înfăptuiește, în exercitarea
atribuțiilor sale, un act de justiție”. Se susține, în acest sens, că
judecătorul delegat nu realizează un act de justiție, atribuțiile
sale, de natură administrativă, putând fi îndeplinite de
funcționari, astfel cum este caracteristic unui stat de drept
guvernat de principiul separației puterilor. În majoritatea statelor
europene, Registrul Comerțului este ținut de grefele de pe lângă
Tribunale, iar atribuțiile sale sunt apreciate ca administrative și
se realizează de funcționari și grefieri, controlul de legalitate fiind
realizat de instanțe, dacă se formulează plângeri sau contestații.
În plus, munca administrativă de la Registrul comerțului
afectează timpul rezervat actelor de justiție efectivă. Dispozițiile

art. 37 alin. (1) și (2) din Legea nr. 31/1990 încalcă același text
constituțional și ăîn măsura în care se interpretează că numai
judecătorii unei secții din cadrul Tribunalului trebuie să efectueze
controlul de legalitate la Registrul Comerțului.” Ar trebui să fie
suficientă condiția ca judecătorul delegat să aparțină tribunalului,
fără a fi necesară, în plus, și aceea a apartenenței lui la o
anumită secție a respectivei instanțe, deoarece, dacă se
apreciază că judecătorul delegat realizează un act de justiție,
atunci acest act se realizează de instanța judecătorească, adică
de Tribunal în întregul său, nu de o secție de judecători, care nu
poate avea semnificația de ăinstanță”.
Cât privește invocarea prevederilor art. 11 alin. (2) din
Constituție, instanța de judecată face referire la jurisprudența
Curții Europene de Justiție, care, în calitate de ăacte adoptate de
instituțiile europene”, este obligatorie pentru România prin
efectul Actului de Aderare la Uniunea Europeană. Se afirmă,
astfel, că ăexistă decizii ale Curții Europene de Justiție în care se
demonstrează analogic cu alte organe de natură administrativă
că judecătorul român delegat la Registrul Comerțului nu
reprezintă o instanță de judecată, deoarece are atribuții
administrative (C 61/65, Vaassen; C 17/00, de Coster):
judecătorul delegat nu conduce o procedură contradictorie, nu
emite hotărâri obligatorii și nu soluționează un litigiu propriu-zis.”
Mai mult, judecătorul delegat nu are drepturile pe care le are o
instanță de judecată, de pildă nu poate adresa Curții Europene
de Justiție o întrebare preliminară și nu poate invoca excepția de
neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, consideră
că dispozițiile art. 37 alin. (1) și (2) din Legea nr. 31/1990 privind
societățile comerciale, republicată, cu modificările și
completările ulterioare, sunt constituționale. Potrivit art. 9
alin. (1) din Legea nr. 26/1990, oficiile registrului comerțului se
organizează în subordinea Oficiului Național al Registrului
Comerțului și funcționează pe lângă fiecare tribunal. Rolul
tribunalului constă în controlul legalității operațiunilor specifice
de înregistrare a comercianților, efectuate de oficiile registrului
comerțului. Judecătorii cu atribuții la Oficiul Registrului
Comerțului sunt delegați de președinții tribunalelor și îndeplinesc
o funcție publică, de interes general. Desfășurându-și activitatea
sub autoritatea tribunalului, judecătorul delegat nu poate fi
considerat instanță de sine stătătoare, ci un judecător cu
anumite atribuții speciale în materia Registrului Comerțului, pe
care le dobândește prin numirea sa de către președintele
instanței în această funcție. Dispozițiile art. 11 alin. (2) din
Constituție, invocate, nu au incidență în cauza de față.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

MONITORUL OFICIAL AL ROMÂNIEI, PARTEA I, Nr. 706/21.X.2009
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 37 alin. (1) și (2) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, având
următoarea redactare: ă(1) Controlul legalității actelor sau
faptelor care, potrivit legii, se înregistrează în registrul comerțului
se exercită de justiție printr-un judecător delegat.
(2) La începutul fiecărui an judecătoresc, președintele
tribunalului va delega la oficiul registrului comerțului unul sau
mai mulți judecători ai tribunalului.”
Dispozițiile constituționale invocate sunt cele ale art. 11
alin. (2) potrivit cărora tratatele ratificate de Parlament, potrivit
legii, fac parte din dreptul intern, în acest sens fiind indicată
jurisprudența Curții de Justiție a Comunității Europene (cauzele
C61/65, Vaassen și C 17/00, de Coster) și ale art.126 alin.(1)
conform cărora justiția se realizează prin Înalta Curtea de
Casație și Justiție și prin celelalte instanțe judecătorești stabilite
de lege.
Analizând excepția de neconstituționalitate, Curtea
Constituțională observă că în prezenta cauză este invocată, din
prisma prevederilor art. 11 alin. (1) din Legea fundamentală,
jurisprudența Curții de Justiție a Comunității Europene, respectiv
cauzele C 61/65, G. Vaassen-Göbbels v. Management of the
Beambtenfonds voor het Mijnbedrijf și C 17/00 François De
Coster v. Collège des bourgmestre et échevins de WatermaelBoitsfort. Curtea constată că aceste cauze reprezintă exemple
în care Curtea de Justiție a Comunității Europene a interpretat,
în contextul art. 234 din Tratatul de instituire a Comunității
Europene, noțiunea de ăinstanță judecătorească” competentă
să i se adreseze cu un recurs preliminar, stabilind în acest sens
câteva cerințe specifice de delimitare a acestui concept față de
alte noțiuni utilizate ce definesc diferite organisme în dreptul
intern al statelor membre. Aceste criterii (organ stabilit de lege,
apartenența sa față de una dintre puterile de stat, caracter
permanent, jurisdicție obligatorie, procedură contradictorie,
aplicarea dreptului, independența) se circumscriu însă sferei
dreptului aplicat de Curtea de la Luxemburg, și anume dreptului
comunitar, și nu dreptului intern. Așa fiind, la examinarea
excepției de neconstituționalitate, Curtea Constituțională nu
poate avea în vedere criteriile de determinare a unei instanțe
judecătorești pe care le utilizează, în activitatea sa, Curtea de
Justiție a Comunității Europene.

3

În ceea ce privește conceptul de ăinstanță judecătorească” în
dreptul național, acesta este definit la nivel constituțional de
art. 126 din Legea fundamentală. Instanțele judecătorești care
înfăptuiesc justiția în numele legii sunt, pe lângă Înalta Curte de
Casație și Justiție — nominalizată expres de norma
fundamentală —, ăcelelalte instanțe judecătorești stabilite de
lege”, adică, potrivit art. 2 alin. (2) din Legea nr. 304/2004 privind
organizarea judecătorească: curțile de apel, tribunalele,
tribunalele specializate, instanțele militare și judecătoriile.
În acest context, Curtea constată că dispozițiile art. 37
alin. (1) și (2) din Legea nr. 31/1990 privind societățile
comerciale — criticate pentru neconstituționalitate — conferă
judecătorului delegat competența de a exercita controlul
legalității actelor sau faptelor care, potrivit legii, se înregistrează
în registrul comerțului. Controlul legalității este exercitat, potrivit
alin. (1) al art. 37, de justiție, prin intermediul unuia sau a mai
multor judecători ai tribunalului pe care președintele respectivei
instanțe îi deleagă la oficiul registrului comerțului în scopul
îndeplinirii acestei competențe specializate. Delegarea unui
judecător de la o instanță de judecată, în speță tribunal, la oficiul
registrului comerțului nu neagă atributul acelei instanțe
judecătorești de reprezentant al autorității judecătorești învestite
prin Constituție cu înfăptuirea justiției.
De altfel, cu privire la aceeași problemă, a judecătorului
delegat, Curtea Constituțională a pronunțat Decizia nr. 366 din
17 martie 2009 referitoare la excepția de neconstituționalitate a
dispozițiilor art. 6 din Legea nr. 26/1990 privind registrul
comerțului, publicată în Monitorul Oficial al României, Partea I,
nr. 282 din 29 aprilie 2009. Cu acel prilej Curtea a conchis,
pentru argumentele acolo expuse, că ăactivitatea desfășurată
de judecătorul delegat potrivit art. 6 din Legea nr. 26/1990 nu
poate fi considerată o activitate de jurisdicție specifică unei
instanțe extraordinare și nu contravine, în consecință,
prevederilor art. 126 alin. (1) și (5) din Constituție.” Dispozițiile
art. 6 din Legea nr. 26/1990 cuprind reglementări cu privire la
încheierea judecătorului delegat, competența acestuia în
materia înregistrării în registrul comerțului, înmatriculării și a
oricăror alte înregistrări în registrul comerțului, recursul,
procedura recursului și instanța superioară competentă.
Aceleași dispoziții de principiu se regăsesc și la art. 60 din
Legea nr. 31/1990 privind societățile comerciale.
Cât privește susținerea instanței de judecată care a ridicat
din oficiu prezenta excepție de neconstituționalitate, potrivit
căreia judecătorul delegat nu poate invoca excepția de
neconstituționalitate, Curtea constată că, dimpotrivă, acest lucru
este admisibil, în acest sens pronunțând Decizia nr. 1.054 din
9 octombrie 2008, publicată în Monitorul Oficial al României,
Partea I, nr. 767 din 14 noiembrie 2008.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 37 alin. (1) și (2) din Legea nr. 31/1990
privind societățile comerciale, excepție ridicată din oficiu de Tribunalul București — Secția a VI-a comercială în Dosarul
nr. 45.219/3/2008.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Claudia-Margareta Krupenschi

4

MONITORUL OFICIAL AL ROMÂNIEI, PARTEA I, Nr. 706/21.X.2009
CURTEA CONSTITUȚIONALĂ

D E C I Z I A Nr. 1.169
din 17 septembrie 2009

referitoare la excepția de neconstituționalitate a dispozițiilor art. 32 alin. (2) din Ordonanța
Guvernului nr. 2/2001 privind regimul juridic al contravențiilor, precum și ale art. 118 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale art. 118
alin. (1) din Ordonanța de urgență a Guvernului nr. 195/2002
privind circulația pe drumurile publice, excepție invocată de
Nicolae-Octavian Curelea în Dosarul nr. 1.993/337/2008 al
Judecătoriei Zalău.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile Legii
fundamentale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 5 martie 2009, pronunțată în Dosarul
nr. 1.993/337/2008, Judecătoria Zalău a sesizat Curtea
Constituțională cu excepția de neconstituționalitate a
dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale
art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție
invocată de Nicolae-Octavian Curelea.
În motivarea excepției de neconstituționalitate se susține,
în esență, că dispozițiile art. 32 alin. (2) din Ordonanța
Guvernului nr. 2/2001, utilizând sintagma ăîn a cărei
circumscripție a fost săvârșită fapta”, stabilesc că cel care
promovează plângere contravențională recunoaște tacit
săvârșirea faptei, ceea ce este de natură să încalce principiile
statului de drept și caracterul echitabil al judecății. Ca urmare,
petentului i se recunoaște doar posibilitatea de a cere instanței
anularea procesului-verbal pentru motive de formă a actului de
constatare a contravenției sau de netemeinicie în drept a
sancțiunii contravenționale, ori de a solicita modificarea întinderii
sancțiunii raportat la pericolul social al faptei, săvârșirea faptei
reținute în sarcina sa fiind însă o prezumție pe care instanța ar
trebui să o rețină prin efectul înseși al promovării cererii
petentului. Se mai susține că textele de lege criticate încalcă
liberul acces la justiție și dreptul la apărare, deoarece creează
un obstacol considerabil pentru cetățenii care nu locuiesc în
raza teritorială unde s-a produs fapta, determinând cheltuieli
financiare și timp irosit cu deplasarea petentului la instanța de
judecată. Se creează astfel premisele unui tratament

discriminatoriu între cetățeni și, respectiv, între justițiabilii
persoane private și stat.
Judecătoria
Zalău
apreciază
că
excepția
de
neconstituționalitate este neîntemeiată. În opinia instanței,
stabilirea, prin norme legale, a unei anumite competențe, nu
poate fi interpretată ca un factor de natură a aduce atingere
dreptului persoanei la un proces echitabil. Totodată, se arată că
posibilitatea recunoscută de lege persoanelor care au fost
sancționate contravențional de a contesta procesul-verbal de
constatare și sancționare a contravenției nu echivalează cu
recunoașterea tacită a săvârșirii faptei de către aceștia.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, precum
și cele ale art. 118 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare.
Textele de lege criticate au următorul cuprins:
— Art. 32 alin. (2) din Ordonanța Guvernului nr. 2/2001:
Plângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”;
— Art. 118 alin. (1) din Ordonanța de urgență a Guvernului
nr. 195/2002: ăÎmpotriva procesului-verbal de constatare a
contravențiilor se poate depune plângere, în termen de 15 zile
de la comunicare, la judecătoria în a cărei rază de competență
a fost constatată fapta.”
Dispozițiile constituționale invocate în susținerea excepției
sunt cele ale art. 1 alin. (3) privind statul de drept, ale art. 16
privind egalitatea în drepturi, ale art. 21 privind liberul acces la
justiție, ale art. 24 privind dreptul la apărare și ale art. 124
alin. (2) privind unicitatea, imparțialitatea și egalitatea pentru toți
a justiției. Se invocă și dispozițiile art. 6 paragraful 1 din

MONITORUL OFICIAL AL ROMÂNIEI, PARTEA I, Nr. 706/21.X.2009
Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate astfel cum a fost
formulată, Curtea reține următoarele:
Simpla desemnare a unei persoane ca fiind contravenient nu
înseamnă și stabilirea vinovăției sale. Tot astfel, utilizarea de
către legiuitor a sintagmei ăa fost săvârșită fapta”, în cadrul unei
norme privind competența instanțelor de judecată, nu are
semnificația unei înfrângeri a prezumției de nevinovăție sau a
vreunei limitări a accesului la justiție al persoanei
contraveniente. Potrivit art. 34 alin. (1) din Ordonanța Guvernului
nr. 2/2001, instanța competentă să soluționeze plângerea
verifică dacă aceasta a fost introdusă în termen, ascultă pe cel
care a făcut-o și pe celelalte persoane citate, ăadministrează
orice alte probe prevăzute de lege, necesare în vederea
verificării legalității și temeiniciei procesului-verbal”, și hotărăște
asupra sancțiunii, despăgubirii stabilite, precum și asupra

5

măsurii confiscării. Este evident așadar că probatoriul
administrat vizează deopotrivă legalitatea actului contestat și
temeinicia acestuia, fără vreo limitare a apărărilor pe care
petentul le poate face în cadrul plângerii contravenționale.
În ceea ce privește criticile referitoare la pretinsa încălcare a
liberului acces la justiție și a dreptului la apărare, motivate prin
aceea că se creează un obstacol considerabil pentru cetățenii
care nu locuiesc în raza teritorială unde s-a produs fapta, Curtea
constată că s-a mai pronunțat în jurisprudența sa. În acest sens
este, de exemplu, Decizia nr. 1.029 din 9 iulie 2009, publicată în
Monitorul Oficial al României, Partea I, nr. 551 din 7 august
2009, a cărei soluție de respingere a excepției de
neconstituționalitate, precum și considerentele care au
fundamentat-o se mențin, întrucât nu au intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art.11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (2) din Ordonanța Guvernului nr. 2/2001 privind
regimul juridic al contravențiilor și ale art. 118 alin. (1) din Ordonanța de urgență a Guvernului nr. 195/2002 privind circulația pe
drumurile publice, excepție invocată de Nicolae-Octavian Curelea în Dosarul nr. 1.993/337/2008 al Judecătoriei Zalău.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.176
din 17 septembrie 2009

referitoare la excepția de neconstituționalitate a dispozițiilor art. 278, art. 2781, art. 363—365
și art. 3853 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 278, art. 2781, art. 363—365 și art. 3853 din
Codul de procedură penală, excepție ridicată de Societatea
Comercială ăAlcom” — S.A. din Galați în Dosarul nr. 187/44/2008
al Înaltei Curți de Casație și Justiție — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

6

MONITORUL OFICIAL AL ROMÂNIEI, PARTEA I, Nr. 706/21.X.2009

concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 4 martie 2009, pronunțată în Dosarul
nr. 187/44/2008, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 278, art. 2781,
art. 363—365 și art. 3853 din Codul de procedură penală.
Excepția a fost ridicată de Societatea Comercială ăAlcom” — S.A.
din Galați cu ocazia soluționării recursului formulat împotriva
unei sentințe penale prin care a fost respinsă plângerea
împotriva unei rezoluții de neîncepere a urmăririi penale.
În motivarea excepției de neconstituționalitate autorul
acesteia susține, în esență, că textele de lege criticate încalcă
egalitatea în drepturi, accesul liber la justiție și dreptul la un
proces echitabil, întrucât termenul de declarare a căii de atac
(în speță, a recursului) nu curge de la același moment de timp
pentru toți participanții la procesul penal. Arată că partea
interesată este lipsită de posibilitatea de a face o analiză
obiectivă în legătură cu declararea căii de atac în condițiile în
care nu are cunoștință de considerentele hotărârii instanței de
judecată.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, întrucât nu încalcă prevederile din
Legea fundamentală invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 278 — ăPlângerea contra actelor procurorului”,
art. 2781 — ăPlângerea în fața judecătorului împotriva rezoluțiilor
sau ordonanțelor procurorului de netrimitere în judecată”, art.
363 — ăTermenul de declarare a apelului”, art. 364 —
ăRepunerea în termen”, art. 365 — ăApelul peste termen” și ale
art. 3853 — ăTermenul de declarare a recursului” din Codul de
procedură penală.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi, ale art. 21 privind
accesul liber la justiție și ale art. 126 referitoare la instanțele
judecătorești, precum și ale art. 11 alin. (2) privind dreptul
internațional și dreptul intern, raportate la prevederile art. 6
referitoare la dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că autorul excepției solicită, în realitate, modificarea
soluției legislative criticate, în sensul ca termenul de declarare a
căii de atac (în speță, a recursului) să curgă de la același
moment de timp pentru toți participanții la procesul penal. O
asemenea solicitare nu intră, însă, în competența de soluționare
a Curții Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 278, art. 2781, art. 363—365 și art. 3853
din Codul de procedură penală, excepție ridicată de Societatea Comercială ăAlcom” — S.A. din Galați în Dosarul nr. 187/44/2008
al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 706/21.X.2009

7

CURTEA CONSTITUȚIONALĂ

D E C I Z I A Nr. 1.180
din 17 septembrie 2009

referitoare la excepția de neconstituționalitate a dispozițiilor art. 391 alin. (2)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Simona Ricu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 391 alin. (2) din Ordonanța Guvernului
nr. 2/2001 privind regimul juridic al contravențiilor, excepție
ridicată de instanța de judecată, din oficiu, în Dosarul
nr. 2.377/296/2009 al Judecătoriei Satu Mare.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 1 aprilie 2009, pronunțată în Dosarul
nr. 2.377/296/2009, Judecătoria Satu Mare a sesizat Curtea
Constituțională cu excepția de neconstituționalitate a
dispozițiilor art. 391 alin. (2) din Ordonanța Guvernului
nr. 2/2001 privind regimul juridic al contravențiilor. Excepția
a fost ridicată de instanța de judecată, din oficiu, cu ocazia
soluționării unei cereri formulate în temeiul art. 9 alin. (3) din
Ordonanța Guvernului nr. 2/2001, având ca obiect înlocuirea
amenzii cu sancțiunea obligării contravenientului la prestarea
unei activități în folosul comunității.
În motivarea excepției de neconstituționalitate instanța
susține că prevederile art. 391 alin. (2) din Ordonanța Guvernului
nr. 2/2001, care condiționează înlocuirea amenzii cu sancțiunea
prestării unei activități în folosul comunității de consimțământul
expres al contravenientului, constituie ăo reluare a dispozițiilor
art. 9 alin. (5) din Ordonanța Guvernului nr. 2/2001”, cu privire la
care Curtea Constituțională s-a pronunțat prin Decizia
nr. 1.354/2008, constatând că sintagma ăcu acordul acestuia”
din cuprinsul art. 9 alin. (5) din ordonanță încalcă dispozițiile
art. 1 alin. (5) din Legea fundamentală, potrivit cărora: ăÎn
România, respectarea Constituției, a supremației sale și a legilor
este obligatorie.” Astfel, instanța de judecată consideră că
ăaceleași rațiuni care au determinat Curtea Constituțională să
aprecieze că sintagma «cu acordul acestuia» din art. 9 din
Ordonanța Guvernului nr. 2/2001 este neconstituțională conduc
la concluzia că și sintagma «dacă există acordul expres al
acestuia» din art. 39 1 alin. (2) din Ordonanța Guvernului
nr. 2/2001 este neconstituțională”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Avocatul Poporului consideră că dispozițiile art. 391 alin. (2)
din Ordonanța Guvernului nr. 2/2001 sunt neconstituționale. În
acest sens, arată că aplicarea sancțiunii obligării la prestarea
unei activități în folosul comunității este condiționată de acordul
contravenientului, ceea ce lipsește de eficiență sancțiunea
aplicată pentru comiterea unei fapte antisociale, cu consecința
încălcării dispozițiilor art. 1 alin. (5) din Legea fundamentală.
Menționează că prin Decizia nr. 1.354/2008 Curtea
Constituțională a constatat că sintagma ăcu acordul
contravenientului”, în ceea ce privește prestarea unei munci în
folosul comunității, este neconstituțională.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 391 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, introduse
prin Legea nr. 352/2006 pentru completarea Ordonanței
Guvernului nr. 2/2001, publicată în Monitorul Oficial al României,
Partea I, nr. 640 din 25 iulie 2006, având următorul cuprins: ăÎn
cazul în care contravenientul, citat de instanță, nu a achitat
amenda în termenul prevăzut la alin. (1), instanța procedează,
dacă există acordul expres al acestuia, la înlocuirea amenzii cu
sancțiunea prestării unei activități în folosul comunității pe o
durată maximă de 50 de ore, iar pentru minori începând cu
vârsta de 16 ani, de 25 de ore.”
În susținerea neconstituționalității acestor prevederi de lege,
autorul excepției invocă încălcarea dispozițiilor art. 1 alin. (5) din
Legea fundamentală, potrivit cărora, ăÎn România, respectarea
Constituției, a supremației sale și a legilor este obligatorie”.
Examinând excepția de neconstituționalitate, Curtea
constată că aceasta a fost ridicată de instanța de judecată cu
ocazia soluționării unei cereri formulate de organul din care face
parte agentul constatator, în temeiul art. 9 alin. (3) din Ordonanța
Guvernului nr. 2/2001, având ca obiect înlocuirea amenzii cu
sancțiunea obligării contravenientului la prestarea unei activități
în folosul comunității. Or, în ipoteza avută în vedere de legiuitor
în cuprinsul art. 391 din ordonanță contravenientul este cel care
sesizează instanța în circumscripția căreia s-a săvârșit
contravenția în vederea înlocuirii amenzii cu sancțiunea prestării
unei activități în folosul comunității. În aceste condiții, dispozițiile
art. 391 alin. (2) din Ordonanța Guvernului nr. 2/2001 nu au
legătură cu soluționarea cauzei, în înțelesul art. 29 alin. (1) din
Legea nr. 47/1992.

8

MONITORUL OFICIAL AL ROMÂNIEI, PARTEA I, Nr. 706/21.X.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 391 alin. (2) din Ordonanța Guvernului
nr. 2/2001 privind regimul juridic al contravențiilor, excepție ridicată de instanța de judecată, din oficiu, în Dosarul nr. 2.377/296/2009
al Judecătoriei Satu Mare.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.181
din 17 septembrie 2009

referitoare la excepția de neconstituționalitate a dispozițiilor art. 182 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Tudorel Toader
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 182 din Codul penal, excepție ridicată de
Madadi Rouzbeh Sirehdjini în Dosarul nr. 3.270/196/2007 al
Judecătoriei Brăila.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 7 aprilie 2009, pronunțată în Dosarul
nr. 3.270/196/2007, Judecătoria Brăila a sesizat Curtea
Constituțională cu excepția de neconstituționalitate a
dispozițiilor art. 182 din Codul penal. Excepția a fost ridicată
de Madadi Rouzbeh Sirehdjini cu ocazia soluționării unei cauze
penale având ca obiect săvârșirea infracțiunii prevăzute și
pedepsite de art. 182 din Codul penal.
În motivarea excepției de neconstituționalitate autorul
acesteia susține că dispozițiile art. 182 din Codul penal,
referitoare la infracțiunea de vătămare corporală gravă, încalcă
egalitatea în drepturi și dreptul la un proces echitabil, întrucât
instituie un tratament sancționator discriminatoriu între inculpații
care intră sub incidența acestui text de lege și cei acuzați de
săvârșirea infracțiunilor prevăzute și pedepsite de art. 180 și 181
din Codul penal.

Judecătoria Brăila consideră că excepția de
neconstituționalitate este neîntemeiată, deoarece prevederile de
lege criticate nu aduc atingere dispozițiilor constituționale
invocate de autor. Mai mult, apreciază că excepția de
neconstituționalitate a fost ridicată în scopul vădit al tergiversării
soluționării cauzei.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 182 din
Codul penal sunt constituționale, întrucât nu încalcă prevederile
din Legea fundamentală invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 182 din Codul penal, modificate prin Legea
nr. 169/2002 privind modificarea și completarea Codului penal,
a Codului de procedură penală și a unor legi speciale, publicată
în Monitorul Oficial al României, Partea I, nr. 261 din 18 aprilie
2002, având următorul cuprins: ăFapta prin care s-a pricinuit
integrității corporale sau sănătății o vătămare care necesită
pentru vindecare îngrijiri medicale mai mult de 60 de zile se
pedepsește cu închisoare de la 2 la 7 ani.

MONITORUL OFICIAL AL ROMÂNIEI, PARTEA I, Nr. 706/21.X.2009
Dacă fapta a produs vreuna din următoarele consecințe:
pierderea unui simț sau organ, încetarea funcționării acestora,
o infirmitate permanentă fizică ori psihică, sluțirea, avortul, ori
punerea în primejdie a vieții persoanei, pedeapsa este
închisoarea de la 2 la 10 ani.
Când fapta a fost săvârșită în scopul producerii consecințelor
prevăzute la alin. 1 și 2, pedeapsa este închisoarea de la 3 la
12 ani.
Tentativa faptei prevăzute în alin. 3 se pedepsește.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21
alin. (3) privind dreptul la un proces echitabil.
Examinând excepția de neconstituționalitate, Curtea
constată că susținerile autorului excepției referitoare la

9

caracterul discriminatoriu al prevederilor legale criticate sunt
neîntemeiate. Fapta de vătămare corporală gravă, incriminată
de art. 182 din Codul penal, se deosebește, din punct de vedere
al gravității consecințelor pe care le produce, de faptele
reglementate în cuprinsul art. 180 (ăLovirea sau alte violențe”) și
art. 181 (ăVătămarea corporală”) din același cod, ceea ce
justifică instituirea unui regim sancționator mai sever. În
consecință, Curtea constată, în acord cu jurisprudența sa în
ceea ce privește principiul egalității, consacrat prin art. 16 din
Constituție, că legiuitorul este în drept să stabilească un
tratament juridic diferit pentru situații de fapt diferite, principiul
egalității neînsemnând uniformitate de regim juridic.
Dispozițiile art. 21 alin. (3) din Legea fundamentală nu sunt
aplicabile în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 182 din Codul penal, excepție ridicată de Madadi Rouzbeh
Sirehdjini în Dosarul nr. 3.270/196/2007 al Judecătoriei Brăila.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.184
din 17 septembrie 2009

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Ioan Ciprian Asaftei în Dosarul
nr. 1.035/243/2009 al Judecătoriei Hunedoara.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, menționând
jurisprudența în materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 29 aprilie 2009, pronunțată în Dosarul
nr. 1.035/243/2009, Judecătoria Hunedoara a sesizat Curtea
Constituțională cu excepția de neconstituționalitate a
prevederilor art. 403 alin. 1 din Codul de procedură civilă.
Excepția a fost ridicată de Ioan Ciprian Asaftei într-un dosar
având ca obiect o contestație la executare.
În motivarea excepției de neconstituționalitate se susține
că dispozițiile legale atacate contravin prevederilor art. 136 din
Constituția României prin faptul că se aduce o gravă atingere
dreptului de proprietate privată, întrucât, în ipoteza în care
cererea de suspendare a executării silite ar fi respinsă,
prerogativele aferente dreptului în discuție sunt în mod
nejustificat afectate. Autorul consideră că s-ar impune ca
suspendarea executării silite să opereze de drept fie și numai în
cazul în care prin executare sunt lezate drepturile terților.
Judecătoria Hunedoara și-a exprimat opinia în sensul că
excepția de neconstituționalitate nu este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

10

MONITORUL OFICIAL AL ROMÂNIEI, PARTEA I, Nr. 706/21.X.2009

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 403 alin. 1
din Codul de procedură civilă sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate, așa cum a fost
formulat, îl constituie dispozițiile art. 403 alin. 1 din Codul de
procedură civilă, ce au următorul conținut: ăPână la soluționarea
contestației la executare sau a altei cereri privind executarea
silită, instanța competentă poate suspenda executarea, dacă se
depune o cauțiune în cuantumul fixat de instanță, în afară de
cazul în care legea dispune altfel.”
Autorul consideră că dispozițiile legale atacate contravin
prevederilor art. 136 privind proprietatea din Constituția
României.
Examinând excepția de neconstituționalitate, Curtea
constată că autorul cere, de fapt, modificarea prevederilor
legale, fapt ce excedează competenței Curții Constituționale,
întrucât, potrivit prevederilor art. 2 alin. (3) din Legea
nr. 47/1992, republicată în Monitorul Oficial al României,
Partea I, nr. 643 din 16 iulie 2004, ăCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Ioan Ciprian Asaftei în Dosarul nr. 1.035/243/2009 al Judecătoriei Hunedoara.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.185
din 17 septembrie 2009

referitoare la excepția de neconstituționalitate a dispozițiilor art. 68 alin. 4
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 68 alin. 4 din Codul de procedură civilă,
excepție ridicată de Friedsam Detlef Udo prin mandatarul
Corneliu Alexandru Tanco în Dosarul nr. 195.1/85/2007 al Curții
de Apel Alba Iulia — Secția civilă.

La apelul nominal se prezintă Corneliu Alexandru Tanco,
lipsind celelalte părți, față de care procedura de citare a fost
legal îndeplinită.
Cauza este în stare de judecată.
Corneliu Alexandru Tanco a cerut admiterea excepției de
neconstituționalitate, așa cum a fost formulată.
Reprezentantul Ministerului Public pune concluzii de
respingere a excepției de neconstituționalitate, menționând
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 17 aprilie 2009, pronunțată în Dosarul
nr. 195.1/85/2007, Curtea de Apel Alba Iulia — Secția civilă a
sesizat Curtea Constituțională cu excepția de
neconstituționalitate a prevederilor art. 68 alin. 4 din Codul
de procedură civilă.

MONITORUL OFICIAL AL ROMÂNIEI, PARTEA I, Nr. 706/21.X.2009
Excepția a fost ridicată de Friedsam Detlef Udo prin
mandatar Corneliu Alexandru Tanco într-un dosar având ca
obiect pretenții.
În motivarea excepției de neconstituționalitate se susține
că dispozițiile legale atacate încalcă dreptul la apărare prin faptul
că se interzice mandatarului, care nu este avocat, să pună
concluzii în fața instanței. De asemenea, în opinia autorului, se
mai încalcă și dreptul la liberă exprimare.
Curtea de Apel Alba Iulia — Secția civilă și-a exprimat
opinia în sensul că excepția de neconstituționalitate nu este
întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 68 alin. 4
din Codul de procedură civilă sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, așa cum a fost
formulat, îl constituie dispozițiile art. 68 alin. 4 din Codul de
procedură civilă, dispoziții ce au următorul conținut: ăDacă
mandatul este dat unei alte persoane decât unui avocat,
mandatarul nu poate pune concluzii decât prin avocat, cu
excepția consilierului juridic care, potrivit legii, reprezintă partea.”
Se susține că dispozițiile legale atacate contravin
prevederilor art. 24 privind dreptul la apărare, art. 30 alin. (1)
privind libertatea de exprimare și ale art. 53 privind restrângerea
exercițiului unor drepturi sau libertăți din Constituția României.

11

Examinând excepția de neconstituționalitate, Curtea
constată că s-a mai pronunțat asupra constituționalității
prevederilor legale atacate prin raportare la critici similare.
Astfel, prin Decizia nr. 726 din 24 octombrie 2006, publicată
în Monitorul Oficial al României, Partea I, nr. 979 din
7 decembrie 2006, Curtea a constatat că dispozițiile legale
atacate sunt constituționale, reținând că reprezentarea părților
într-un proces prin mandatar, care poate fi avocat ori altă
persoană cu sau fără pregătire juridică, este una dintre
modalitățile prin care Codul de procedură civilă asigură accesul
liber la justiție, precum și exercitarea dreptului la apărare al
părților, drepturi fundamentale prevăzute de art. 21, respectiv
de art. 24 din Constituție. Restricția mandatarului care nu are
calitatea de avocat de a pune concluzii orale în instanță nu
constituie o împiedicare a accesului liber la justiție, întrucât
partea însăși poate participa la dezbateri și poate pune concluzii
înaintea instanței de judecată, iar mandatarul are posibilitatea
să formuleze cereri, să propună probe în tot cursul procesului,
precum și să depună concluzii scrise.
De asemenea, Curtea a reținut că posibilitatea reprezentării
părții prin mandatar este prevăzută doar de art. 67 și 68 din
Codul de procedură civilă, care stabilesc condițiile de exercitare
a acestui mandat. Aceste condiții, precum și limitele în care
poate fi exercitat mandatul, inclusiv posibilitatea mandatarului
de a pune sau nu concluzii în instanță în numele părții,
reprezintă opțiuni ale legiuitorului, care, potrivit dispozițiilor
art. 126 alin. (2) din Constituție, stabilește regulile privind
procedura de judecată.
Față de cele arătate, Curtea constată că dispozițiile art. 68
alin. 4 din Codul de procedură civilă sunt în concordanță cu
prevederile constituționale privind dreptul la apărare.
Întrucât nu au intervenit elemente noi de natură să determine
reconsiderarea jurisprudenței Curții Constituționale, atât soluția,
cât și considerentele cuprinse în decizia menționată își
păstrează valabilitatea și în cauza de față.
În ceea ce privește pretinsa încălcare a prevederilor art. 53
din Legea fundamentală, Curtea constată că aceasta nu poate
fi primită, întrucât nu s-a reținut restrângerea exercițiului unor
drepturi sau al unor libertăți. Cu privire la dispozițiile art. 30
alin. (1) din Constituție, Curtea constată că acestea nu sunt
incidente în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 68 alin. 4 din Codul de procedură civilă,
excepție ridicată de Friedsam Detlef Udo prin mandatarul Corneliu Alexandru Tanco în Dosarul nr. 195.1/85/2007 al Curții de Apel
Alba Iulia — Secția civilă.
Definitivă și general obligatorie.
Pronunțată în ședința publică din data de 17 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

12

MONITORUL OFICIAL AL ROMÂNIEI, PARTEA I, Nr. 706/21.X.2009
CURTEA CONSTITUȚIONALĂ

D E C I Z I A Nr. 1.197
din 24 septembrie 2009

referitoare la excepția de neconstituționalitate a dispozițiilor art. 394 alin. 1 lit. e) și alin. 4
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

C U R T E A,

Pe rol se află soluționarea excepției de neconstituționalitate
a dispozițiilor art. 394 alin. 1 lit. e) și alin. 4 din Codul de
procedură penală, excepție ridicată de Vasile Gîtu în Dosarul
nr. 1.235/110/2009 al Tribunalului Bacău — Secția penală.
La apelul nominal lipsește autorul excepției, față de care
procedura de citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 9 martie 2009, pronunțată în Dosarul
nr. 1.235/110/2009, Tribunalul Bacău — Secția penală a
sesizat Curtea Constituțională cu excepția de
neconstituționalitate a prevederilor art. 394 alin. 1 lit. e) și
alin. 4 din Codul de procedură penală, excepție ridicată de
Vasile Gîtu în dosarul de mai sus.
În motivarea excepției de neconstituționalitate, autorul
acesteia susține că prevederile legale menționate încalcă
dispozițiile constituționale ale art. 129, deoarece vizează numai
hotărârile definitive care au soluționat fondul cauzei. Așa fiind,
hotărârile care, deși definitive și irevocabile, nu au vizat fondul
litigiului sunt exceptate de la control pe calea revizuirii, chiar
dacă în virtutea art. 2781 din Codul de procedură penală s-au
emis sentințe care, în opinia autorului, nu se pot concilia.
Tribunalul Bacău — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 394 alin. 1 lit. e) și alin. 4 din Codul de procedură
penală, cu denumirea marginală Cazurile de revizuire, care au
următorul conținut: ăRevizuirea poate fi cerută când: [...]
e) când două sau mai multe hotărâri judecătorești definitive
nu se pot concilia. [...]
În cazul prevăzut la lit. e), toate hotărârile care nu se pot
concilia sunt supuse revizuirii.”
Examinând excepția de neconstituționalitate, Curtea
constată că aceasta nu se întemeiază pe contrarietatea
dispozițiilor legale atacate cu prevederile ori principiile
constituționale, ci vizează aspecte ce țin de domeniul autorității
legiuitoare, în sensul modificării și completării prevederilor
legale. O omisiune de reglementare de felul aceleia invocate de
către autorul excepției nu ar putea fi remediată pe calea
contenciosului constituțional, deoarece, potrivit art. 2 alin. (3) din
Legea nr. 47/1992 privind organizarea și funcționarea Curții
Constituționale, aceasta se pronunță ăfără a putea modifica sau
completa prevederile supuse controlului”.
Pe de altă parte, critica autorului excepției vizează și aspecte
ce țin de interpretarea și aplicarea legii. Or, problema supusă
controlului a fost soluționată de Înalta Curte de Casație și
Justiție — Secțiile Unite în ședința din 19 martie 2007, când, prin
Decizia nr. XVII, publicată în Monitorul Oficial al României,
Partea I, nr. 542 din 17 iulie 2008, a admis recursul în interesul
legii și a stabilit că cererea de revizuire îndreptată împotriva unei
hotărâri judecătorești definitive pronunțate în temeiul art. 2781
alin. 8 lit. a) și b) din Codul de procedură penală este
inadmisibilă. În acest sens, statuând cu valoare de principiu, a
fost admis ulterior un alt recurs în interesul legii, prin care s-a
stabilit că o cerere de revizuire care se întemeiază pe alte
motive decât cazurile prevăzute de art. 394 din Codul de
procedură penală este inadmisibilă. [Decizia nr. LX (60) din
24 septembrie 2007 a Înaltei Curți de Casație și Justiție,
constituită în Secții Unite, publicată în Monitorul Oficial al
României, Partea I, nr. 574 din 30 iulie 2008].

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 394 alin. 1 lit. e) și alin. 4 din Codul de
procedură penală, excepție ridicată de Vasile Gîtu în Dosarul nr. 1.235/110/2009 al Tribunalului Bacău — Secția penală.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 706/21.X.2009

13

CURTEA CONSTITUȚIONALĂ

D E C I Z I A Nr. 1.198
din 24 septembrie 2009

referitoare la excepția de neconstituționalitate a dispozițiilor art. 281 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 281 din Codul penal, excepție ridicată de
Laszlo Csata în Dosarul nr. 1.275/234/2008 al Judecătoriei
Gheorgheni și de Gheorghe Lazăr în Dosarul nr. 1.492/55/2009
al Judecătoriei Arad — Secția penală.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 933D/2009 și nr. 1.646D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.646D/2009
la Dosarul nr. 933D/2009, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 19 februarie 2009 și 17 martie 2009,
pronunțate în dosarele nr. 1.275/234/2008 și nr. 1.492/55/2009,
Judecătoria Gheorgheni și Judecătoria Arad — Secția
penală au sesizat Curtea Constituțională cu excepția de
neconstituționalitate a prevederilor art. 281 din Codul penal.
Excepția a fost ridicată, în dosarele de mai sus, de Laszlo
Csata și Gheorghe Lazăr.
În motivarea excepției de neconstituționalitate, autorii
acesteia susțin că prevederile legale menționate încalcă
dispozițiile constituționale ale art. 73 alin. (1) și art. 115 alin. (1)
și solicită Curții Constituționale să se pronunțe cu privire la
identificarea legii speciale aplicabile pentru fapta prevăzută de
art. 281 din Codul penal. De asemenea, art. 115 alin. (1) din
Legea fundamentală consfințește împrejurarea în care
Parlamentul nu poate adopta decât o singură lege specială —
legea prin care Guvernul este abilitat pentru a emite ordonanțe
în domenii care nu fac obiectul legilor organice. Prin urmare,
legea specială invocată de art. 281 din Codul penal nu poate fi
Legea nr. 51/1995, pentru că legea avocaturii este o lege
organică, nu specială.
Judecătoria Gheorgheni opinează că excepția de
neconstituționalitate este neîntemeiată.
Judecătoria Arad — Secția penală opinează că excepția
de neconstituționalitate este neîntemeiată.

Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), al art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 din Codul penal — Exercitarea fără drept a
unei profesii, care au următorul conținut:
ăExercitarea fără drept a unei profesii sau a oricărei alte
activități pentru care legea cere autorizație, ori exercitarea
acestora în alte condiții decât cele legale, dacă legea specială
prevede ca săvârșirea unor astfel de fapte se sancționează
potrivit legii penale, se pedepsește cu închisoare de la o lună la
1 an sau cu amendă.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 49 din
13 februarie 2001, publicată în Monitorul Oficial al României,
Partea I, nr. 250 din 16 mai 2001, a respins ca neîntemeiată
excepția de neconstituționalitate a dispozițiilor art. 281 din Codul
penal, statuând că ăincriminarea și sancționarea faptelor de
exercitare fără drept a unor profesii sau activități, pentru care se
cere o anumită pregătire și, în consecință, sunt supuse
autorizării, exprimă necesitatea apărării unor valori sociale de o
importanță deosebită, inclusiv viața și integritatea fizică și
psihică ale persoanei, precum și interesele patrimoniale ale
acesteia. Societatea nu poate îngădui ca anumite profesiuni,
precum aceea de medic, de farmacist sau de stomatolog, să fie
practicate de persoane fără calificare și fără răspunderea
necesară în caz de urmări periculoase ori păgubitoare. Nu pot
fi, de exemplu, tolerați electricieni instalatori care efectuează
lucrări de instalații electrice fără să aibă pregătirea și, mai ales,
răspunderea pe care o astfel de activitate o presupune. Faptul
că aceleași cerințe, cu aceleași consecințe juridice, au fost
impuse și profesiei de avocat este o opțiune a legiuitorului,
determinată, astfel cum s-a mai arătat, de o anumită
oportunitate, care intră în activitatea de legiferare a
Parlamentului.”

14

MONITORUL OFICIAL AL ROMÂNIEI, PARTEA I, Nr. 706/21.X.2009

Pentru considerentele expuse, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 281 din Codul penal, excepție ridicată de Laszlo Csata în
Dosarul nr. 1.275/234/2008 al Judecătoriei Gheorgheni și de Gheorghe Lazăr în Dosarul nr. 1.492/55/2009 al Judecătoriei Arad —
Secția penală.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.201
din 24 septembrie 2009

referitoare la excepția de neconstituționalitate a dispozițiilor art. 215 alin. 5 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 5 din Codul penal, excepție ridicată
de Gheorghe Teodorescu în Dosarul nr. 1.385/90/2008 al
Tribunalului Vâlcea — Secția penală.
La apelul nominal lipsesc părțile, față de care procedura de
citare a fost legal îndeplinită.
Autorul excepției și partea Societatea Comercială
ăTransolt” — S.R.L. Călimănești au depus la dosar note scrise.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 11 martie 2009, pronunțată în Dosarul
nr. 1.385/90/2008, Tribunalul Vâlcea — Secția penală a
sesizat Curtea Constituțională cu excepția de
neconstituționalitate a prevederilor art. 215 alin. 5 din Codul
penal, excepție ridicată de Gheorghe Teodorescu.
În motivarea excepției de neconstituționalitate, autorul
acesteia susține că prevederile legale menționate încalcă
dispozițiile constituționale ale art. 16 alin. (1) și art. 21 alin. (3),
deoarece, în detrimentul procesului echitabil, prin folosirea
sintagmei ăconsecințe deosebit de grave” este tratat în mod
diferit față de ceilalți participanți.
Tribunalul Vâlcea — Secția penală opinează că excepția
de neconstituționalitate este neîntemeiată.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art.146 lit.d) din Constituție, ale
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 5 din Codul penal — Înșelăciunea, care
au următorul conținut:
ăÎnșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 709 din
19 octombrie 2006, publicată în Monitorul Oficial al României,
Partea I, nr. 905 din 7 noiembrie 2006, Curtea a statuat că
ăincriminarea mai severă a infracțiunii de înșelăciune care a avut
consecințe deosebit de grave, prin asemenea consecințe
înțelegându-se, potrivit art. 146 din Codul penal, ăo pagubă
materială mai mare de 200.000 lei sau o perturbare deosebit de

MONITORUL OFICIAL AL ROMÂNIEI, PARTEA I, Nr. 706/21.X.2009
gravă a activității, cauzată unei autorități publice sau oricăreia
dintre unitățile la care se referă art. 145, ori altei persoane
juridice sau fizice”, dă expresie politicii penale a statului și nu
aduce atingere, sub niciun aspect, egalității în drepturi sau
dreptului părților la un proces echitabil. Astfel, acest text de lege
nu consacră niciun privilegiu sau discriminare și totodată nu
cuprinde nicio normă de natură a împiedica pe cel în cauză să
își angajeze ori să i se desemneze din oficiu un apărător, să
administreze orice probe în apărarea sa, inclusiv în

15

circumstanțiere, să exercite căile de atac prevăzute de lege și să
formuleze cereri în fața instanțelor judecătorești și, în general, să
se prevaleze de toate garanțiile ce caracterizează un proces
echitabil.”
Deoarece până în prezent nu au intervenit elemente noi, de
natură să justifice schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 5 din Codul penal, excepție ridicată de Gheorghe
Teodorescu în Dosarul nr. 1.385/90/2008 al Tribunalului Vâlcea — Secția penală.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.206
din 24 septembrie 2009

referitoare la excepția de neconstituționalitate a dispozițiilor art. 2151 alin. 2 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2151 alin. 2 din Codul penal, excepție ridicată
de Iuliana Tănase în Dosarul nr. 15.189/299/2007 al Tribunalului
București — Secția a II-a penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 25 martie 2009, pronunțată în Dosarul
nr. 15.189/299/2007, Tribunalul București — Secția a II-a
penală a sesizat Curtea Constituțională cu excepția de
neconstituționalitate a prevederilor art. 2151 alin. 2 din
Codul penal, excepție ridicată de Iuliana Tănase în dosarul de
mai sus.

În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3), art. 23 alin. (11) și
(12), art. 73 alin. (3) lit. h), art. 11 și 20, precum și ale art. 6 și 7
din Convenția pentru apărarea drepturilor omului și a libertăților
fundamentale, deoarece nu satisfac exigențele de previzibilitate
și accesibilitate ale normei de incriminare, făcând trimitere sub
aspectul definiției consecințelor deosebit de grave la norma
generală cuprinsă în art. 146 din Codul penal.
Tribunalul București — Secția a II-a penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

16

MONITORUL OFICIAL AL ROMÂNIEI, PARTEA I, Nr. 706/21.X.2009

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2151 alin. 2 din Codul penal — Delapidarea, care
au următorul conținut: ăÎn cazul în care delapidarea a avut
consecințe deosebit de grave, pedeapsa este închisoarea de la
10 la 20 de ani și interzicerea unor drepturi.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 534 din
9 aprilie 2009, publicată în Monitorul Oficial al României,
Partea I, nr. 384 din 5 iunie 2009, Curtea a statuat ăcă
reglementarea cuprinsă în art. 146 din Codul penal este
necesară cu atât mai mult cu cât legiuitorul a prevăzut
consecințele deosebit de grave ca element circumstanțial în
conținutul agravant al mai multor infracțiuni, cum ar fi, spre
exemplu, furtul calificat, tâlhăria, înșelăciunea, delapidarea sau
distrugerea calificată. Susținerile referitoare la caracterul
inadecvat al criteriului valoric care determină înțelesul expresiei
consecințe deosebit de grave, deși pot fi reale în condiții de
devalorizare a monedei naționale, nu pot fi reținute. Modificarea
conținutului unei norme juridice, în sensul adaptării ei la

realitățile sociale, este o prerogativă exclusivă a autorității
legislative în lumina dispozițiilor art. 61 alin. (1) din Constituție,
potrivit cărora ăParlamentul este organul reprezentativ suprem al
poporului român și unica autoritate legiuitoare a țării”.
De asemenea, Curtea a mai statuat că art. 2151 alin. 2 din
Codul penal nu încalcă dispozițiile constituționale ale art. 21
alin. (3) privind dreptul la un proces echitabil și nici pe cele ale
art. 23 alin. (11) privind prezumția de nevinovăție.
Nu poate fi reținută nici pretinsa încălcare a art. 23 alin. (12)
din Constituție, deoarece dispozițiile criticate sunt în deplină
concordanță cu regula constituțională potrivit căreia nicio
pedeapsă nu poate fi stabilită sau aplicată decât în condițiile și
în temeiul legii.
În sfârșit, Curtea constată că textul legal criticat oferă
suficiente repere și elemente pentru ca persoana căreia i se
adresează să înțeleagă care sunt faptele incriminate de legiuitor.
În speță, fiind vorba despre forma calificată a infracțiunii de
delapidare, conduita incriminată constă, conform art. 2151 alin. 1
din Codul penal, în însușirea, folosirea sau traficarea, de către
un funcționar, în interesul sau ori pentru altul, de bani, valori sau
alte bunuri pe care le gestionează sau le administrează,
elementul material al laturii obiective a infracțiunii reglementate
fiind, prin urmare, clar circumstanțiat de legiuitor.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2151 alin. 2 din Codul penal, excepție ridicată de Iuliana
Tănase în Dosarul nr. 15.189/299/2007 al Tribunalului București — Secția a II-a penală.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 706/21.X.2009 conține 16 pagini.

Prețul: 3,20 lei

&JUYDGY|434288]
ISSN 1453—4495

