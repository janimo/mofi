Anul 177 (XXI) — Nr. 484

PARTEA I

LEGI, DECRETE, HOTĂRÂRI ȘI ALTE ACTE

Luni, 13 iulie 2009

SUMAR

Nr.

Pagina

1.136. — Decret pentru promulgarea Legii privind aprobarea
Ordonanței de urgență a Guvernului nr. 30/2009
pentru modificarea și completarea art. 2 din Ordonanța
de urgență a Guvernului nr. 80/2006 privind asigurarea
producției de apă grea în vederea punerii în funcțiune
și pentru completarea necesarului tehnologic pe
durata de viață a unităților 3 și 4 de la Centrala
nuclearo-electrică Cernavodă ....................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2

2

258. — Lege pentru aprobarea Ordonanței de urgență a
Guvernului nr. 223/2008 privind unele măsuri de
reducere a unor cheltuieli bugetare............................

3

1.139. — Decret privind promulgarea Legii pentru aprobarea
Ordonanței de urgență a Guvernului nr. 223/2008
privind unele măsuri de reducere a unor cheltuieli
bugetare ....................................................................

3

259. — Lege pentru aprobarea Ordonanței de urgență a
Guvernului nr. 31/2009 privind unele măsuri în
domeniul salarizării personalului din sectorul bugetar

3

1.140. — Decret privind promulgarea Legii pentru aprobarea
Ordonanței de urgență a Guvernului nr. 31/2009
privind unele măsuri în domeniul salarizării
personalului din sectorul bugetar ..............................

4

260. — Lege pentru aprobarea Ordonanței de urgență a
Guvernului nr. 35/2009 privind reglementarea unor
măsuri financiare în domeniul cheltuielilor de personal
în sectorul bugetar......................................................

Pagina

1.141. — Decret privind promulgarea Legii pentru aprobarea
Ordonanței de urgență a Guvernului nr. 35/2009
privind reglementarea unor măsuri financiare în
domeniul cheltuielilor de personal în sectorul bugetar

LEGI ȘI DECRETE
255. — Lege privind aprobarea Ordonanței de urgență a
Guvernului nr. 30/2009 pentru modificarea și
completarea art. 2 din Ordonanța de urgență a
Guvernului nr. 80/2006 privind asigurarea producției
de apă grea în vederea punerii în funcțiune și pentru
completarea necesarului tehnologic pe durata de viață
a unităților 3 și 4 de la Centrala nuclearo-electrică
Cernavodă..................................................................

Nr.

112. — Ordin al viceprim-ministrului, ministrul administrației
și internelor, pentru modificarea Ordinului ministrului
dezvoltării și prognozei nr. 188/2002 privind acordarea
titlului de parc industrial societății-administrator
Societatea Comercială ăMoreni Parc Industrial” — S.A.

6

147. — Ordin al președintelui Agenției Naționale pentru
Resurse Minerale privind aprobarea unor licențe de
concesiune pentru explorare ......................................

7

891/443/777.
— Ordin al ministrului mediului, al
ministrului agriculturii, pădurilor și dezvoltării rurale și
al ministrului sănătății privind modificarea anexei nr. 5
la Procedura națională de omologare a produselor de
protecție a plantelor care conțin substanțe active
notificate și pentru care nu s-a luat încă o decizie de
includere în lista cu substanțe active autorizate în
Uniunea Europeană, aprobată prin Ordinul ministrului
agriculturii, pădurilor și dezvoltării rurale, al ministrului
sănătății și al ministrului mediului și gospodăririi apelor
nr. 134/197/412/2006, și a anexei nr. 8 la Regulamentul
privind organizarea și funcționarea Comisiei
interministeriale pentru autorizarea îngrășămintelor în
vederea înscrierii în lista îngrășămintelor autorizate,
cu mențiunea RO-ÎNGRĂȘĂMÂNT, pentru utilizarea și
comercializarea în România, aprobat prin Ordinul
ministrului agriculturii, pădurilor, apelor și mediului și
al ministrului sănătății nr. 6/22/2004 ..........................

8

ACTE ALE CURȚII EUROPENE
A DREPTURILOR OMULUI
4–5

Hotărârea din 3 martie 2009 în Cauza Băcanu și Societatea
Comercială ăR” — S.A. împotriva României ..............

9–15

2

MONITORUL OFICIAL AL ROMÂNIEI, PARTEA I, Nr. 484/13.VII.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 30/2009 pentru modificarea și completarea art. 2
din Ordonanța de urgență a Guvernului nr. 80/2006
privind asigurarea producției de apă grea în vederea punerii
în funcțiune și pentru completarea necesarului tehnologic
pe durata de viață a unităților 3 și 4 de la Centrala
nuclearo-electrică Cernavodă
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 30 din
25 martie 2009 pentru modificarea și completarea art. 2 din Ordonanța de urgență
a Guvernului nr. 80/2006 privind asigurarea producției de apă grea în vederea
punerii în funcțiune și pentru completarea necesarului tehnologic pe durata de
viață a unităților 3 și 4 de la Centrala nuclearo-electrică Cernavodă, publicată în
Monitorul Oficial al României, Partea I, nr. 215 din 3 aprilie 2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 7 iulie 2009.
Nr. 255.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 30/2009 pentru modificarea
și completarea art. 2 din Ordonanța de urgență a Guvernului
nr. 80/2006 privind asigurarea producției de apă grea
în vederea punerii în funcțiune și pentru completarea
necesarului tehnologic pe durata de viață a unităților 3 și 4
de la Centrala nuclearo-electrică Cernavodă
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 30/2009 pentru modificarea și completarea art. 2 din Ordonanța
de urgență a Guvernului nr. 80/2006 privind asigurarea producției de apă grea în
vederea punerii în funcțiune și pentru completarea necesarului tehnologic pe durata
de viață a unităților 3 și 4 de la Centrala nuclearo-electrică Cernavodă și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 iulie 2009.
Nr. 1.136.

MONITORUL OFICIAL AL ROMÂNIEI, PARTEA I, Nr. 484/13.VII.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului
nr. 223/2008 privind unele măsuri de reducere
a unor cheltuieli bugetare
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 223 din
30 decembrie 2008 privind unele măsuri de reducere a unor cheltuieli bugetare,
publicată în Monitorul Oficial al României, Partea I, nr. 899 din 31 decembrie 2008,
cu modificările ulterioare.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 7 iulie 2009.
Nr. 258.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 223/2008 privind unele măsuri
de reducere a unor cheltuieli bugetare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 223/2008 privind unele măsuri de reducere a unor cheltuieli
bugetare și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 6 iulie 2009.
Nr. 1.139.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 31 din
1 aprilie 2009 privind unele măsuri în domeniul salarizării personalului din sectorul
bugetar, publicată în Monitorul Oficial al României, Partea I, nr. 211 din 1 aprilie
2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 7 iulie 2009.
Nr. 259.

3

4

MONITORUL OFICIAL AL ROMÂNIEI, PARTEA I, Nr. 484/13.VII.2009
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 31/2009 privind unele măsuri
în domeniul salarizării personalului din sectorul bugetar
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 31/2009 privind unele măsuri în domeniul salarizării personalului
din sectorul bugetar și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU

București, 6 iulie 2009.
Nr. 1.140.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 35/2009 privind reglementarea
unor măsuri financiare în domeniul cheltuielilor de personal în sectorul bugetar
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 35 din 11 aprilie 2009 privind reglementarea unor
măsuri financiare în domeniul cheltuielilor de personal în
sectorul bugetar, publicată în Monitorul Oficial al României,
Partea I, nr. 249 din 14 aprilie 2009, cu următoarele modificări
și completări:
1. La articolul I punctul 1, alineatul (1) al articolului 1 se
modifică și va avea următorul cuprins:
ăArt. 1. — (1) Personalul de specialitate care are și
îndeplinește efectiv atribuții în cadrul structurilor care au ca
obiect de activitate gestionarea asistenței financiare comunitare
acordate României prin instrumentele de preaderare PHARE,
ISPA și SAPARD, prin instrumente financiare provizorii
Facilitatea de tranziție, Facilitatea Schengen, prin Fondul
European pentru Garantare în Agricultură, Fondul European
Agricol pentru Dezvoltare Rurală, Fondul European pentru
Pescuit, prin fondurile structurale și de coeziune, Mecanismul
Financiar al Spațiului Economic European și Contribuția

financiară elvețiană pentru coeziunea Uniunii Europene este
constituit din personal contractual sau, după caz, funcționari
publici.”
2. La articolul I punctul 2, după alineatul (1) al articolului 2
se introduce un nou alineat, alineatul (11), cu următorul
cuprins:
ă(11) Pentru personalul din cadrul Autorității de Audit criteriile
pentru majorarea salariilor cu până la 75% se aprobă prin
hotărâre a plenului Curții de Conturi, la propunerea președintelui
Autorității de Audit. Hotărârea se publică în Monitorul Oficial al
României, Partea I.”
3. La articolul IV, punctul 1 se modifică și va avea
următorul cuprins:
ă1. La articolul 10, alineatele (1) și (3) se modifică și vor
avea următorul cuprins:
«Art. 10. — (1) Încadrarea specialiștilor în managementul de
proiect se face pe funcții publice sau contractuale, după caz,
ținându-se cont de condițiile locale concrete, atât la nivelul

MONITORUL OFICIAL AL ROMÂNIEI, PARTEA I, Nr. 484/13.VII.2009
structurilor autorităților administrației publice locale, cât și la
nivelul instituțiilor și serviciilor de sub autoritatea sau subordinea
acestora.
..............................................................................................
(3) Pentru activitatea desfășurată, specialiștii pregătiți în
managementul de proiect cu finanțare internațională, prevăzuți
la alin. (1), beneficiază de salarii de bază corespunzătoare
funcțiilor în care sunt încadrați, precum și de o majorare cu până
la 75% a salariilor de bază, în funcție de îndeplinirea criteriilor
stabilite prin hotărâre a Guvernului.»”
4. La articolul IX punctul 1, articolul 27 se modifică și va
avea următorul cuprins:
ăArt. 27. — Președintele, vicepreședintele și membrii
comisiilor pentru protecția copilului, precum și secretarul acestor
comisii, constituite potrivit legii, au dreptul la o indemnizație de
ședință al cărei cuantum se stabilește prin hotărâre a consiliului

5

județean sau prin hotărâre a consiliilor locale ale sectoarelor
municipiului București și nu poate depăși 1% din indemnizația
președintelui consiliului județean, respectiv a primarului de
sector.”
5. Articolul XII se abrogă.
6. La articolul XXII, articolul 42 se modifică și va avea
următorul cuprins:
ăArt. 42. — Președintele, vicepreședintele și membrii
comisiilor pentru protecția copilului, precum și secretarul acestor
comisii, constituite potrivit legii, au dreptul la o indemnizație de
ședință al cărei cuantum se stabilește prin hotărâre a consiliului
județean sau prin hotărâre a consiliilor locale ale sectoarelor
municipiului București și nu poate depăși 1% din indemnizația
președintelui consiliului județean, respectiv a primarului de
sector.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 7 iulie 2009.
Nr. 260.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 35/2009 privind reglementarea
unor măsuri financiare în domeniul cheltuielilor de personal
în sectorul bugetar
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 35/2009 privind reglementarea unor măsuri financiare în domeniul
cheltuielilor de personal în sectorul bugetar și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 6 iulie 2009.
Nr. 1.141.

6

MONITORUL OFICIAL AL ROMÂNIEI, PARTEA I, Nr. 484/13.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru modificarea Ordinului ministrului dezvoltării și prognozei nr. 188/2002
privind acordarea titlului de parc industrial societății-administrator Societatea Comercială
ăMoreni Parc Industrial” — S.A.
Având în vedere prevederile art. 1 din Ordonanța de urgență a Guvernului nr. 221/2008 pentru stabilirea unor măsuri de
reorganizare în cadrul administrației publice centrale, aprobată prin Legea nr. 186/2009, ale anexei nr. 1 la Hotărârea Guvernului
nr. 416/2007 privind structura organizatorică și efectivele Ministerului Administrației și Internelor, cu modificările și completările
ulterioare, ale art. 4 din Ordonanța Guvernului nr. 65/2001 privind constituirea și funcționarea parcurilor industriale, aprobată cu
modificări prin Legea nr. 490/2002, cu modificările ulterioare, ale art. 2 alin. (2) din Instrucțiunile de acordare și anulare a titlului de
parc industrial, aprobate prin Ordinul ministrului dezvoltării și prognozei nr. 264/2002,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite următorul ordin:
Art. I. — Articolul 2 din Ordinul ministrului dezvoltării și prognozei
nr. 188/2002 privind acordarea titlului de parc industrial societățiiadministrator Societatea Comercială ăMoreni Parc Industrial” —
S.A., publicat în Monitorul Oficial al României, Partea I, nr. 593 din
12 august 2002, se modifică și va avea următorul cuprins:
ăArt. 2. — (1) Terenul pentru care se acordă prezentul titlu
de parc industrial are următoarele caracteristici:

a) este situat în municipiul Moreni, județul Dâmbovița;
b) are o suprafață de 24,7115 ha.
(2) Perimetrul parcului industrial este prevăzut în anexa care
face parte integrantă din prezentul ordin.”
Art. II. — Prezentul ordin se publică în Monitorul Oficial al
României, Partea I.

Viceprim-ministru, ministrul administrației și internelor,
Dan Nica
București, 15 iunie 2009.
Nr. 112.
ANEXĂ*)
(Anexa la Ordinul nr. 188/2002)

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 484/13.VII.2009

7

AGENȚIA NAȚIONALĂ PENTRU RESURSE MINERALE

ORDIN
privind aprobarea unor licențe de concesiune pentru explorare
Având în vedere art. 15 alin. (1) și art. 21 alin. (1) din Legea minelor nr. 85/2003, cu modificările și completările ulterioare,
în temeiul art. 4 alin. (3) din Hotărârea Guvernului nr. 756/2003 privind organizarea și funcționarea Agenției Naționale
pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Licența de concesiune nr. 12.198/2009
privind explorarea resurselor de nisip și pietriș din perimetrul
Mălăiești, județul Prahova, încheiată între Agenția Națională
pentru Resurse Minerale, în calitate de concedent, și Societatea
Comercială ăEuro Construct Trading ’98” — S.R.L., cu sediul în
municipiul București, în calitate de concesionar.
Art. 2. — Se aprobă Licența de concesiune nr. 12.199/2009
privind explorarea resurselor de nisip și pietriș din perimetrul
Moldovenești Sud-Est-Plăiești, județul Cluj, încheiată între
Agenția Națională pentru Resurse Minerale, în calitate de
concedent, și Societatea Comercială ăTransilvania Impact
Import Export” — S.R.L., cu sediul în municipiul Turda, județul
Cluj, în calitate de concesionar.
Art. 3. — Se aprobă Licența de concesiune nr. 12.200/2009
privind explorarea resurselor de diabaz din perimetrul
Moldovenești Sud-Vest, județul Cluj, încheiată între Agenția
Națională pentru Resurse Minerale, în calitate de concedent, și
Societatea Comercială ăTransilvania Impact Import Export” —
S.R.L., cu sediul în municipiul Turda, județul Cluj, în calitate de
concesionar.
Art. 4. — Se aprobă Licența de concesiune nr. 12.201/2009
privind explorarea resurselor de lignit din perimetrul Podu de
Sus, județul Argeș, încheiată între Agenția Națională pentru
Resurse Minerale, în calitate de concedent, și Societatea
Comercială ăCom Euroextract DC” — S.R.L., cu sediul în
comuna Godeni, județul Argeș, în calitate de concesionar.
Art. 5. — Se aprobă Licența de concesiune nr. 12.202/2009
privind explorarea resurselor de nisip și pietriș din perimetrul
Potlogi-Cărpeniș, județul Dâmbovița, încheiată între Agenția
Națională pentru Resurse Minerale, în calitate de concedent, și

Societatea Comercială ăVultur Activ Trans” —S.R.L., cu sediul în
municipiul București, în calitate de concesionar.
Art. 6. — Se aprobă Licența de concesiune nr. 12.203/2009
privind explorarea resurselor de nisip și pietriș din perimetrul
Alterego Episcopia Crișul Mic, județul Bihor, încheiată între
Agenția Națională pentru Resurse Minerale, în calitate de
concedent, și Societatea Comercială ăAlterego Construcții” —
S.R.L., cu sediul în municipiul Oradea, județul Bihor, în calitate
de concesionar.
Art. 7. — Se aprobă Licența de concesiune nr. 12.204/2009
privind explorarea resurselor de granodiorit din perimetrul Ezeriș
Nord, județul Caraș-Severin, încheiată între Agenția Națională
pentru Resurse Minerale, în calitate de concedent, și Societatea
Comercială ăBiharia Minerale” — S.R.L, cu sediul în satul Bălata,
comuna Șoimuș, județul Hunedoara, în calitate de concesionar.
Art. 8. — Se aprobă Licența de concesiune nr. 12.205/2009
privind explorarea resurselor de nisip și pietriș din perimetrul
Turdaș Luncă, județul Hunedoara, încheiată între Agenția
Națională pentru Resurse Minerale, în calitate de concedent, și
Societatea Comercială ăAgro Company Agregate” — S.R.L., cu
sediul în municipiul Deva, județul Hunedoara, în calitate de
concesionar.
Art. 9. — Se aprobă Licența de concesiune nr. 12.206/2009
privind explorarea resurselor de apă minerală naturală din
perimetrul Runcu, județul Hunedoara, încheiată între Agenția
Națională pentru Resurse Minerale, în calitate de concedent, și
Societatea Comercială ăQuasar” — S.A., cu sediul în municipiul
Deva, județul Hunedoara, în calitate de concesionar.
Art. 10. — Prezentul ordin se publică în Monitorul Oficial al
României, Partea I.

Președintele Agenției Naționale pentru Resurse Minerale,
Gelu-Agafiel Mărăcineanu

București, 7 iulie 2009.
Nr. 147.

8

MONITORUL OFICIAL AL ROMÂNIEI, PARTEA I, Nr. 484/13.VII.2009
MINISTERUL MEDIULUI
Nr. 891 din 16 iunie 2009

MINISTERUL AGRICULTURII,
PĂDURILOR ȘI DEZVOLTĂRII RURALE
Nr. 443 din 3 iulie 2009
MINISTERUL SĂNĂTĂȚII
Nr. 777 din 18 iunie 2009

ORDIN
privind modificarea anexei nr. 5 la Procedura națională de omologare a produselor de protecție
a plantelor care conțin substanțe active notificate și pentru care nu s-a luat încă o decizie
de includere în lista cu substanțe active autorizate în Uniunea Europeană, aprobată prin Ordinul
ministrului agriculturii, pădurilor și dezvoltării rurale, al ministrului sănătății și al ministrului
mediului și gospodăririi apelor nr. 134/197/412/2006, și a anexei nr. 8 la Regulamentul
privind organizarea și funcționarea Comisiei interministeriale pentru autorizarea îngrășămintelor
în vederea înscrierii în lista îngrășămintelor autorizate, cu mențiunea RO-ÎNGRĂȘĂMÂNT,
pentru utilizarea și comercializarea în România, aprobat prin Ordinul ministrului agriculturii,
pădurilor, apelor și mediului și al ministrului sănătății nr. 6/22/2004
Având în vedere Memorandumul privind ăReducerea numărului de taxe și tarife, începând cu cele ale căror costuri de
administrare sunt superioare încasărilor efectuate”,
văzând Referatul de aprobare nr. 61.253 din 16 iunie 2009 al Direcției generale protecția mediului și dezvoltare durabilă,
în temeiul art. 5 alin. (7) din Hotărârea Guvernului nr. 57/2009 privind organizarea și funcționarea Ministerului Mediului, al
art. 7 alin. (4) din Hotărârea Guvernului nr. 1.718/2008 privind organizarea și funcționarea Ministerului Sănătății, cu modificările și
completările ulterioare, și al art. 7 alin. (6) din Hotărârea Guvernului nr. 8/2009 privind organizarea și funcționarea Ministerului
Agriculturii, Pădurilor și Dezvoltării Rurale,
ministrul mediului, ministrul agriculturii, pădurilor și dezvoltării rurale și ministrul sănătății emit prezentul ordin.
Art. I. — Anexa nr. 5 la Procedura națională de omologare a
produselor de protecție a plantelor care conțin substanțe active
notificate și pentru care nu s-a luat încă o decizie de includere
în lista cu substanțe active autorizate în Uniunea Europeană,
aprobată prin Ordinul ministrului agriculturii, pădurilor și
dezvoltării rurale, al ministrului sănătății și al ministrului mediului
și gospodăririi apelor nr. 134/197/412/2006, publicat în Monitorul
Oficial al României, Partea I, nr. 423 din 16 mai 2006, se
modifică după cum urmează:
— Punctul 5 se abrogă.

Ministrul mediului,
Nicolae Nemirschi

Art. II. — Anexa nr. 8 la Regulamentul privind organizarea și
funcționarea Comisiei interministeriale pentru autorizarea
îngrășămintelor în vederea înscrierii în lista îngrășămintelor
autorizate, cu mențiunea RO-ÎNGRĂȘĂMÂNT, pentru utilizarea
și comercializarea în România, aprobat prin Ordinul ministrului
agriculturii, pădurilor, apelor și mediului și al ministrului sănătății
nr. 6/22/2004, publicat în Monitorul Oficial al României, Partea I,
nr. 75 din 29 ianuarie 2004, se modifică după cum urmează:
— Punctul 4 se abrogă.
Art. III. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
Ministrul sănătății,
Ion Bazac

MONITORUL OFICIAL AL ROMÂNIEI, PARTEA I, Nr. 484/13.VII.2009

9

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 3 martie 2009

în Cauza Băcanu și Societatea Comercială ăR” — S.A. împotriva României
(Cererea nr. 4.411/04)
În Cauza Băcanu și Societatea Comercială ăR” — S.A. împotriva României,
Curtea Europeană a Drepturilor Omului (Secția a treia), statuând în cadrul unei camere formate din:
Josep Casadevall, președinte, Elisabet Fura-Sandström, Corneliu Bîrsan, Boštjan M. Zupančič, Alvina Gyulumyan, Ineta
Ziemele, Luis López Guerra, judecători, și din Stanley Naismith, grefier adjunct de secție,
după ce a deliberat în camera de consiliu la data de 10 februarie 2009,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 4.411/04)
îndreptată împotriva României, prin care două persoane
resortisante ale acestui stat, domnul Petre Mihai Băcanu și
Societatea Comercială ăR” — S.A. (reclamanții), au sesizat
Curtea la data de 22 ianuarie 2004 în temeiul art. 34 din
Convenția pentru apărarea drepturilor omului și a libertăților
fundamentale (Convenția).
2. Reclamanții sunt reprezentați de doamna Liliana Poenaru,
avocat în București. Guvernul român (Guvernul) este
reprezentat de agentul său, domnul Răzvan-Horațiu Radu, din
cadrul Ministerului Afacerilor Externe.
3. Reclamanții au susținut în special că refuzul instanțelor de
a le admite probele propuse a încălcat art. 6 din Convenție. Din
perspectiva art. 10 din Convenție, ei au apreciat condamnarea
lor penală și civilă drept o ingerință nejustificată în dreptul lor la
libertatea de exprimare.
4. La data de 14 septembrie 2007, președintele Secției a
treia a decis să comunice cererea Guvernului. De asemenea,
astfel cum prevede art. 29 § 3 din Convenție, s-a hotărât să fie
analizate în același timp admisibilitatea și fondul cauzei.
ÎN FAPT

I. Circumstanțele cauzei
5. Primul reclamant, domnul Petre Mihai Băcanu, este
cetățean român, născut în anul 1941, și este domiciliat în
București. Este redactor-șef la cotidianul național de informare
ăRomânia liberă”, publicat de Societatea Comercială ăR” — S.A.,
a doua reclamantă.
A. Originea cauzei

6. Printr-un contract încheiat la data de 24 mai 1999 cu un
om de afaceri, domnul Sorin Ovidiu Vântu (denumit în
continuare S.O.V.), domnul Nicolae Văcăroiu (denumit în
continuare N.V.), vicepreședintele Partidului Social Democrat
(denumit în continuare P.S.D.), fost prim-ministru, vicepreședintele Senatului la data evenimentelor și ulterior
președinte al Senatului, s-a obligat să facă demersurile
necesare pentru a obține autorizația de funcționare a unei noi
bănci, Banca de Investiții și Dezvoltare (denumită în continuare
banca), al cărei acționar principal era S.O.V.
7. Contractul prevedea o remunerație ăcu titlu gratuit” în
valoare de 10.800.000.000 lei vechi românești (ROL) în
beneficiul lui N.V., adică aproximativ 657.000 euro (EUR).
Acesta făcea parte și din acționarii minoritari ai băncii, cu o cotăparte în valoare de 50.000.000 ROL, reprezentând 0,027% din
capital.
8. La data de 31 ianuarie 2000, Banca Națională a României
a autorizat funcționarea noii bănci. N.V. a fost numit președintele

consiliului de administrație, remunerația sa lunară fiind de circa
10.000 dolari americani (USD).
9. Înființarea băncii a făcut obiectul unei atenții deosebite din
partea opiniei publice. Anumite mijloace de informare în masă
au avansat ipoteza că S.O.V. ar fi constituit capitalul băncii cu
sume investite de către depunători într-un fond de investiții,
F.N.I. Acest fond, administrat de o societate înființată de S.O.V.,
ar fi dat faliment în luna mai 2000, atrăgând pierderea
economiilor mai multor sute de mii de depunători.
10. În luna noiembrie 2000, în urma alegerilor legislative,
N.V. a fost ales președinte al Senatului. Cu toate acestea, el a
rămas director al băncii, iar plecarea sa din consiliul de
administrație nu a fost înscrisă la registrul comerțului decât la
data de 7 februarie 2001.
11. La data de 9 ianuarie 2002, N.V. și-a cesionat acțiunile
unui alt membru al consiliului de administrație al băncii.
12. La data de 29 martie 2002, Banca Națională a României
a retras autorizația de funcționare a băncii. Împotriva acesteia a
fost începută o procedură de lichidare judiciară, iar S.O.V. a fost
cercetat pentru infracțiunile de fals și uz de fals în procesul de
constituire a băncii.
B. Prima plângere penală pentru calomnie

1. Articolele incriminate
13. La data de 26 noiembrie 2001, primul reclamant a
publicat un articol intitulat ăVăcăroiu a primit de la Vântu
10,8 miliarde cu titlu gratuit”. O parte din acest articol este
reprodusă mai jos:
ăAșa cum am anunțat, astăzi declanșăm o altă operațiune de
dezvăluire a legăturilor oculte dintre S.O.V. și lumea politică. Prin
documentele pe care le vom reproduce dovedim că de fapt
oameni politici importanți ai momentului sunt strâns legați de
S.O.V. și nu au niciun interes să arate cu degetul spre
adevăratul vinovat de escrocheria F.N.I., pentru că alături de
S.O.V. și prin bunăvoința lui S.O.V. s-au înfruptat și ei din cele
100 milioane de dolari «trași» de la F.N.I. (...)
În 1999, prevăzând prăbușirea F.N.I., S.O.V. a acționat
extrem de rapid, constituindu-și o nouă baterie de aliați, de
această dată din tabăra P.S.D.R. (Partidul Social Democrat),
virtuali câștigători ai alegerilor din 2000 (...) În strategia sa,
S.O.V. a decis înființarea Băncii de Investiții și Dezvoltare,
împânzită numai cu oameni ai P.S.D.R., în frunte cu Nicolae
Văcăroiu. Pentru a-l lega definitiv de numele său, S.O.V. i-a
impus lui Văcăroiu semnarea unui contract prin care
vicepreședintele P.S.D.R., senator și vicepreședinte al
Senatului, primea «cu titlu gratuit» astronomica sumă de
10,8 miliarde de lei, circa 700.000 de dolari, pentru a accepta
funcția de președinte al băncii. Această sumă astronomică era

10

MONITORUL OFICIAL AL ROMÂNIEI, PARTEA I, Nr. 484/13.VII.2009

un fel de primă de instalare, pentru că salariul ce urma să-i fie
oferit lui Văcăroiu era de circa 10.000 USD (...).
Ce înseamnă «cu titlu gratuit»? Un act juridic prin care o
persoană se obligă la o anumită prestație în favoarea altei
persoane, fără a urmări să primească ceva în schimb. Oare
Văcăroiu primea aproape trei sferturi de milion de dolari în semn
de prietenie, de iubire din partea domnului S.O.V.?
Mai degrabă credem că Văcăroiu primea gratis 10,8 miliarde
de lei și, tacit, lui S.O.V. i se garanta că nu va fi deranjat de
nimeni. «Donația» am putea s-o considerăm irevocabilă, dacă
ne gândim că de fapt banii provin de la F.N.I. Donatorul — din
principiu — transmite altei persoane un bun al său. Numai că în
cazul nostru banii (...) nu îi aparțineau lui S.O.V. ci F.N.I.-știlor
păcăliți. La rândul său, Nicolae Văcăroiu, vicepreședinte al
partidului și senator a primit fără teamă «gratuitatea» de la
Vântu. Musiu Văcăroiu s-ar putea să-i zică în continuare
«cadou», «dar», «donație», dar cel mai aproape de realitate
este plocon pentru a obține favoruri. Mită în toată regula.”
14. Articolul era însoțit de o reproducere a contractului
încheiat între S.O.V. și N.V. la data de 24 mai 1999.
15. La data de 27 noiembrie 2001, ziarul a publicat, sub
semnătura unui alt ziarist, un nou articol referitor la bancă.
Acesta era intitulat ăVăcăroiu afirmă că a muncit gratis pentru
S.O.V.” și avea ca subtitlu un citat al lui N.V. care s-a comparat
cu un celebru jucător de fotbal: ăSalariul meu a fost foarte bun,
dar nu la valoarea mea”.
16. Articolul relata în principal desfășurarea unei conferințe
de presă pe care N.V. o ținuse în ziua anterioară și la care
participaseră ziariști de la ziarul ăRomânia liberă”.
17. N.V. recunoscuse că a lucrat pentru S.O.V., însă a negat
că ar fi încasat suma menționată în contractul din 24 mai 1999.
El declarase că ar fi renunțat la ea la sfârșitul anului 2000 din
cauza suspiciunilor ce planau cu privire la implicarea lui S.O.V.
în prăbușirea F.N.I.
18. La data de 3 decembrie 2001, primul reclamant a publicat
un amplu articol, ilustrat prin mai multe documente, intitulat
ăTrafic de influență la nivel înalt”. O parte din acest articol este
reprodusă mai jos:
ăDocumentele publicate de România liberă (care atestă o
stranie legătură între «veteranul» om de afaceri Sorin Ovidiu
Vântu și Nicolae Văcăroiu, cu adânci implicații în escrocheria
F.N.I.) au stârnit un deosebit interes. Pentru prima dată în presa
românească era publicată o dovadă scrisă și de necontestat a
legăturilor dintre un mafiot — «remarcabilul» om de afaceri
S.O.V. — și un alt înalt demnitar al regimului Iliescu, de fapt al
doilea om în stat. Așa cum ne așteptam, reacția oficială a
Guvernului n-a apărut nici până în acest moment. Clasa politică
românească este tentată să îi acorde circumstanțe atenuante
lui nea’ Nicu, conform principiului că mâine poate fi în locul lui
(...).
Din păcate pentru Nicolae Văcăroiu, lucrurile sunt mult mai
clare. La 30 septembrie 2001 [el] a declarat că inițiativa
«spargerii» acționariatului băncii și cooptarea S.I.F.-urilor
[societăți de investiții financiare aparținând statului] îi aparțin.
Nicolae Văcăroiu, președinte al Senatului, vicepreședinte P.S.D.
[fostul P.S.D.R.], și președinte demisionar al băncii, dădea cu
nonșalanță specifică noii Puteri coordonatele traficului de
influență la nivel înalt. Motivul constă, pe de o parte, în contractul
în baza căruia el urma să primească 700.000 USD și, pe de altă
parte, în faptul că el era acționar al băncii, ceea ce
demonstrează interesul său direct în creșterea valorii acțiunilor
sale. Cu alte cuvinte, N. Văcăroiu demonstra un adevăr de
netăgăduit: contractul 1416 [adică cel din 24 mai 1999] este în
vigoare. Se simte de fiecare dată dator să facă «totul» pentru
banca sa și a lui S.O.V. (...)
Dacă n-ar fi luat banii de la S.O.V., ci doar semna contractul
fără nicio urmare (...) ce rost ar mai fi avut zbaterile președintelui

Senatului de a aduce cât mai mulți bani în bancă. Cum S.I.F.urile sunt subordonate puterii politice, era greu de presupus că
baronii acestor rezervoare de bani nu-i vor da ascultare. Mai
mult, subordonarea era dublă, căci președintele S.I.F. Muntenia
este vicepreședintele P.S.D. București, iar președintele S.I.F.
Transilvania este membru în Consiliul Național al P.S.D.
Consiliile de Administrație ale tuturor S.I.F.-urilor colcăie de
oameni de-ai lui Văcăroiu, «specialiști» de marcă.
Într-o țară civilizată și normală, Nicolae Văcăroiu ar fi fost
astăzi un fost om politic, care din decență s-ar fi retras din Senat
și ar fi trăit din dividendele de la bancă. Dar «Cooperativa»
P.S.D. este prea încăpățânată ca să recunoască evidența.”
19. Sub titlul ăDovada! Trafic de influență (articolul 257 din
Codul Penal)”, ziarul a publicat în aceeași zi o serie de
6 documente în sprijinul acuzațiilor de corupție.
20. Primele două documente erau contractul din 24 mai 1999
și autentificarea sa notarială din data de 9 iunie 1999. Acestea
erau însoțite de comentarii: ăContract I S.O.V. — Văcăroiu
(24 mai 1999)” și ăOnoarea lui Văcăroiu valorează 70 milioane
(9 iunie 1999)”.
21. Al treilea document, publicat cu comentariul ăConturi
personale pentru echipa de specialiști”, reproducea o notă scrisă
de mână ce purta semnătura lui S.O.V. și dispunea transferul
unor sume importante de bani în conturile mai multor persoane,
printre care și N.V., care era menționat cu suma de
9.850.000.000 ROL.
22. Al patrulea document, intitulat ăAcționarii B.I.D.: S.O.V. +
Văcăroiu + specialiștii”, prezenta lista acționarilor băncii, N.V.
figurând și el cu o cotă de 0,0332%.
23. Ultimele două documente, reproduse sub titlul ăVăcăroiu
declară că ideea ca S.I.F.-urile să bage banii în banca lui S.O.V.
îi aparține.” și sub titlul ăS.I.F. Muntenia aruncă 9 miliarde ROL
la ordinul lui Văcăroiu”, se refereau la investiția din 27 august
2001, în valoare de nouă miliarde ROL, făcută de S.I.F.
Muntenia în bancă.
24. Se reamintea, de asemenea, faptul că ideea acestei
investiții îi aparținuse lui N.V. și că la data evenimentelor
președintele S.I.F. Muntenia era membru P.S.D. și
vicepreședintele organizației locale din București a acestui
partid.
2. Procedura penală
25. La data de 4 decembrie 2001, considerând că afirmațiile
din articolele din 26 noiembrie 2001 și 3 decembrie 2001 erau
calomnioase și contrare art. 206 din Codul penal, N.V. a formulat
plângere penală împotriva primului reclamant în fața unei
judecătorii din București.
26. El s-a constituit și parte civilă, solicitând de la primul
reclamant și de la a doua reclamantă, Societatea Comercială
ăR”, suma de 10,8 miliarde ROL pentru prejudiciul moral suferit.
27. N.V. a arătat că acel contract încheiat cu S.O.V. era
perfect legal, remunerația prevăzută fiind compensația pentru
munca depusă în vederea constituirii băncii. În orice caz, el a
arătat că nu a încasat niciodată această sumă și că renunțase
la ea din cauza problemelor financiare ale lui S.O.V.
28. La termenul de judecată din 24 ianuarie 2002, N.V. și
primul reclamant au fost audiați de instanță. Judecătorul a
respins în jur de 10 întrebări pe care avocata primului reclamant
ar fi dorit să i le adreseze lui N.V., considerând că nu erau
relevante pentru soluționarea cauzei. Instanța a respins și
cererea de citare a 8 martori, cererea de a depune la dosar
transcrierea înregistrărilor declarațiilor a 2 martori, oameni de
afaceri apropiați ai lui S.O.V., precum și cererea de a obține
informații de la mai multe instituții publice cu privire la contractul
în discuție și cu privire la cumulul de funcții ale lui N.V. de
președinte al Senatului și de președinte al băncii. Totuși, instanța
i-a permis primului reclamant să depună la dosar probe scrise în
sprijinul afirmațiilor sale.

MONITORUL OFICIAL AL ROMÂNIEI, PARTEA I, Nr. 484/13.VII.2009
29. La data de 16 mai 2002, N.V. a depus la dosar o
declarație a lui S.O.V. în care acesta confirma că în luna martie
2000 partea vătămată renunțase la suma prevăzută în
contractul din 24 mai 1999. Primul reclamant a reiterat fără
succes cererea de citare a lui S.O.V. La termenul de judecată
din 6 iunie 2002, o nouă cerere de citare a 3 martori a fost
respinsă de instanță.
30. Prin Sentința din data de 27 martie 2003, instanța l-a
achitat pe primul reclamant și a respins cererea de despăgubire
în ceea ce privește latura civilă a cauzei.
31. Invocând jurisprudența Curții, instanța a statuat că nimic
nu dovedea faptul că afirmațiile reclamantului erau cu totul false.
În orice caz, instanța a apreciat că reclamantul nu avusese
intenția să calomnieze partea vătămată, ci să informeze opinia
publică cu privire la un subiect de interes general, și anume
acțiunile oamenilor politici. N.V. a formulat recurs în fața
Tribunalului București, solicitând condamnarea reclamanților.
32. La termenul de judecată din 3 septembrie 2003, avocatul
primului reclamant a solicitat confirmarea sentinței pronunțate
în primă instanță, considerând că instanța a stabilit în mod
corect faptele și a hotărât să îl achite pe primul reclamant,
vinovăția sa nefiind nicidecum dovedită, având în vedere
probele administrate la dosar. Aceste argumente au fost reluate
în concluziile scrise depuse la dosar.
33. Prin Decizia definitivă din data de 10 septembrie 2003,
tribunalul l-a condamnat pe primul reclamant la o amendă
penală de 5 milioane ROL, aproximativ 130 EUR. Totuși, el a
fost scutit de executarea ei în baza unei legi de grațiere date de
Parlament.
34. Pe latura civilă, tribunalul l-a obligat, în solidar cu cea de
a doua reclamantă, la plata sumei de 50 milioane ROL,
aproximativ 1.300 EUR, cu titlu de reparație a prejudiciului moral
cauzat lui N.V.
35. Instanța a constatat următoarele:
ă(...) Inculpatul, cu rea-credință, a urmărit să aducă atingere
onoarei și demnității părții vătămate, pe care a acuzat-o de fapte
ilicite, determinate, dar neadevărate, de natură să o expună pe
aceasta sancțiunilor penale, dar și disprețului public.
Inculpatul nu a respectat codul deontologic al ziariștilor, nu a
verificat dacă contractul din data de 24 mai 1999 a mai fost pus
în executare. Și-a expus o părere personală, exprimând judecăți
de valoare cu privire la vinovăția părții vătămate, în condițiile în
care numai organele de cercetare penală și de justiție se puteau
pronunța cu privire la acest aspect.
Astfel, prin afirmațiile «de a fi primit mită» și «trafic de
influență la nivel înalt», inculpatul nu a urmărit informarea opiniei
publice cu privire la o problemă de interes național, ci a urmărit
denigrarea părții vătămate.”
C. A doua plângere penală pentru calomnie

1. Articolul incriminat
36. Prin anunțuri inserate zilnic începând cu data de
19 septembrie 2002, ziarul ăRomânia liberă” și-a informat cititorii
că urma să demonstreze că N.V. era un mincinos.
37. La data de 7 octombrie 2002, primul reclamant a publicat
un amplu articol intitulat ăEnigma contului bancar al clientului
421. Văcăroiu a primit mii de dolari de la B.I.D. și după ce
demisionase din funcția de președinte”. Articolul era însoțit de
reproducerea mai multor extrase de cont, precum și de o
caricatură ce îl reprezenta pe N.V. în fața a 3 teancuri de dolari.
38. Conform unui extras bancar al contului nr. 421 ce îi
aparținea lui N.V., salariul lunar al acestuia, în calitate de director
al băncii, era în luna ianuarie 2001 de 265.130.450 ROL,
aproximativ 10.600 EUR.
39. Celelalte extrase de cont arătau că, după ce a părăsit
funcția de președinte, N.V. a continuat să primească cu
regularitate bani din partea noului președinte. Astfel, în lunile

11

mai, iunie, iulie și noiembrie 2001, el primise de fiecare dată
echivalentul a circa 3.000 USD, pe care i-a retras imediat în
numerar sau i-a schimbat în valută. În luna martie 2001, contul
său a fost din nou creditat, dintr-o sursă nedeclarată, cu
321 milioane ROL, aproximativ 13.000 EUR.
40. În articolul său, primul reclamant considera că era vorba
de un salariu deghizat, pe care îl califica drept ătaxă de
protecție”, ăact de corupție” și ătrafic de influență” în scopul
asigurării protecției băncii și al aducerii de noi clienți și, în
special, de societăți controlate de stat, în timp ce banca se afla
în prag de faliment.
2. Procedura penală
41. La data de 10 octombrie 2002, considerând că afirmațiile
cuprinse în articolul din 7 octombrie 2002 erau calomnioase și
contrare art. 206 din Codul penal, N.V. a formulat plângere
penală împotriva primului reclamant în fața judecătoriei de
sector București.
42. El susținea că articolul făcea parte dintr-o campanie de
presă pe care ziarul ăRomânia liberă” o pornise împotriva lui în
scopul de a-l denigra și că acesta conținea acuzații lipsite de
temei. În acest sens, el a justificat viramentele din contul său
prin rambursarea unui împrumut personal pe care i-l acordase
mai înainte vicepreședintelui băncii, care, după plecarea sa,
devenise președinte.
43. S-a constituit și parte civilă, solicitând primului reclamant
și celei de-a doua reclamante suma de 20 miliarde ROL pentru
prejudiciul moral suferit.
44. La termenul de judecată din 12 decembrie 2002, N.V. a
fost audiat de instanță. La ședință a asistat și un consilier juridic
al celei de-a doua reclamante, deși aceasta nu fusese citată să
se prezinte.
45. Instanța a respins în jur de 20 de întrebări pe care
avocatul primului reclamant ar fi dorit să i le adreseze lui N.V.,
referitoare în special la suma împrumutată de N.V. succesorului
său la președinția băncii și la forma pe care convenția lor de
împrumut a îmbrăcat-o. Instanța a considerat că aceste întrebări
nu erau relevante pentru soluționarea cauzei și că părțile erau
libere să încheie convenția de împrumut în orice formă dorită de
acestea.
46. La termenul de judecată din 16 ianuarie 2003, avocatul
primului reclamant a depus la dosar mai multe probe și a solicitat
convocarea a 8 martori, printre care și S.O.V., și președintele
băncii. De asemenea, a solicitat permisiunea de a efectua o
expertiză contabilă a extraselor de cont și de a solicita din partea
Ministerului Public, Inspectoratului General de Poliție, Băncii
Naționale a României, Administrației Finanțelor Publice,
Trezoreriei Statului, Senatului, Guvernului și Președinției
informații cu privire la diverse aspecte ale activității băncii și ale
veniturilor lui N.V.
47. Reprezentantul celei de-a doua reclamante a solicitat
audierea a 2 martori și permisiunea de a depune mai multe
probe la dosar.
48. Instanța a încuviințat părților să depună la dosar probe
scrise, însă a respins toate celelalte cereri, apreciind că nu erau
nici utile, nici pertinente pentru soluționarea litigiului.
49. La termenele de judecată din 6 martie și din 27 martie
2003, primul reclamant a depus mai multe probe la dosar. De
asemenea, el a fost audiat de instanță, care a respins o nouă
cerere de audiere a 2 martori noi.
50. Prin Sentința din data de 27 martie 2003, instanța a
recunoscut că articolul incriminat se referea la un subiect de
interes general, însă a apreciat că primul reclamant nu
respectase cerințele profesiei de ziarist deoarece calificase
faptele descrise ca ătrafic de influență” și ăcorupție”, deși
împotriva lui N.V. nu fusese începută nicio urmărire penală.
51. Instanța a statuat că aceste afirmații nu se încadrau în
doza de exagerare sau provocare recunoscută ziariștilor, ci că

12

MONITORUL OFICIAL AL ROMÂNIEI, PARTEA I, Nr. 484/13.VII.2009

reclamantul îl calomniase pe N.V. și încălcase prezumția de
nevinovăție în privința sa.
52. Totuși, având în vedere circumstanțele cauzei, instanța a
apreciat că această faptă nu era suficient de gravă pentru a
cădea sub incidența legii penale. Prin urmare, i-a aplicat primului
reclamant o amendă administrativă de 3 milioane ROL, adică
circa 80 EUR.
53. Instanța a respins și cererea de acordare a unei
despăgubiri pentru prejudiciul moral, considerând că, având în
vedere activitatea politică a lui N.V., ar trebui să dea dovadă de
o mai mare toleranță la criticile presei și ale opiniei publice.
54. Primul reclamant și N.V. au formulat recurs împotriva
acestei sentințe. Reclamantul se plângea de respingerea
cererilor sale de administrare de probe și susținea că prin
condamnare se adusese atingere libertății sale de exprimare,
garantată de art. 10 din Convenție. Aceste critici au fost reluate
în notele depuse la dosar de a doua reclamantă.
55. Prin Decizia definitivă din data de 10 septembrie 2003,
Tribunalul București a admis recursul lui N.V. și l-a respins pe cel
al primului reclamant. L-a condamnat pe acesta din urmă la
plata unei amenzi penale în valoare de 20 milioane ROL, adică
aproximativ 530 EUR. Pe latura civilă, l-a obligat, în solidar cu a
doua reclamantă, la plata sumei de 70 milioane ROL, adică
aproximativ 1.850 EUR, cu titlu de reparație a prejudiciului moral
cauzat lui N.V.
56. Considerând că primul reclamant nu a dovedit
veridicitatea acuzațiilor de corupție, instanța a statuat că acestea
erau suficient de grave pentru a atrage o condamnare penală
din moment ce erau susceptibile să îl expună pe reclamant
oprobriului public dacă s-ar fi dovedit a fi întemeiate. În ceea ce
privește propunerile de administrare de probe, instanța a statuat
că ele au fost în mod corect respinse deoarece nu aveau
legătură cu cauza.
57. În fine, instanța a statuat că despăgubirile acordate erau
justificate deoarece acuzațiile litigioase îi provocaseră părții
vătămate un prejudiciu psihic din cauza unui curent de opinie
defavorabil, creat în rândul publicului și al clasei politice.
58. În anul 2005, la finalul unei proceduri de executare silită
asupra bunurilor celei de-a doua reclamante, aceasta i-a plătit lui
N.V. despăgubirile, la care s-au adăugat cheltuielile de
executare.
II. Dreptul intern pertinent
59. Prevederile relevante din Codul penal, în vigoare la data
evenimentelor, sunt următoarele:
Articolul 206 — Calomnia
ăAfirmarea ori imputarea în public, prin orice mijloace, a unei
fapte determinate privitoare la o persoană, care, dacă ar fi
adevărată, ar expune acea persoană la o sancțiune penală,
administrativă sau disciplinară, ori disprețului public, se
pedepsește cu închisoare de la 3 luni la un an, sau cu amendă...”
Articolul 207 – Proba verității
ăProba verității celor afirmate sau imputate este admisibilă,
dacă afirmarea sau imputarea a fost săvârșită pentru apărarea
unui interes legitim. Fapta cu privire la care s-a făcut proba
verității nu constituie infracțiunea de insultă sau calomnie.”
ÎN DREPT

I. Asupra pretinsei încălcări a art. 6 §§ 1 și 3 d) din
Convenție
60. Reclamanții se plâng de refuzul instanțelor interne de a
le permite să îi adreseze direct întrebări părții vătămate, de a
avea posibilitatea de a propune probe, precum audierea de

martori, dispunerea unei expertize contabile, și de a solicita
informații din partea diverselor instituții publice cu privire la
acțiunile senatorului N.V. Ei susțin o încălcare a art. 6 §§ 1 și 3 d)
din Convenție, care, sub acest aspect, prevede următoarele:
ă1. Orice persoană are dreptul la judecarea în mod echitabil,
(...), de către o instanță (...) care va hotărî (...) asupra temeiniciei
oricărei acuzații în materie penală îndreptate împotriva sa. (...)
3. Orice acuzat are, în special, dreptul (...)
d) să întrebe sau să solicite audierea martorilor acuzării și
să obțină citarea și audierea martorilor apărării în aceleași
condiții ca și martorii acuzării (...)”
A. Asupra admisibilității

61. Curtea constată că reclamanții au invocat aceleași
încălcări cu privire la ambele proceduri care s-au finalizat cu
condamnarea lor. Aceasta are datoria să analizeze față de
circumstanțele speței dacă reclamanții au epuizat căile de atac
interne.
62. În acest sens, Curtea reamintește că regula de epuizare
a căilor de atac interne impune formularea, cel puțin în
substanță și în condițiile și termenele prescrise de dreptul intern,
a pretențiilor pe care reclamanții înțeleg să le formuleze ulterior
în fața Curții; în plus, ea impune utilizarea mijloacelor
procedurale de natură a conduce la evitarea încălcării
Convenției (Akdivar și alții împotriva Turciei, 16 septembrie
1996, § 66, Culegere de hotărâri și decizii 1996—IV).
63. Curtea observă încă de la început că, potrivit dreptului
intern, tribunalul care analizează apelul introdus de o parte are
posibilitatea să pronunțe o nouă hotărâre pe fond. Acesta se
bucură de competență deplină, fiind sesizat cu soluționarea
cauzei în fapt și în drept și analizând în ansamblu problema
vinovăției sau nevinovăției acuzaților.
64. În ceea ce privește prima procedură, Curtea observă că
primul reclamant a fost achitat în primă instanță, pentru ca
ulterior să fie condamnat, în solidar cu a doua reclamantă, de
către Tribunalul București. De asemenea, ea observă că în fața
acestui tribunal, reclamanții nu s-au plâns de respingerea
probelor propuse de ei în primă instanță și că nu au reiterat
aceste cereri. Într-adevăr, în timpul dezbaterilor, precum și în
concluziile scrise, ei s-au limitat la a solicita confirmarea
sentinței pronunțate în primă instanță, considerând că această
instanță stabilise corect faptele și aplicase corect legea.
65. Or, având în vedere rolul Tribunalului București și natura
problemelor cu care a fost sesizat, trebuie constatat că
reclamanții, omițând să se plângă de respingerea cererilor în
probațiune sau să solicite din nou administrarea lor, s-au expus
cu bună știință riscului unei condamnări întemeiate numai pe
elementele aflate la dosarul primei instanțe (vezi, a contrario,
Destrehem împotriva Franței, nr. 56.651/00, § 23, 18 mai 2004).
66. Prin urmare, acest capăt de cerere trebuie respins în
partea sa referitoare la prima procedură, pentru neepuizarea
căilor de atac interne, în aplicarea art. 35 §§ 1 și 4 din
Convenție.
67. În ceea ce privește a doua procedură, Curtea observă
că în timpul dezbaterilor, precum și în concluziile scrise depuse
la dosar, reclamanții s-au plâns de încălcarea de către
judecătorie a drepturilor lor la apărare.
68. Curtea constată că, invocând cel puțin în substanță
vătămările în legătură cu art. 6 § 1 și 3 d) din Convenție,
reclamanții au epuizat căile de atac interne, oferindu-i astfel
posibilitatea Tribunalului București să se pronunțe asupra
acestui capăt de cerere în cadrul analizei apelului introdus
împotriva sentinței pronunțate în primă instanță.

MONITORUL OFICIAL AL ROMÂNIEI, PARTEA I, Nr. 484/13.VII.2009
69. În fine, Curtea constată că această parte a cererii nu este
vădit nefondată în sensul art. 35 § 3 din Convenție. Pe de altă
parte, ea constată că aceasta nu este lovită de niciun alt motiv
de inadmisibilitate. Așadar, urmează să fie declarată admisibilă.
B. Asupra fondului

70. Reclamanții susțin că, prin respingerea sistematică și fără
motivare a majorității probelor propuse, instanțele interne care
au analizat a doua plângere penală a lui N.V. l-au împiedicat pe
primul reclamant să își dovedească nevinovăția.
71. Guvernul combate teza reclamanților și reamintește încă
de la început că nu intră în competența Curții să ia act de erorile
de fapt sau de drept care se presupun a fi fost comise de o
instanță internă, decât dacă și în măsura în care ele ar fi putut
să încalce drepturile și libertățile apărate de Convenție.
72. Or, Guvernul consideră că în procedura litigioasă
garanțiile unui proces echitabil au fost pe deplin respectate.
Acesta subliniază că procedura s-a desfășurat în mod
contradictoriu și că reclamanții au avut posibilitatea să
interogheze partea vătămată în ședință publică, câteva întrebări
fiind respinse din motivele expuse de către judecători. Acesta
adaugă că reclamanții au avut posibilitatea să depună la dosar
toate probele pe care le considerau utile în apărarea lor.
73. În ceea ce privește celelalte cereri în probațiune,
Guvernul arată că respingerea lor a fost întotdeauna motivată,
instanțele considerându-le inutile.
74. Curtea reamintește mai întâi că admisibilitatea probelor
ține în primul rând de regulile de drept intern și că, în principiu,
le revine instanțelor naționale obligația să aprecieze probele
administrate. Misiunea conferită Curții prin Convenție constă în
a cerceta dacă procedura privită în ansamblul ei, inclusiv modul
de prezentare a mijloacelor de probă, a îmbrăcat un caracter
echitabil (Van Mechelen și alții împotriva Olandei, Hotărârea din
23 aprilie 1997, § 50, Culegere de hotărâri și decizii 1997—III,
și De Lorenzo împotriva Italiei (dec.), nr. 69.264/01, 12 februarie
2004).
75. De asemenea, Curtea reamintește că art. 6 § 3 d) din
Convenție lasă în sarcina instanțelor interne, tot ca principiu, să
judece utilitatea unei probe cu martori propuse. Acest articol nu
impune convocarea și interogarea oricărui martor al apărării:
după cum arată și sintagma ăîn aceleași condiții”, obiectivul său
esențial este egalitatea deplină a armelor în materie. Totuși,
noțiunea de ăegalitate a armelor” nu epuizează conținutul § 3 d)
din art. 6, și nici al § 1, acesta reprezentând una din multele sale
aplicații. Într-adevăr, nu este suficient să se demonstreze că
ăacuzatul” nu a putut să interogheze un anumit martor al
apărării; trebuie ca partea interesată să arate că audierea
martorului respectiv era necesară pentru aflarea adevărului și
că refuzul de a-l interoga a cauzat un prejudiciu dreptului la
apărare (Vaturi împotriva Franței, nr. 75.699/01, § 51, 13 aprilie
2006).
76. În speță, Curtea observă că a avut loc o confruntare
directă, în ședință publică, între partea vătămată și reclamanți.
Ea arată că, dacă anumite întrebări au fost respinse de
judecători, altele au fost permise. Or, din încheierea de ședință
nu reiese că respingerea întrebărilor a fost arbitrară sau că ar fi
limitat interogatoriul în așa măsură încât dreptul la apărare să fi
fost încălcat.
77. Cu toate că acest aspect al capătului de cerere, luat
izolat, nu este susceptibil să constituie o încălcare a Convenției,
în aprecierea Curții, analiza ansamblului actelor îndeplinite în
cadrul procedurii dezvăluie, în speță, un dezechilibru ce a adus
atingere exercitării dreptului la apărare al reclamanților (vezi,
mutatis mutandis, Vaturi, menționată mai sus, § 57).

13

78. Într-adevăr, Curtea observă că reclamanții nu au putut în
niciun stadiu al procedurii să interogheze sau să obțină
interogarea anumitor martori, și aceasta în ciuda complexității
cauzei ce ținea de circumstanțele controversate ale înființării și
funcționării unei bănci conduse de un important om politic.
Curtea mai observă că toate celelalte cereri în probațiune ale
reclamanților au fost respinse de instanțe.
79. În acest sens, Curtea este surprinsă nu numai de
numărul cererilor în probațiune respinse, ci mai ales de
argumentele lapidare și stereotipice pe care instanțele le-au
oferit pentru a motiva acest refuz, deși de fiecare dată
reclamanții au avut grijă să detalieze motivele cererilor și
utilitatea acestor probe.
80. Având în vedere cele de mai sus, trebuie constatat că
întreg ansamblul probatoriu avut în vedere de reclamanți, care
se baza în principal pe audierea martorilor în contradictoriu și în
ședință publică, a fost compromis (vezi, mutatis mutandis,
Vaturi, menționată mai sus, § 58).
81. În aceste condiții, Curtea consideră că nu ar trebui să
speculeze cu privire la caracterul fundamental sau nu al
audierilor sau al celorlalte cereri în probațiune formulate de
reclamanți, din moment ce apreciază că, în orice caz, ele ar fi
putut contribui, în circumstanțele speței, la echilibrul și la
egalitatea ce trebuie să existe pe toată durata procesului între
acuzare și apărare. Astfel, economia generală a procesului
impunea să le fie acordat reclamanților dreptul de a interoga sau
de a obține interogarea unuia sau mai multor martori, la
alegerea lor (vezi, mutatis mutandis, Kostovski împotriva
Olandei, 20 noiembrie 1989, § 42, seria A nr. 166, și Destrehem
împotriva Franței, nr. 56.651/00, § 45, 18 mai 2004).
82. În concluzie, având în vedere importanța respectării
drepturilor la apărare în procesul penal, Curtea apreciază, ținând
cont de circumstanțele deosebite ale speței, că aceste drepturi
au suferit asemenea limitări încât reclamanții nu au avut parte
de un proces echitabil. Prin urmare, a avut loc încălcarea
art. 6 §§ 1 și 3 d) din Convenție.
II. Asupra pretinsei încălcări a art. 10 din Convenție
83. Reclamanții susțin că prin condamnarea lor penală și
civilă pentru calomnie s-a încălcat dreptul la libertatea de
exprimare ca ziarist și editor de presă. Ei invocă art. 10 din
Convenție, conform căruia:
ă1. Orice persoană are dreptul la libertatea de exprimare.
Acest drept cuprinde libertatea de opinie și libertatea de a primi
sau de a comunica informații ori idei fără amestecul autorităților
publice și fără a ține seama de frontiere. (...)
2. Exercitarea acestor libertăți ce comportă îndatoriri și
responsabilități poate fi supusă unor formalități, condiții,
restrângeri sau sancțiuni prevăzute de lege, care constituie
măsuri necesare, într-o societate democratică, (...) pentru a
garanta autoritatea și imparțialitatea puterii judecătorești.”
A. Asupra admisibilității

84. Curtea constată că acest capăt de cerere nu este vădit
neîntemeiat în sensul art. 35 § 3 din Convenție. Pe de altă parte,
Curtea constată că el nu este lovit de niciun alt motiv de
inadmisibilitate. Așadar, urmează a fi declarat admisibil.
B. Asupra fondului

1. Argumentele părților
85. Guvernul nu contestă faptul că prin condamnarea
reclamanților s-a produs o ingerință în libertatea lor de
exprimare, însă consideră că aceasta era prevăzută de lege,
urmărea scopul legitim al protecției reputației altora și era
necesară într-o societate democratică.

14

MONITORUL OFICIAL AL ROMÂNIEI, PARTEA I, Nr. 484/13.VII.2009

86. El consideră că afirmațiile primului reclamant, prin care
îl acuza pe N.V. că ar fi comis mai multe infracțiuni grave, au
fost făcute cu rea-credință și au depășit doza de exagerare și de
provocare admisă de art. 10 din Convenție.
87. În ceea ce privește proporționalitatea sancțiunilor,
Guvernul subliniază că reclamanții au fost condamnați la plata
unor amenzi penale și a unor despăgubiri modice. În final, el
reamintește că primul reclamant a fost exonerat de executarea
unei amenzi penale.
88. Reclamanții susțin că cele două condamnări penale au
determinat încălcarea dreptului lor la libertatea de exprimare.
2. Aprecierea Curții
89. Curtea observă că nu s-a contestat faptul că hotărârile de
condamnare constituiau ăo ingerință a unei autorități publice” în
dreptul reclamanților la libertatea de exprimare, că ele erau
ăprevăzute de lege” și că urmăreau un scop legitim, ăprotecția
reputației altora”. Așadar, rămâne de analizat dacă ingerința era
ănecesară într-o societate democratică”.
90. În acest sens, Curtea înțelege să reamintească principiile
fundamentale care se desprind din jurisprudența sa referitoare
la libertatea de exprimare (vezi, printre multe altele, Sabou și
Pircalab împotriva României, nr. 46.572/99, §§ 33—36,
28 septembrie 2004, și Cumpănă și Mazăre împotriva României
[MC], nr. 33.348/96, §§ 88—91, CEDO 2004-XI).
91. Curtea constată încă de la început că articolele
incriminate se refereau la subiecte de interes general și deosebit
de actuale pentru societatea românească, și anume pretinsa
corupție în rândul înalților responsabili politici.
92. Dacă uneori se dovedește a fi necesară protejarea
oamenilor politici de atacurile grave și lipsite de orice fundament,
este la fel de adevărat că limitele criticii admisibile sunt mai largi
în privința lor decât în cazul unui simplu particular. Spre
deosebire de acesta, omul politic se expune inevitabil și în mod
conștient unui control atent al faptelor și gesturilor sale, atât de
către ziariști, cât și de către cetățeni și, prin urmare, trebuie să
dea dovadă de o mai mare toleranță (vezi, printre multe altele,
Lingens împotriva Austriei, 8 iulie 1986, seria A nr. 103, p. 26,
§ 42).
93. Așadar, Curtea apreciază că prin divulgarea faptelor
capabile să intereseze publicul și prin exprimarea unor opinii
referitoare la acestea, reclamanții au exercitat rolul de ăcâine de
pază” ce îi revine presei într-o societate democratică,
contribuind astfel la transparența activităților autorităților publice
(mutatis mutandis, Vides Aizsardzības Klubs împotriva Letoniei,
nr. 57.829/00, § 42, 27 mai 2004).
94. Totuși, Curtea reamintește că protecția oferită ziariștilor
de art. 10 din Convenție este subordonată condiției ca părțile
interesate să acționeze de bună-credință astfel încât să ofere
informații demne de crezare, cu respectarea deontologiei
jurnalistice (Radio France și alții împotriva Franței, nr. 53.984/00,
§ 37, Culegere 2004-II).
95. În ceea ce privește buna-credință, Curtea observă că
articolele incriminate nu se refereau deloc la aspecte ale vieții
private ale lui N.V., ci la comportamentele și atitudinile sale în
calitate de înalt responsabil politic (mutatis mutandis, Dalban
împotriva României [MC], nr. 28.114/95, § 50, CEDO 1999-VI).
În plus, ea observă că reclamanții au avut grijă să își susțină
afirmațiile și că, ulterior, au dat dovadă de interes pentru
procesele lor în toate stadiile procedurii (vezi, a contrario,
Cumpănă și Mazăre, precitată, § 104, Stângu și Scutelnicu
împotriva României, Hotărârea din 31 ianuarie 2006,
nr. 53.899/00, § 51, și Ivanciuc împotriva României (dec.),
nr. 18.624/03, 8 septembrie 2005). Prin urmare, Curtea
apreciază că nu există motive valabile care să permită a se pune
la îndoială buna lor credință.

96. Desigur, afirmațiile lor erau grave în măsura în care ele
îl acuzau pe senatorul N.V. de corupție. Cu toate acestea,
indiferent dacă ele reprezintă imputări de fapte sau judecăți de
valoare, Curtea constată că ele aveau un temei faptic, și anume
rolul jucat de N.V. la înființarea băncii, materializat prin contractul
din 24 mai 1999, și plata unor importante sume de bani în contul
său, deși el susținea că ar fi rupt orice legătură cu banca
respectivă [a contrario, Stângu împotriva României (dec.),
nr. 57.551/00, 9 noiembrie 2004; Ivanciuc, menționată mai sus,
și Tudor (nr. 2) împotriva României (dec.), nr. 6.929/04, 15 iunie
2006].
97. În acest context, cuvintele dure folosite cu privire la
senatorul N.V. nu pot trece în ochii Curții ca afirmații în mod
deliberat calomnioase, ci drept echivalentul unei libertăți
jurnalistice ce include și eventuala recurgere la o anumită doză
de exagerare, chiar de provocare (mutatis mutandis, Dalban,
menționată mai sus, § 50 și Vides Aizsardzības Klubs împotriva
Letoniei, nr. 57.829/00, § 46, 27 mai 2004).
98. Aceste elemente îi sunt suficiente Curții ca să statueze că
soluția de condamnare a reclamanților era disproporționată față
de scopul legitim urmărit și că autoritățile naționale nu au oferit
motive pertinente și suficiente pentru a o justifica.
Prin urmare, a avut loc încălcarea art. 10.
III. Asupra celorlalte pretinse încălcări
99. Din perspectiva art. 6 din Convenție, reclamanții susțin
mai multe încălcări ale dreptului la un proces echitabil.
100. Aceștia consideră că practica instanțelor românești de
a nu pronunța hotărârile în mod public, ci de a retranscrie
dispozitivul acestora într-un registru al grefei este contrară
garanțiilor prevăzute de art. 6 § 1 din Convenție.
101. Curtea constată că numeroase state membre din
Consiliul Europei cunosc de multă vreme, pe lângă citirea în
ședință publică, și alte mijloace de a face publice hotărârile
instanțelor lor, de exemplu prin depunerea la grefă spre a fi
accesibile publicului.
102. În speță, presupunând că hotărârile litigioase nu au fost
pronunțate în ședință publică, Curtea reamintește că ea a
statuat deja că scopul urmărit de art. 6 § 1, și anume asigurarea
controlului puterii judiciare de către public, nu era realizat într-o
mai mică măsură printr-o depunere la grefă decât prin citirea în
ședință publică a unei hotărâri (vezi, Pretto și alții împotriva
Italiei, Hotărârea din 8 decembrie 1983, seria A nr. 71, § 27;
Axen împotriva Germaniei, Hotărârea din 8 decembrie 1983,
seria A nr. 72, § 30 și Ernst și alții împotriva Belgiei,
nr. 33.400/96, § 69, 15 iulie 2003). Aceeași concluzie se impune
în cauza de față.
103. Reclamanții susțin că din cauza subordonării
judecătorilor ministrului justiției, care este un om politic, aceștia
sunt lipsiți de independență și de imparțialitate.
104. Curtea observă că reclamanții nu oferă niciun indiciu
concret capabil să pună la îndoială independența și
imparțialitatea judecătorilor. În ceea ce privește pretinsa lor
subordonare, Curtea constată că legea organizării judiciare și
Constituția oferă garanții de independență și imparțialitate a
judecătorilor, în special în ceea ce privește modalitatea de
numire, inamovibilitatea și stabilitatea.
105. În final, primul reclamant consideră că citându-l să se
prezinte ca ăinculpat” autoritățile interne i-au încălcat prezumția
de nevinovăție.
106. Curtea constată că citarea ca ăinculpat” nu are legătură
cu temeinicia acuzației în discuție, ci indică pur și simplu că
împotriva persoanei în cauză este în curs de desfășurare o
procedură judiciară.

MONITORUL OFICIAL AL ROMÂNIEI, PARTEA I, Nr. 484/13.VII.2009
107. Rezultă că aceste capete de cerere sunt vădit
neîntemeiate și trebuie respinse în aplicarea art. 35 §§ 3 și 4 din
Convenție.
IV. Asupra aplicării art. 41 din Convenție
108. Conform art. 41 din Convenție,
ăÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.”
A. Prejudiciu

109. Reclamanții solicită cu titlu de pagube materiale
rambursarea despăgubirilor civile plătite lui N.V. și a amenzilor
penale. Cu titlu de daune morale, primul reclamant solicită suma
de 500.000 euro (EUR). Ei arată că în anul 2005, în urma unei
proceduri de executare silită, a doua reclamantă i-a plătit părții
vătămate despăgubirile civile și cheltuielile de executare.
110. Guvernul consideră că o constatare a încălcării ar fi
suficientă pentru a acoperi prejudiciul material și moral al
reclamanților. În subsidiar, nu se opune să li se aloce
reclamanților despăgubirile și celelalte sume plătite lui N.V. În
ceea ce privește amenzile penale, Guvernul arată că primul
reclamant a fost scutit de plata primei amenzi în baza unei legi
de grațiere și că termenul de prescripție pentru executarea celei
de-a doua amenzi s-a împlinit până în prezent.
111. Curtea constată că există o legătură de cauzalitate între
încălcarea art. 10 și obligația impusă reclamanților de a plăti în
solidar 120 de milioane de lei vechi românești (ROL), adică circa
3.150 EUR, ca reparație a prejudiciului suferit de senatorul N.V.
Așadar, Curtea le-o acordă reclamanților.
112. În ceea ce privește prejudiciul moral, Curtea apreciază
că reclamanții au suferit un prejudiciu moral incontestabil din
cauza condamnării lor penale. Ținând cont de circumstanțele

15

cauzei și statuând în echitate, așa cum prevede art. 41, Curtea
le acordă împreună reclamanților, ca reparație pentru prejudiciul
moral, suma de 5.000 EUR.
B. Cheltuieli de judecată

113. Reclamanții solicită și rambursarea cheltuielilor de
judecată la care au fost obligați în cadrul procedurilor interne,
precum și cheltuielile aferente procedurii de executare silită.
114. Guvernul roagă Curtea să respingă aceste pretenții, cu
motivarea că reclamanții nu au plătit cheltuielile datorate
Trezoreriei Statului și că termenul de prescripție pentru
recuperarea lor s-a împlinit până în prezent. De asemenea,
consideră că reclamanții nu se pot prevala de reaua lor credință
în executarea hotărârilor definitive pentru a solicita rambursarea
cheltuielilor create prin această întârziere.
115. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care li s-au stabilit realitatea, necesitatea și caracterul
rezonabil.
116. În speță, Curtea constată că reclamanții nu și-au
susținut cererea, deoarece nu au demonstrat că au plătit
cheltuielile de judecată la care au fost obligați, nici nu și-au
cuantificat cheltuielile cu procedura de executare silită a căror
rambursare o solicită.
117. În orice caz, Curtea observă că executorul judecătoresc
împuternicit de N.V. pentru recuperarea despăgubirilor le-a
solicitat cheltuieli suplimentare deoarece reclamanților le-au
trebuit 2 ani ca să execute cele două hotărâri definitive.
118. Prin urmare, Curtea hotărăște să nu le aloce nicio sumă
cu acest titlu.
C. Dobânzi moratorii

119. Curtea hotărăște să aplice majorări de întârziere
echivalente cu rata dobânzii pentru facilitatea de credit marginal
a Băncii Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă în ceea ce privește capetele de cerere întemeiate pe art. 6 §§ 1 și 3 d) referitor la cea de-a
doua procedură și pe art. 10 referitor la cele două proceduri și inadmisibilă în rest;
2. hotărăște că a avut loc încălcarea art. 6 §§ 1 și 3 d) din Convenție;
3. hotărăște că a avut loc încălcarea art. 10 din Convenție;
4. hotărăște:
a) ca statul pârât să le plătească împreună reclamanților, în cel mult 3 luni de la data rămânerii definitive a prezentei
hotărâri, conform art. 44 § 2 din Convenție, suma de 8.150 EUR (opt mii una sută cincizeci euro), ce va fi convertită în moneda
statului pârât la cursul de schimb valabil la data plății, cu titlu de daune materiale și morale, plus orice sumă care ar putea fi datorată
cu titlu de impozit;
b) ca, începând de la expirarea termenului menționat mai sus și până la efectuarea plății, această sumă să se majoreze
cu o dobândă simplă, având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu 3 puncte procentuale;
5. respinge cererea de reparație echitabilă în rest.
Întocmită în limba franceză, apoi comunicată în scris la data de 3 martie 2009, în conformitate cu art. 77 §§ 2 și 3 din
Regulament.
Josep Casadevall,
președinte
Stanley Naismith,
grefier adjunct

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 484/13.VII.2009 conține 16 pagini.

Prețul: 3,20 lei

&JUYDGY|432062]
ISSN 1453—4495

