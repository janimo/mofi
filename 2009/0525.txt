PARTEA I

Anul 177 (XXI) — Nr. 525

Joi, 30 iulie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

444.

— Hotărâre privind aprobarea Strategiei guvernamentale
de dezvoltare a comunicațiilor electronice în bandă
largă în România pentru perioada 2009—2015 ........

2–16

2

MONITORUL OFICIAL AL ROMÂNIEI, PARTEA I, Nr. 525/30.VII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Strategiei guvernamentale de dezvoltare a comunicațiilor electronice
în bandă largă în România pentru perioada 2009—2015
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Se aprobă Strategia guvernamentală de
dezvoltare a comunicațiilor electronice în bandă largă în

România pentru perioada 2009—2015, prevăzută în anexa care
face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul comunicațiilor și societății informaționale,
Gabriel Sandu
Viceprim-ministru, ministrul administrației și internelor,
Dan Nica
Ministrul întreprinderilor mici și mijlocii, comerțului
și mediului de afaceri,
Constantin Niță
Ministrul dezvoltării regionale și locuinței,
Vasile Blaga
p. Ministrul economiei,
Tudor Șerban,
secretar de stat
Ministrul educației, cercetării și inovării,
Ecaterina Andronescu
p. Ministrul transporturilor și infrastructurii,
Constantin Dascălu,
secretar de stat
Ministrul apărării naționale,
Mihai Stănișoară
Ministrul finanțelor publice,
Gheorghe Pogea
București, 8 aprilie 2009.
Nr. 444.
ANEXĂ

Strategia guvernamentală de dezvoltare a comunicațiilor electronice în bandă largă în România
pentru perioada 2009—2015
I. INTRODUCERE

Comunicațiile electronice în bandă largă au devenit o
prioritate la nivel mondial în a doua jumătate a anilor 1990, ca
rezultat al faptului că societatea bazată pe cunoaștere are un
impact semnificativ asupra competitivității, dezvoltării rapide a
comunicațiilor și a tehnologiilor IT, precum și asupra liberalizării
piețelor telecom.
Într-o societate globală aflată într-un proces de transformare
semnificativ la începutul mileniului 3, autoritățile europene au
conștientizat necesitatea unei viziuni comune de modernizare a
societății și de dezvoltare a competitivității economiei europene.
Această viziune, formulată în urma Consiliului Europei de la
Lisabona din anul 2000 (Strategia Lisabona), a urmărit să
creioneze liniile directoare ale strategiilor și politicilor care să
constituie răspunsul adecvat pentru provocările generate de
procesul de îmbătrânire a populației europene, precum și a
competiției din ce în ce mai acerbe pe plan global.
În realizarea obiectivelor fundamentale ale Strategiei
Lisabona — susținerea creșterii economice și crearea locurilor

de muncă — unul dintre instrumentele principale identificate a
fost dezvoltarea unei economii bazate pe cunoaștere în
coroborare cu stimularea sectorului de tehnologia informației și
comunicațiilor (TIC). Astfel, au fost recunoscute avantajele
utilizării serviciilor și echipamentelor TIC asupra creării societății
informaționale, capabilă să stimuleze creșterea gradului de
competitivitate economică, precum și de coeziune socială.
Planurile de acțiune, respectiv eEurope 2002, eEurope 2005,
i2010, care au vizat implementarea obiectivelor stabilite în
cadrul Strategiei Lisabona, s-au concentrat pe dezideratul creării
unei ăsocietăți informaționale pentru toți” prin extinderea gradului
de acces și utilizare a internetului ca mediu de răspândire a
informațiilor și oferirii de servicii și conținut, creării de noi piețe,
contribuind astfel la creșterea productivității în cadrul economiei.
Pentru realizarea planurilor de acțiune, CE propune 3 priorități:
• crearea unei piețe unice și competitive pentru societatea
informațională;
• creșterea investițiilor în cercetarea privind TIC;
• promovarea unei societăți informaționale cuprinzătoare.

3

MONITORUL OFICIAL AL ROMÂNIEI, PARTEA I, Nr. 525/30.VII.2009
Avându-se în vedere faptul că răspândirea beneficiilor
internetului depinde tot mai mult de disponibilitatea accesului la
internet cu viteză mare în rândul cetățenilor și companiilor,
utilizarea sporită a serviciilor de comunicații în bandă largă a
fost identificat drept un obiectiv major.
În acest context, a devenit evidentă și în România
necesitatea dezvoltării unei strategii la nivel național, care să
susțină dezvoltarea comunicațiilor electronice în bandă largă
(engl. ăbroadband”) ca factor determinant în crearea societății
informaționale. Această strategie pe termen mediu trebuie să
încorporeze realitățile și perspectivele tuturor deținătorilor de
interese din piață, astfel încât să poată deveni un vector de
aliniere a tuturor resurselor relevante pentru promovarea
serviciilor în bandă largă în România.
Documentul a fost structurat în 5 componente principale,
conform direcțiilor majore de analiză:
• definirea conceptului de comunicații electronice în bandă
largă și prezentarea beneficiilor anticipate ale dezvoltării
serviciilor de comunicații în bandă largă;
• analiza situației actuale în România;
• definirea principiilor generale și a obiectivelor strategice;
• elaborarea planului de acțiune;
• identificarea necesarului și a opțiunilor de finanțare.
În faza de elaborare a opțiunilor strategice și de definire a
măsurilor de intervenție prioritare au avut loc consultări cu
principalele autorități competente și au fost luate în considerare
sugestiile și recomandările colectate din piață în etapa de
colectare a informațiilor.
Prezenta strategie este fundamentată pe baza datelor din
Analiza diagnostic — raport asupra ofertei de servicii de
comunicații în bandă largă (Roland Berger 2006) și a celor
furnizate de Autoritatea Națională pentru Administrare și
Reglementare în Comunicații (ANCOM) referitoare la acoperirea
cu rețele de comunicații electronice în bandă largă.
I.1. Definirea conceptului de comunicații în bandă largă
Broadbandul, dincolo de definiția sa lexicală sau tehnică,
indiferent de mediul de transmisie (cablu, unde radio, fibră
optică) sau de viteza pe care i-o atribuim, definește gradul de
conectare în rețea pe care îl folosim și, implicit, cantitatea de
informații la care avem acces la un moment dat.
Esența conceptului de comunicații în bandă largă poate fi
înțeleasă doar dacă aceasta este interpretată ca un set de
oportunități tehnologice ce permit transmiterea rapidă a unui
volum mare de date, astfel încât să se asigure accesul la o

gamă largă de servicii digitale. Lărgimea benzii ce este cerută
de diferite servicii on-line diferă în mod semnificativ, în funcție de
acestea.
Autoritatea Națională pentru Administrare și Reglementare
în Comunicații stabilește o definiție generală ce se bazează doar
pe dimensiunea cantitativă a conexiunilor la internet, precizând
viteza de transfer de 144 kbps drept pragul pentru delimitarea
conexiunilor în bandă largă de cele de bandă îngustă.
Pentru monitorizarea dezvoltării disponibilității accesului în
bandă largă este necesară însă completarea definiției generale
cu indicatori cantitativi ce pot fi schimbați gradual în funcție de
modificarea caracteristicilor cererii la nivelul utilizatorului final,
dar și în funcție de oferta de aplicații și servicii. Definirea
uniformă și definitivă a comunicațiilor în bandă largă este
îngreunată de aspecte precum dinamismul inovației tehnologice,
nivelul diferit de dezvoltare pe paliere diverse, nivelul de
acoperire cu rețele de infrastructură, precum și diferența
înregistrată în ceea ce privește popularitatea aplicațiilor.
Luându-se în considerare toate aceste aspecte, în procesul
de furnizare a serviciilor de comunicații electronice în bandă
largă se va utiliza următorul concept:
ăConexiunea în bandă largă reprezintă acel tip de
comunicații electronice care, prin intermediul unei multitudini de
soluții tehnologice disponibile, asigură accesul permanent la
internet, cu o viteză de transfer de minimum 1 Mbps partajat
(valoare progresiv crescătoare) și un grad de disponibilitate
lunară de minimum 98%, oferind gradul maxim de interactivitate
și acces la întregul spectru de aplicații și conținut digital posibil
a fi accesate prin intermediul internetului.”
La aplicarea definiției se vor lua în considerare și următoarele
caracteristici:
• valoarea vitezei de transfer de minimum 1 Mbps este una
care se va actualiza periodic astfel încât să permită utilizarea
tuturor aplicațiilor și conținutului digital posibil a fi accesate prin
intermediul internetului;
• valoarea vitezei de transfer de minimum 1 Mbps se aplică
pentru conexiunile în bandă largă pentru segmentul rezidențial,
valoarea pentru proiectele dezvoltate de către entitățile
administrației publice/operatori economici fiind de minimum
4 Mbps.
Identificarea la nivel național a zonelor dezavantajate din
punctul de vedere al accesului la serviciul de acces la conexiuni
în bandă largă se poate face la nivel de populație care nu
beneficiază de acces la conexiuni în bandă largă.

Tabelul 1
Figura 1: Procentul de populație fără acces la conexiuni în bandă largă:
Procentul

50%—80%
40%—50%
20%—40%
13%

Județul

Vâlcea, Vaslui, Mehedinți, Sălaj, Neamț, Gorj, Olt, Buzău, Brăila, Vrancea, Giurgiu, Bacău,
Botoșani, Covasna, Argeș
Iași, Dâmbovița, Prahova, Ialomița, Caraș-Severin, Bihor, Satu Mare, Teleorman, Alba,
Suceava, Bistrița-Năsăud, Cluj
Tulcea, Mureș, Călărași, Dolj, Arad, Hunedoara, Timiș, Galați, Sibiu, Harghita, Maramureș,
Constanța, Brașov
Ilfov

Numărul
de județe

15
12
13
1

4

MONITORUL OFICIAL AL ROMÂNIEI, PARTEA I, Nr. 525/30.VII.2009

Astfel, luând în considerare informațiile din tabelul de mai
sus și faptul că trebuie să existe o definire exactă a zonelor în
care accesul la serviciile de comunicații electronice în bandă
largă este limitat din diferite circumstanțe, vom defini zona
dezavantajată din punctul de vedere al accesului ca fiind orice
localitate cu cel mult 10.000 de locuitori, unde sunt prezenți cel
mult 2 furnizori de servicii de internet.
I.2. Beneficii anticipate ale dezvoltării serviciilor de
comunicații în bandă largă
Beneficiile accesului la serviciile de comunicații în bandă
largă nu se concretizează prin performanțele înregistrate de
către activități, acestea din urmă putând fi executate și fără
acces, dar mult mai greu, într-o arie mai restrânsă, limitată
geografic. Marele beneficiu este că va permite realizarea
activităților într-o nouă formă. Această posibilitate, precum și
influența sa asupra întregii societăți abia au început să apară.
Munca la domiciliu prin intermediul sistemelor electronice de
comunicații reprezintă soluții pentru probleme precum șomajul,
transportul sau mediul. Un alt exemplu este e-educația ce oferă
o alternativă la metoda tradițională de învățare, făcându-l pe
aplicant să fie independent față de timpul și spațiul gestionate de
instituțiile specifice, creându-se posibilitatea de a adapta ritmul
de desfășurare la abilitatea și nevoia individului. Accesul la
comunicațiile în bandă largă va juca, de asemenea, un rol
extrem de important pentru aplicațiile ce vor apărea pe măsura
apariției unor noi nevoi generate de societatea informațională și
economia bazată pe cunoaștere.
Beneficiile măsurabile rezultate din accesul la comunicațiile
în bandă largă includ:
• căutarea mai ușoară și mai rapidă a informațiilor —
informația este larg accesibilă, nelimitată spațio-temporal;
• sprijinirea educației continue, neexistând bariere geografice
sau sociale;
• simplificarea relațiilor dintre cetățeni, întreprinderi, afaceri,
companii, administrație publică și alte organizații;
• crearea unor noi oportunități pe piața muncii, de exemplu
munca la domiciliu;
• un management mai eficient al întreprinderilor, în special
cele mici și mijlocii, ce conduce la creșterea eficienței și dezvoltă
competitivitatea;
• noi oportunități cu privire la divertisment sau viața culturală;

• îmbunătățirea calității vieții populației în zonele rurale sau
dezavantajate, prin sprijinirea dezvoltării zonelor dezavantajate
prin turism;
• implementarea soluțiilor de telemedicină, comunicarea
dintre medici în vederea schimburilor de experiență.
Din punctul de vedere al tipurilor de efecte, considerăm că
beneficiile comunicațiilor în bandă largă se vor face simțite în
următoarele domenii:
Educație: Comunicațiile în bandă largă pot contribui la
creșterea calității și eficienței sistemului educațional din
România prin:
• crearea facilitaților tehnice necesare pentru implementarea
metodologiilor educaționale avansate, bazate pe utilizarea TIC
(eLearning);
• accesul sporit al elevilor și profesorilor la resurse
educaționale electronice;
• creșterea oportunităților de colaborare între școlile din
România și cele din străinătate în cadrul programelor europene;
• creșterea oportunităților de pregătire continuă a
personalului din domeniul public și din cel privat prin accesarea
de programe de pregătire la distanță;
Creșterea procentului de gospodării conectate la servicii de
comunicații în bandă largă va facilita accesul la noi oportunități
de învățare nonformală și informală pentru toți locuitorii țării,
indiferent dacă aparțin mediului urban sau rural.
Cercetare-dezvoltare: Globalizarea și deschiderea de către
marile companii a unor centre de cercetare-dezvoltare în zone
cu potențial uman major, în care costurile de operare sunt
reduse, presupun un schimb de informații specializate cu
distribuție globală, accesul la aplicații specifice și mari
generatoare de trafic de date. În același timp presupun existența
unor infrastructuri de comunicații în bandă largă, precum și
existența unor resurse umane cu experiență în lucrul cu noile
tehnologii, inclusiv cele de comunicații.
Implementarea cu succes a tehnologiilor de comunicare are
efecte tangibile în mărirea gradului de inovație prin posibilitatea
de a agrega virtual resursele și ideile cele mai bune din toată
lumea. Libera circulație a informației și interactivitatea sporită
conduc la mărirea numărului de soluții și produse noi.
Totodată se deschid noi porți de cunoaștere la nivelul
universităților prin posibilitatea de dezvoltare și intensificare a
programelor de cercetare universitare prin unirea eforturilor
cercetătorilor din centre diferite din România și intensificarea

MONITORUL OFICIAL AL ROMÂNIEI, PARTEA I, Nr. 525/30.VII.2009
colaborărilor la proiecte pe plan internațional (e-working),
facilitând și accelerând accesul la informații noi.
Investițiile anunțate de companii precum Infineon, Motorola,
Nokia sau Ruwel în centre de cercetare și dezvoltare în
România sunt relevante pentru a ilustra potențialul sectoarelor
de cercetare-dezvoltare și TIC din România.
Economie: Gradul de interconectare între mediul de afaceri
și cel al comunicațiilor digitale este încă într-un stadiu incipient,
iar dezvoltarea unor noi modele de afaceri este dependentă de
atragerea unei mase critice de utilizatori. În contextul dezvoltării
actuale a României și deschiderii către economia europeană și
cea globală, mediul de afaceri va deveni un consumator major
de servicii broadband. În acest sens, se urmărește crearea unui
efect de antrenare reciprocă pe baza căruia dezvoltarea
mediului de afaceri să conducă la creșterea cererii și, implicit, la
stimularea competiției și a apariției serviciilor cu valoare
adăugată. În plus, dezvoltarea sectorului broadband va putea
contribui la atractivitatea României ca destinație pentru investiții
străine.
Comunicațiile în bandă largă ca facilitator al dezvoltării TIC
favorizează crearea de noi locuri de muncă și creșterea
PIB/locuitor, estimându-se că între 40% și 50% din creșterile de
productivitate din ultimii 10 ani se datorează TIC.
În al doilea rând, comunicațiile în bandă largă permit o
revoluționare a proceselor de afaceri. De exemplu, nu mai e
nevoie ca facilitățile de producție să fie aproape de cele de
cercetare întrucât comunicarea se poate face la fel de bine și
virtual în cele mai multe cazuri. Comunicațiile în bandă largă
contribuie de asemenea la dezvoltarea e-business, cu avantaje
majore prin reducere semnificativă a costurilor de tranzacționare
și intensificare a vitezei interacțiunilor dintre firme.
Activități cultural-recreative: Comunicațiile electronice în
bandă largă pot avea un impact semnificativ asupra activităților
culturale, precum și a celor recreative, prin oferirea unei
accesibilități ridicate, schimbarea comportamentului de consum,
precum și prin oferirea accesului la un număr mare de opțiuni.
De asemenea, pe măsura creșterii performanțelor comunicațiilor
în bandă largă, interactivitatea mediilor on-line crește atrăgând
utilizatorii.
Din punctul de vedere al principalelor zone de influență,
beneficiile comunicațiilor în bandă largă se regăsesc la nivelul
administrației publice, companiilor private, comunităților și al
cetățeanului de rând.
Prin facilitarea accesului atât internațional, cât și național, dar
și prin posibilitatea diseminării rapide de conținut, comunicațiile
în bandă largă pot constitui un vector pentru promovarea
valorilor culturale și diversității în contextul României. Importanța
patrimoniului cultural românesc este recunoscută inclusiv prin
includerea unor obiective precum Delta Dunării, mănăstirile
pictate din Moldova, centrul istoric al municipiului Sighișoara,
cetățile dacice din munții Orăștie, bisericile de lemn din
Maramureș, cetățile fortificate din Transilvania, Mănăstirea
Horezu în patrimoniul cultural mondial de către UNESCO. Astfel,
se pot dezvolta baze de date informatice (e-Turism, e-Cultura)
care să favorizeze dezvoltarea conținutului digital de tip cultural,
inclusiv în domeniul turismului prin introducerea informațiilor
necesare promovării atracțiilor naționale, contribuind atât la
creșterea valorilor românești, cât și a numărului de turiști.
Administrația publică: Administrația publică este furnizoare
de informații publice, servicii precum colectarea taxelor, educație
și sănătate etc., toate de o importanță majoră pentru cetățeni.
Tehnologiile și comunicațiile în bandă largă pot îmbunătăți
eficiența și flexibilitatea administrației publice, pot contribui la
creșterea disponibilității și accesului la servicii guvernamentale.

5

Dezvoltarea de către administrația publică a acelor servicii
electronice îndreptate către necesitățile cetățeanului, pentru
eficientizarea timpului acestuia, privind plata taxelor locale și
administrative, a transmiterii de cereri și a primirii răspunsului în
format electronic și a prezentării de informații utile în ceea ce
privește obținerea de avize și autorizații (e-Guvernare și
e-Administrație), precum și eficientizarea serviciilor de sănătate
publică prin realizarea de baze de date la nivel național privind
starea de sănătate a pacienților din spitale și la nivelul
cabinetelor medicale (e-Sănătate) și a dezvoltării de servicii de
tip telemedicină ce duc la monitorizarea permanentă a stării de
sănătate a bolnavilor de inimă, diabet și alte afecțiuni, precum și
a persoanelor cu handicap.
Companiile private: Pentru companii, broadbandul
reprezintă un facilitator al aplicațiilor și practicilor de tip eBusiness, creând noi oportunități de afaceri și ajutând
companiile să obțină creșteri de productivitate bazate pe o
îmbunătățire a accesului la informații și a tranzacțiilor. Atât
pentru companii, cât și pentru angajați comunicațiile în bandă
largă au rolul de a diminua importanța localizării prin permiterea
stabilirii unor sedii în localități mici, rurale sau izolate, precum și
prin facilitarea teleworkingului.
Pentru companiile românești, dezvoltarea comerțului
electronic poate aduce avantaje importante în sensul reducerii
semnificative a costurilor de tranzacționare și intensificării vitezei
de interacționare cu partenerii de afaceri. În al doilea rând,
comunicațiile în bandă largă permit o revoluționare a proceselor
de afaceri, contribuind la creșterea competitivității companiilor
românești în zona Europei Centrale și de Est (ECE), dar și la
nivel global, facilitând internaționalizarea companiilor locale,
descentralizarea funcțiilor întreprinderilor precum producția,
activitatea de marketing etc.
Comunități: Pentru comunitățile mici, rurale sau izolate,
dezvoltarea comunicațiilor în bandă largă poate favoriza
integrarea economică și socială prin facilitarea accesului la
bunuri și servicii noi, superioare, precum și oportunități de
participare la economia digitală sau la societatea informațională.
Pentru consumatorul obișnuit, în afara facilităților oferite
de comunicațiile în bandă largă deja menționate, precum
e-Education, teleworking etc., efectele benefice se concretizează
și în acces crescut la conținut interactiv, interconectarea
diferitelor echipamente, fie că au sau nu funcțiunea de bază de
comunicare, sau personalizarea consumului.
II. ANALIZA SITUAȚIEI ACTUALE

II.1. Privire de ansamblu asupra situației existente pe
piața serviciilor de comunicații în bandă largă
În ultimii doi ani la nivelul pieței de comunicații electronice a
fost înregistrată o evoluție remarcabilă în ceea ce privește
furnizarea serviciilor de internet. Dacă la jumătatea anului 2006
se înregistra un număr de 2,66 milioane conexiuni de acces la
internet, la jumătatea anului 2008 acest număr se ridica la
valoarea de 9,25 milioane, de aproximativ 3,5 ori mai multe
conexiuni.
Această creștere deosebită se datorează unui cumul de
factori economici și sociali: dezvoltarea tehnologică a dus la o
micșorare semnificativă a costurilor de achiziționare a
computerelor personale iar informația disponibilă la nivelul
rețelelor de internet, precum și dezvoltarea continuă a serviciilor
ce utilizează ca suport internetul au creat pentru tineri un trend
și chiar un mod de viață.
Toate acestea au făcut ca pe o perioadă atât de scurtă să se
înregistreze această creștere semnificativă a conexiunilor de
acces la internet și în special la cele în bandă largă.

6

MONITORUL OFICIAL AL ROMÂNIEI, PARTEA I, Nr. 525/30.VII.2009

Figura 2: Distribuția localităților în funcție de numărul de ISP și de tipul localității (rural/urban)
Punctele verzi reprezintă localitățile care îndeplinesc următoarele criterii:
Localități rurale cu 0 ISP

Localități urbane cu 0 ISP

Localități rurale cu 1 ISP

7

MONITORUL OFICIAL AL ROMÂNIEI, PARTEA I, Nr. 525/30.VII.2009
Localități urbane cu 1 ISP

Datele statistice privind piața de comunicații electronice din
România în prima jumătate a anului 2008, raportate la
Autoritatea Națională pentru Administrare și Reglementare în
Comunicații de către furnizori, indică un ritm anual de creștere
susținut a numărului de conexiuni de acces la internet în bandă
largă. Conform datelor raportate de către furnizorii de internet,
la nivelul lunii iunie 2008 în România se înregistrau aproximativ

2,27 milioane de conexiuni de acces la internet în bandă largă
furnizate la puncte fixe, cu 760.000 mai multe decât în perioada
similară a anului 2007 (1,51 milioane) și 1,42 milioane conexiuni
de acces la internet în bandă largă furnizate la puncte mobile, cu
420.000 mai multe față de perioada similară a anului 2007
(1 milion).

Tabelul 2: Dinamica numărului total de conexiuni de acces la internet, în funcție de modalitatea de conectare și de
viteza de acces, în perioada 30 iunie 2006—30 iunie 2008
Sursa: ANCOM
30.06.2006

31.12.2006

30.06.2007

31.12.2007

30.06.2008

abs. (mil.)

abs. (mil.)

abs. (mil.)

abs. (mil.)

abs. (mil.)

Conexiuni de acces în bandă largă la puncte fixe (acces
dial-up ISDN, acces dedicat)

0,69

1,09

1,51

1,95

2,27

Conexiuni de acces în bandă îngustă la puncte fixe (acces
dial-up PSTN, acces dedicat în bandă îngustă)

0,38

0,34

0,33

0,20

0,02

Conexiuni de acces în bandă largă la puncte mobile —
abonamente pentru acces la internet și utilizatori telefonie
mobilă pe bază de abonament cu acces la internet prin
EDGE, CDMA, EV-DO, 3G

0,50

0,68

0,82

1,06

1,10

Conexiuni de acces în bandă îngustă la puncte mobile —
abonamente pentru acces la internet și utilizatori telefonie
mobilă pe bază de abonament cu acces la internet prin
CSD, GPRS

0,97

1,19

1,91

2,40

2,55

Conexiuni de acces în bandă largă la puncte mobile —
cartele preplătite pentru acces la internet prin EV-DO și
utilizatori telefonie mobilă pe bază de cartele preplătite cu
acces la internet prin EDGE, 3G

0,06

0,20

0,18

0,31

0,32

Conexiuni de acces în bandă îngustă la puncte mobile —
utilizatori telefonie mobilă pe bază de cartele preplătite cu
acces la internet prin GPRS

0,06

0,20

2,47

3,20

2,99

Indicator

Conexiuni la puncte fixe

Conexiune activitate la puncte mobile

8

MONITORUL OFICIAL AL ROMÂNIEI, PARTEA I, Nr. 525/30.VII.2009

Tabelul 3: Dinamica numărului de conexiuni de acces la internet în bandă largă furnizate la puncte fixe, în funcție de
suportul utilizat, în perioada 30 iunie 2006—30 iunie 2008
Sursa: ANCOM
30.06.2006
Indicator

Nr. total conexiuni de acces la internet în
bandă largă la puncte fixe, din care:
— acces dial-up ISDN

31.12.2006

30.06.2007

31.12.2007

30.06.2008

abs.
(mil.)

evol.
(%)

abs.
(mil.)

evol.
(%)

abs.
(mil.)

evol.
(%)

abs.
(mil.)

evol.
(%)

abs.
(mil.)

evol.
(%)

0,69

+82

1,09

+58

1,51

+39

1,95

+29

2,27

+16

0,0005

–20

0,0002

–57

0,0001

–38

0,0001

–35

— acces dedicat, din care

0,69

+82

1,09

+58

1,51

+39

1,95

+29

2,27

+16

a) cablu coaxial

0,33

+32

0,39

+20

0,41

+4

0,44

+7

0,44

+1

b) fibră optică

0,04

+159

0,05

+32

0,07

+27

0,08

+23

0,09

+8

c) radio, din care:

0,01

+46

0,02

+50

0,03

+88

0,03

+1

0,03

–4

c1) conexiuni radio standard (de tip ăFWA”)

0,007

n/a

0,01

+31

0,01

+6

0,01

–3

0,01

+2

c2) conexiuni Wi-Fi

0,004

n/a

0,01

+94

0,02

+185

0,02

+2

0,02

–6

—

—

—

—

—

—

0,00

—

0,00

—

0,0006

n/a

0,0004

–35

0,0004

+12

0,001

+38

0,0004

–31

0,05

+516

0,10

+118

0,18

+79

0,36

+108

0,51

+40

0,26

+170

0,53

+101

0,83

+57

1,03

+24

1,19

+16

0,26

n/a

0,52

+100

0,83

+58

1,03

+25

1,19

+16

e2) satelit

0,0001

n/a

0,0001 +159 0,0002

+65

0,0002

–14

0,001

+155

e3) alte mijloace

0,001

n/a

0,002

+27

0,001

–75

0,000

–36

c3) conexiuni WiMax
c4) alte tipuri de conexiuni radio
d) xDSL (fire metalice torsadate, alte
suporturi)
e) cablu UTP/FTP, satelit, alte mijloace, din
care:
e1) cablu UTP/FTP

Se remarcă faptul că în perioada 30 iunie 2007—30 iunie
2008 numărul de conexiuni în bandă largă prin xDSL a crescut
cu 190%, în timp ce numărul de conexiuni în bandă largă
contractate de utilizatorii casnici a crescut cu 53%. Ponderea

+212

0,003

0,0003 +191

cea mai mare în numărul total de conexiuni de acces dedicat la
internet în bandă largă la puncte fixe o dețin în continuare
conexiunile prin cablu UTP/FTP (52,5%), urmate de conexiunile
xDSL (22,5%) și de conexiunile prin cablu coaxial (19,6%).

Figura 3: Structura numărului total de conexiuni de acces dedicat la internet, în funcție de suportul utilizat, la 30 iunie 2008
Sursa: ANCOM

Datele publicate de Comisia Europeană arată că, în ciuda
diminuării perspectivelor de creștere economică în general,
dezvoltarea internetului broadband a continuat în ultimul an la
nivelul UE cu o creștere de 19,23% în perioada iulie 2007—iulie
2008. La 1 iulie 2008, în UE existau peste 107 milioane de linii
broadband fixe, dintre care 17 milioane au fost adăugate
începând cu iulie 2007. Cea mai mare rată de creștere s-a
înregistrat în Malta (6,7 linii la 100 de locuitori), urmată de
Germania (5,1 la 100 de locuitori) și de Cipru (4,9 la 100 de
locuitori), iar cea mai mică în Finlanda (1,9 la 100 de locuitori)
și Portugalia (1,0 la 100 de locuitori). Danemarca, Țările de Jos,
Suedia, Finlanda, Regatul Unit, Luxemburg, Belgia, Franța și
Germania au atins o rată de penetrare de 25%, conform
1

Raportul de țară al Comisiei Europene.

statisticilor Organizației pentru Cooperare și Dezvoltare
Economică OCDE din iunie 2008.
În România, rata de penetrare a serviciilor de comunicații în
bandă largă continuă să crească în 2008, însă este în continuare
una dintre cele mai scăzute din UE — 10,52% la nivelul
populației și 27,04% la nivel de gospodărie. Mai multe motive au
condus la această situație, și anume: liberalizarea târzie a pieței
(2003), lansarea târzie a DSL (la sfârșitul anului 2005), utilizarea
redusă a computerelor personale (doar 35% din gospodării au
acces la PC), o arie de acoperire redusă a serviciilor de
comunicații electronice în bandă largă (30% din populație
locuiește în orașe fără acoperire a serviciilor de comunicații în
bandă largă) și venituri reduse, în special, în zonele rurale1.

9

MONITORUL OFICIAL AL ROMÂNIEI, PARTEA I, Nr. 525/30.VII.2009

Tabelul 4: Evoluția ratei de penetrare a conexiunilor de acces dedicat la internet în bandă largă în perioada
31 decembrie 2003—30 iunie 2008
Sursă: ANCOM
31.12.2003

31.12.2004

31.12.2005

31.12.2006

31.12.2007

30.06.2008

Nr. total conexiuni de acces dedicat la internet
în bandă largă (mil.)

0,01

0,10

0,38

1,09

1,95

2,27

Rata de penetrare la 100 de locuitori* (%)

0,06

0,49

1,75

5,04

9,05

10,52

Nr. conexiuni de acces dedicat la internet în
bandă largă furnizate clienților persoane fizice
(mil.)

0,003

0,08

0,32

0,91

1,69

1,98

Rata de penetrare la 100 de gospodării** (%)

0,04

1,05

4,34

12,49

23,02

27,04

* Rata de penetrare a conexiunilor de acces dedicat la internet în bandă largă la 100 de locuitori = nr. conexiuni de acces dedicat la internet în bandă
largă/populația României x 100; populația = 21.680.974 pentru 2003—2004, 21.673.328 la 30 iunie 2005, 21.623.849 la 31 decembrie 2005, 21.610.200 la 30 iunie
2006, 21.584.365 la 31 decembrie 2006, 21.565.112 la 30 iunie 2007, 21.537.563 la 31 decembrie 2007, respectiv 21.528.627 la 30 iunie 2008 (Sursa: INS).
** Rata de penetrare a conexiunilor de acces dedicat la internet în bandă largă la 100 de gospodării = nr. conexiuni de acces dedicat la internet în bandă
largă/nr. de gospodării din România x 100; nr. de gospodării = 7.320.202 (sursa: INS, Recensământul populației și al locuințelor, 18—27 martie 2002).

Figura 4: Evoluția ratei de penetrare a conexiunilor de acces dedicat la internet în bandă largă în perioada 31 decembrie
2003—30 iunie 2008
Sursă: ANCOM

Din numărul total al conexiunilor de acces dedicat la internet
procentul semnificativ îl dețin cele realizate pentru persoane

fizice, aproximativ 87%, restul, dar nu de neglijat, îl reprezintă
conexiunile realizate la nivelul persoanelor juridice.

Tabelul 5: Structura numărului total de conexiuni de acces dedicat la internet, în funcție de categoria de clienți. Evoluție
în perioada 30.06.2006—30.06.2008
Sursă: ANCOM
30.06.2006

31.12.2006

30.06.2007

31.12.2007

30.06.2008

Indicator (mil.)
<128kbps

≥128kbps

<128kbps

≥128kbps

<128kbps

≥128kbps

<128kbps

≥128kbps

<128kbps

≥128kbps

Nr. total conexiuni acces
dedicat la internet,
din care:

0,12

0,69

0,12

1,09

0,01

1,51

0,003

1,95

0,001

2,27

a) abonați persoane fizice

0,11

0,56

0,11

0,91

0,01

1,30

0,002

1,69

0,0007

1,98

b) abonați persoane
juridice

0,01

0,12

0,01

0,17

0,002

0,22

0,001

0,26

0,0004

0,29

În ceea ce privește piața conexiunilor dedicate de acces la
internet la nivelul companiilor și instituțiilor, ea este dominată
de conexiunile prin cablu TV și fibră optică. Astfel 37% din
numărul total de conexiuni dedicate de acces existente în

companiile și instituțiile selectate sunt conexiuni pe suport fibră
optică, în timp ce 33% sunt pe suport cablu TV. Urmează
conexiunile dedicate de tip xDSL (14%) și cele prin cablu
UTP/FTP (10%).

10

MONITORUL OFICIAL AL ROMÂNIEI, PARTEA I, Nr. 525/30.VII.2009

Figura 5: Conexiuni dedicate de acces la internet în funcție de tipul de infrastructură, existente în companii și instituții
Sursă: ANCOM

Referitor la tipurile de abonamente utilizate, majoritatea
companiilor și instituțiilor (86%) în care există conexiune
dedicată de acces la internet cu abonament lunar cu trafic
nelimitat, în timp ce în 7% din companii și instituții se utilizează
abonamente lunare cu trafic limitat și plata traficului suplimentar.
Conform datelor furnizate de ANCOM pentru următoarea
perioadă există intenția la nivelul companiilor și instituțiilor de a
achiziționa o conexiune în bandă largă la o viteză de transfer
mai mare, această intenție situându-se la nivelul companiilor
mici la o valoare de 16—17% și la o valoare mai mică de 9% în
rândul companiilor mari, cu peste 50 de angajați. Totodată, 57%
dintre aceste companii vor opta pentru achiziționarea unei
conexiuni de acces dedicat, în care cea mai mare pondere o au
conexiunile prin fibră optică urmate de cele prin cablu TV.
II.2. Analiza SWOT
Puncte forte:

— dinamica accelerată a numărului de conexiuni broadband;
— penetrarea în ascensiune puternică a telefoniei mobile
(123% acoperire);
— rata ridicată a penetrării rețelelor CaTV (75% acoperire);
— nivel în creștere al competiției pe segmente majore;
— paleta de soluții tehnologice disponibile este în creștere;
— rețelele interurbane de transport de date sunt bine
dezvoltate;
— costul de achiziție al terminalelor (PC-uri, laptopuri,
telefoane mobile smartphone etc.) este relativ scăzut în
comparație cu anii anteriori.
Puncte slabe:

— ratele de penetrare și de utilizare ale internetului sunt
scăzute în raport cu media la nivel european;
— diferențele majore între ratele de penetrare ale rețelelor
broadband în mediul urban și cele din mediul rural;
— probleme de acces pe bucla locală (implementarea
accesului necondiționat pe bucla locală, procesul de
sistematizare a rețelelor locale pozate aerian);
— disponibilitatea redusă a conținutului informațional local și
a aplicațiilor publice relevante;
— rata de penetrare considerabil mai mică și gradul mult mai
redus de dezvoltare a rețelei fixe ale fostului monopolist în
comparație cu alte state membre ale Uniunii Europene;
— volumul investițiilor poate înregistra o scădere pe fondul
crizei economice actuale;
— lipsa unei abordări comune la nivel guvernamental în
implementarea proiectelor, fapt de natură a conduce la
suprapuneri și risipiri ale resurselor publice.
Oportunități:

— avantajul dezvoltării târzii: perioada dominației conexiunilor
în bandă îngustă poate fi diminuată semnificativ;

— posibilitățile de valorificare a cererii potențiale ridicate —
agregarea cererii publice, apariția de noi clienți corporativi;
— caracteristicile pozitive ale consumatorilor — deschiderea
către servicii inovative, alfabetizare digitală ridicată a tinerilor;
— creșterea penetrării conexiunilor în bandă largă la nivelul
populației, al sectorului public și privat încurajează dezvoltarea
de conținut.
Amenințări:

— lipsa de aplicații și conținut local, dar și nivelul insuficient
de alfabetizare digitală și cunoașterea beneficiilor;
— procentul ridicat al populației aflate în mediul rural
limitează dezvoltarea accesului datorită rentabilității
limitate/negative;
— adâncirea decalajului digital, prin concentrarea ofertei pe
zonele urbane cu densități ridicate ale populației;
— amplificarea diferențelor față de statele UE, în lipsa
implementării unor politici/reglementări adecvate.
Analiza caracteristicilor pieței serviciilor broadband indică
faptul că, deși există o serie de avantaje și oportunități pentru
dezvoltarea acestor servicii, în lipsa unor măsuri de intervenție
adaptate la problemele existente în România, există riscuri
semnificative de adâncire a decalajului digital și de amplificare
a diferențelor înregistrate între regiuni, respectiv între mediul
rural și cel urban. De asemenea, se impun măsuri adecvate
avându-se în vedere faptul că s-a constatat că nu există suportul
tehnic necesar pentru stimularea dezvoltării regionale prin
încurajarea competiției și creșterea gradului de accesibilitate al
serviciilor de comunicații.
III. PRINCIPII GENERALE ȘI OBIECTIVE STRATEGICE

III.1. Principii generale
Principiile de acțiune care au stat la baza elaborării prezentei
strategii au avut în vedere modelele europene utilizate în cadrul
strategiilor de broadband dezvoltate de statele membre ale UE,
ca răspuns la inițiativa eEurope, însă au ținut cont și de
specificul pieței din România.
Planul strategic guvernamental își propune accelerarea
ritmului de dezvoltare a serviciilor de comunicații în bandă largă,
identificate drept unul dintre cei mai importanți facilitatori ai
modernizării societății și creșterii gradului de competitivitate a
economiei, prin încurajarea acelor activități care să ducă la
diminuarea acelor zone identificate drept zone dezavantajate
din punctul de vedere al accesului. Cu alte cuvinte, strategia
propune un set de recomandări care vizează îmbunătățirea
situației anumitor activități care au influență asupra dezvoltării
serviciilor de comunicații în bandă largă, activități care în lipsa
unei intervenții din partea statului ar fi cunoscut un ritm de
dezvoltare mult mai redus.
Prin crearea de infrastructură și oferirea accesului în bandă
largă în condiții de concurență a fost avută în vedere înlăturarea
anumitor bariere de acces la serviciile broadband. Unul dintre

11

MONITORUL OFICIAL AL ROMÂNIEI, PARTEA I, Nr. 525/30.VII.2009
principiile care a stat la baza acestei abordări este garantarea
accesului liber la o gamă cât mai largă de servicii cu o mare
disponibilitate geografică și socială. Aceasta presupune în
principal existența unei piețe libere, garantată prin respectarea
principiului nediscriminării în ceea ce privește tratamentul aplicat
furnizorilor de rețele sau servicii de comunicații electronice și
încurajarea unei piețe concurențiale în ceea ce privește
diversitatea ofertei, tarifele și calitatea serviciilor. Ca atare,
strategia națională de comunicații în bandă largă recunoaște
importanța mecanismelor de piață în dezvoltarea serviciilor
broadband.
La baza stabilirii unei piețe libere și concurențiale se
regăsește și principiul fundamental al neutralității tehnologice,
care asigură existența unei diversități de soluții și tehnologii
capabile să satisfacă nevoile specifice de comunicații ale
grupurilor diferite de utilizatori și oferă posibilitatea de alegere a
celei mai eficiente metode de comunicații într-o situație dată.
Tocmai pentru a putea respecta acest principiu, formula de
intervenție din partea statului va fi mai curând una indirectă (prin
reglementări și stimuli) și selectivă (acțiuni concentrate și
prioritizate).
Această multitudine de resurse comunicaționale este cu atât
mai valoroasă având în vedere rapiditatea cu care se schimbă
și evoluează societatea și implicit și nevoile acesteia de
comunicare și informare. De asemenea, date fiind perioadele
relativ îndelungate de timp pentru a dezvolta și implementa
soluții tehnice viabile, este necesară încurajarea diversității
tehnologice pentru a permite ca înainte ca o anumită nevoie de
comunicare să devină stringentă să existe deja mai multe soluții
capabile să o adreseze.
Pentru a se asigura o alocare optimă a resurselor disponibile
și o distorsiune minimă a mecanismelor pieței este necesară
respectarea principiului proporționalității. Cu alte cuvinte,
intensitatea acțiunilor întreprinse trebuie să corespundă
profunzimii problemei identificate, iar selectarea instrumentelor
de acțiune trebuie făcută pe baza celui mai redus efort necesar
dintre toate alternativele disponibile care pot îndeplini în mod
eficient obiectivul vizat.
În vederea absorbției cu maximă eficiență a fondurilor
guvernamentale disponibile pentru implementarea programului
broadband de dezvoltare a serviciilor de comunicații în bandă
largă, soluțiile adoptate trebuie să asigure respectarea
principiului utilizării eficiente a resurselor în sensul evitării
suprapunerii acestora. Se remarcă astfel necesitatea
coordonării comune a tuturor proiectelor guvernamentale în
domeniul comunicațiilor broadband de către o singură autoritate,
capabilă să gestioneze toate inițiativele întreprinse în cadrul

programului și să asigure evitarea suprapunerii activităților și
resurselor.
Setul de opțiuni strategice identificate vor urmări stabilirea
unui echilibru între necesitatea oferirii unor stimulente pentru
dezvoltarea infrastructurii în zonele dezavantajate și principiul
minimei intervenții din partea autorităților. În acest fel, vor fi
încurajate investițiile private, promovarea concurenței și
reducerea prețurilor ca urmare a dezvoltării nivelului competitiv
în domeniul comunicațiilor broadband.
Un alt principiu important îl reprezintă asigurarea dezvoltării
atât a infrastructurii, cât și a serviciilor pentru a genera așanumitul ăcerc virtuos” — crearea de rețele, urmată de stimularea
cererii de servicii prin dezvoltarea de conținut nou, conducând la
o cerere nouă de comunicații în bandă largă, care va justifica
investiții în infrastructură, iar ciclul se reia.
De asemenea, se vor avea în vedere respectarea dreptului
universal la accesul la mijloace electronice de comunicații și
promovarea intereselor specifice ale utilizatorilor cu dizabilități
sau nevoi speciale pentru a obține un maxim de beneficii de pe
urma serviciilor broadband în sensul includerii sociale a acestora
și al egalității șanselor. Urmând același principiu al egalității
șanselor se va urmări în același timp respectarea și promovarea
diversității culturale și lingvistice.
Nu în ultimul rând, este preferabil ca soluțiile propuse să
permită încurajarea reală a participanților de a contribui la
implementarea strategiei de broadband, în sensul că avantajele
de care pot beneficia acești participanți să fie mai mari sau cel
puțin egale cu costurile asociate participării, respectându-se
principiul profitabilității activităților comerciale.
III. 2. Obiective
Pentru a se asigura succesul strategiei de comunicații în
bandă largă au fost identificate și formulate o serie de obiective
clare și cuprinzătoare, pentru a orienta eficient activitățile și
resursele proiectului. Obiectivele au fost grupate în jurul a 3
piloni fundamentali care pot fi implementați printr-un mix de
metode de intervenție. Astfel, pilonii principali în jurul cărora a
fost dezvoltată strategia se referă în mod special la asigurarea
accesului la servicii broadband, furnizarea de conținut relevant
și asigurarea precondițiilor necesare de informare, educare și
securitate.
Pornindu-se de la pilonii fundamentali ai strategiei a fost
dezvoltat un set de indicatori însoțiți de valori-țintă aferente, în
vederea evaluării impactului asupra principalelor categorii de
beneficiari vizate. Aceste ținte concrete reprezintă praguri de
referință care vor fi utilizate în monitorizarea progresului
înregistrat, fiind specifice și măsurabile pentru a permite o
dozare corectă a efortului, precum și recalibrarea periodică a
resurselor investite.

Tabelul 6: Tipuri de indicatori utilizați pentru fiecare pilon strategic și categorie principală de beneficiari
Pilonii strategiei

Asigurarea
accesului la
broadband

Furnizarea de
conținut relevant

Asigurarea (pre-)
condițiilor:
informare, educare,
securitate

Indivizi

Companii

Administrație publică

— rata de penetrare a
calculatoarelor în rândul
populației
— rata de penetrare a
conexiunilor în bandă largă în
rândul populației
— procent din populație care
utilizează servicii on-line
— numărul de utilizatori ai
serviciilor e-learning

— rata de penetrare a
calculatoarelor în rândul
companiilor
— rata de penetrare a
conexiunilor în bandă largă în
rândul companiilor
— % companiilor cu site web
propriu
— % companii care utilizează
aplicații de tip e-Business

— % calculatoarele administrației
publice cu acces la conexiune în
bandă largă
— rata de penetrare a clădirilor
publice cu conexiune în bandă
largă
— numărul de servicii
e-Administrație disponibile pe
fiecare domeniu relevant de
activitate
— solicitări sau formulare
procesate on-line

— gradul de alfabetizare
digitală a populației

— % angajați cu experiență în
utilizarea calculatoarelor și
internetului

— gradul de alfabetizare digitală a
administrației publice

12

MONITORUL OFICIAL AL ROMÂNIEI, PARTEA I, Nr. 525/30.VII.2009

Strategia își propune să contribuie la: dezvoltarea regională,
stimularea competitivității în zonele dezavantajate din punctul
de vedere al accesului, reducerea dezechilibrelor între regiuni,
reducerea decalajului digital între zonele urbane și cele rurale.
Pe baza obiectivelor formulate anterior elaborării strategiei
pe baza unei analize preliminare (dezvoltarea echilibrată a
infrastructurii, creșterea disponibilității și a gradului de utilizare
a serviciilor, încurajarea dezvoltării conținutului informațional sau
asigurarea unui cadru adecvat care să permită îmbunătățirea
mediului concurențial și investițional) și în urma analizei
diagnostic a pieței de comunicații în bandă largă au fost
identificate 10 obiective strategice: 4 obiective generale și
obiective specifice, a căror prioritizare va fi realizată în funcție de
importanța strategică, aria de intervenție și resursele financiare
disponibile, de către grupul de lucru pentru implementarea
strategiei naționale de dezvoltare a comunicațiilor în bandă
largă, constituit conform măsurilor stabilite la pct. IV.1 din
prezenta strategie.
Obiectivele generale ale strategiei sunt:
• creșterea ratei de penetrare, la nivelul gospodăriilor, a
conexiunilor în bandă largă până la 40% în 2010 și de 80% în 2015;
• creșterea gradului de acces la serviciile de comunicații
electronice de bandă largă, la nivelul populației, de 100% până în 2015;
• conectarea și creșterea gradului de utilizare a serviciilor în
bandă largă la nivelul IMM-urilor;
• creșterea ratei de penetrare a serviciilor de comunicații
electronice de bandă largă pentru zonele dezavantajate din
punctul de vedere al accesului;
• creșterea ofertei de servicii on-line pentru sectorul
guvernamental și cel de afaceri.

Obiectivele specifice se referă atât la stimularea cererii, cât
și a ofertei de servicii de comunicații electronice de bandă largă
în sectorul public și privat:
• conectarea instituțiilor publice (agregarea cererii publice);
• creșterea utilizării în domeniul public;
• susținerea IMM-urilor în pregătirea, configurarea și
implementarea proiectelor de infrastructură și servicii;
• sporirea accesibilității serviciilor;
• dezvoltarea de conținut și aplicații;
• educarea consumatorilor și incluziunea grupurilor de
utilizatori defavorizați.
III. 3. Indicatori de monitorizare
Implementarea măsurilor corespunzătoare fiecărui obiectiv
va fi monitorizată prin intermediul unor indicatori specifici.
În definirea indicatorilor s-a ținut cont de următoarele principii:
• indicatorii-cheie trebuie să permită monitorizarea progresului
realizat în demersul de atingere a obiectivelor fundamentale ale
strategiei naționale de comunicații în bandă largă;
• indicatorii-cheie trebuie să ofere o imagine de ansamblu
clară asupra dezvoltării sectorului și indicații în ceea ce privește
acțiunile necesare pentru accelerarea progresului, dacă este
cazul;
• indicatorii-cheie trebuie să fie clar definiți și măsurabili/
cuantificabili pentru ca ulterior să poată constitui un instrument
de monitorizare/management al performanței dezvoltării sectorului
de comunicații în bandă largă;
• indicatorii trebuie să fie transparenți, suficient de ușor de
explicat și de înțeles, inclusiv în cazul unor indicatori compoziți.

Tabelul 7: Indicatorii* de monitorizare și valorile-țintă aferente
Ținta propusă Ținta propusă

Indicator

2007

Rata de penetrare a conexiunilor în bandă largă cu acces dedicat la nivelul gospodăriilor
Rata de acces al serviciilor în bandă largă la nivelul populației
Procentul persoanelor care utilizează internetul pentru interacțiunea cu autoritățile publice
Procentul de utilizare a serviciilor de tip e-government de către persoanele fizice (cererea) în total
Rata operațiunilor comerciale on-line (e-commerce)
Rata calculatoarelor disponibile la nivelul gospodăriilor
Procentul persoanelor care au utilizat internetul în scop educațional și de formare
Rata de penetrare a conexiunilor în bandă largă în rândul companiilor

2010

2015

23.02
10,5
(2008)
2.6
5
1.2
26 (anul
2006)
2.3 (anul
2006)
59

40
40

80
100

10
20
5
50

50
50
40
90

10

40

70

90

* Indicatorii vor fi colectați pe 3 paliere distincte: urban, suburban și rural.

De asemenea, în vederea evaluării dinamicii investițiilor în
proiectele de infrastructură de tip broadband se vor monitoriza
numărul de proiecte și sursa de finanțare aferentă în funcție de
arealul geografic.
Valorile-țintă ale indicatorilor propuși spre utilizare au fost
stabilite împreună cu deținătorii de interese din piață. Aceștia se
vor implica activ și în procesul de validare și ajustare a
prioritizării inițiativelor pentru implementarea strategiei de
comunicații în bandă largă în cadrul consultărilor cu grupul de
lucru pentru implementarea strategiei naționale de dezvoltare a
comunicațiilor în bandă largă.
Un accent special se va pune pe extinderea zonei de
acoperire a comunicațiilor de bandă largă la zonele
dezavantajate. O primă indicație a succesului înregistrat în
această direcție o vor constitui numărul de proiecte derulate în
zonele dezavantajate și, implicit, numărul de comunități
conectate din zonele dezavantajate care beneficiază de servicii
de comunicații de bandă largă în urma implementării strategiei.
Desigur, pentru a deține o perspectivă de ansamblu asupra
gradului global de conectivitate înregistrat în aceste zone la nivel
național, acești indicatori vor fi raportați la numărul total de
comunități identificate a fi dezavantajate, în vederea unei

estimări corecte a eforturilor necesare a fi depuse în continuare
pentru atingerea obiectivelor propuse.
IV. CADRUL LEGAL ȘI INSTITUȚIONAL ÎN DOMENIU

Instituțiile cu atribuții ce privesc reglementarea activității de
furnizare a serviciilor de comunicații electronice și implementarea
politicilor Guvernului României în domeniu sunt următoarele:
IV.1. Consiliul pentru promovarea societății informaționale
în România
Pentru crearea premiselor durabile ale implementării societății
informaționale în România, în scopul elaborării, integrării,
corelării și monitorizării politicii în domeniul serviciilor societății
informaționale a Guvernului, s-a constituit prin Hotărârea
Guvernului nr. 13/2009 Consiliul interministerial ăConsiliul pentru
promovarea societății informaționale în România.”
Consiliul este condus de primul-ministru și are ca membri 13
miniștri, printre atribuțiile acestei entități numărându-se:
stabilirea direcțiilor strategice pentru trecerea la societatea
informațională în România; aprobarea proiectelor directoare și a
bugetelor anuale aferente acestora, din domeniul comunicațiilor,
tehnologiei informației și societății informaționale, ale instituțiilor
publice; aprobarea și coordonarea proiectelor mai mari de
100.000 euro, din domeniul comunicațiilor, tehnologiei
informației și societății informaționale, ale instituțiilor publice,

MONITORUL OFICIAL AL ROMÂNIEI, PARTEA I, Nr. 525/30.VII.2009
companiilor/societăților naționale sau societăților comerciale la
care statul este acționar unic ori majoritar; aprobarea strategiilor
și proiectelor directoare de informatizare a ministerelor;
stabilirea căilor principale de modernizare a administrației
centrale folosindu-se metodele și instrumentele tehnologiei
informației etc.
IV. 2. Ministerul Comunicațiilor și Societății Informaționale
Ministerul Comunicațiilor și Societății Informaționale
realizează politicile și strategiile în domeniul comunicațiilor,
serviciilor poștale, tehnologiei informației și al serviciilor societății
informaționale și ale societății bazate pe cunoaștere.
Cadrul general de organizare și funcționare a Ministerului
Comunicațiilor și Societății Informaționale a fost stabilit prin
Hotărârea Guvernului nr. 12/2009 privind organizarea și
funcționarea Ministerului Comunicațiilor și Societății
Informaționale, cu modificările și completările ulterioare.
Principalele atribuții ale MCSI sunt:
— definirea politicii și strategiei sectoriale în domeniul
comunicațiilor electronice, serviciilor poștale, tehnologiei
informației și al serviciilor societății informaționale și ale societății
bazate pe cunoaștere;
— elaborarea obiectivelor strategice și tactice ale acestor
sectoare și a planului de acțiuni pentru implementarea acestor
obiective;
— exercitarea calității de unică autoritate publică în organizarea
și coordonarea la nivel național a implementării programelor și
proiectelor de guvernare electronică și administrație electronică;
— implementarea politicilor europene în domeniul comunicațiilor
electronice, serviciilor poștale, tehnologiei informației și al serviciilor
societății informaționale și ale societății bazate pe cunoaștere, prin
elaborarea cadrului normativ aferent fiecărui sector;
— protecția drepturilor și intereselor utilizatorilor, inclusiv prin
luarea tuturor măsurilor necesare pentru ca utilizatorii să obțină
un maxim de beneficii în condițiile unei piețe concurențiale, în
ceea ce privește diversitatea ofertei, tarifele și calitatea serviciilor;
— inițierea, conducerea, finanțarea, monitorizarea și/sau
implementarea de programe și proiecte proprii ori comunitare în
domeniul comunicațiilor electronice, serviciilor poștale, tehnologiei
informației și al serviciilor societății informaționale și ale societății
bazate pe cunoaștere, atribuirea conducerii programelor și
proiectelor, în conformitate cu reglementările în vigoare.
IV. 3. Autoritatea Națională pentru Administrare și
Reglementare în Comunicații
Autoritatea Națională pentru Administrare și Reglementare în
Comunicații funcționează sub control parlamentar, având rolul de
a pune în aplicare politicile naționale în domeniul comunicațiilor
electronice, comunicațiilor audiovizuale și al serviciilor poștale,
inclusiv prin reglementarea pieței și reglementarea tehnică în
aceste domenii. Conducerea autorității de reglementare în
comunicații este asigurată de un președinte și 2 vicepreședinți,
numiți de către Președintele României, la propunerea Guvernului.
Autoritatea Națională pentru Administrare și Reglementare
în Comunicații administrează și gestionează resursele limitate
din domeniul comunicațiilor electronice, fiind însărcinată cu
promovarea concurenței în sectorul comunicațiilor electronice și
al serviciilor poștale.
IV. 4. Agenția pentru Serviciile Societății Informaționale
(ASSI) a fost înființată în baza Ordonanței de urgență a
Guvernului nr. 25/2007 privind stabilirea unor măsuri pentru
reorganizarea aparatului de lucru al Guvernului, aprobată cu
modificări și completări prin Legea nr. 99/2008, cu modificările și
completările ulterioare, având atribuții în domeniul operării la
nivel național a sistemelor informatice ale administrației publice
centrale. ASSI este o instituție publică cu personalitate juridică,
aflată în subordinea Ministerului Comunicațiilor și Societății
Informaționale, și are drept principală atribuție implementarea și
operarea la nivel național a sistemelor informatice care
furnizează servicii destinate guvernării electronice.
Cadrul general de organizare și funcționare a ASSI a fost
stabilit prin Ordonanța de urgență a Guvernului nr. 73/2007,
aprobată cu modificări și completări prin Legea nr. 125/2008, cu
modificările ulterioare.
Principalele atribuții ale ASSI sunt următoarele:

13

— dezvoltă și operează Sistemul e-Guvernare, Sistemul
electronic de achiziții publice și Sistemul informatic pentru
atribuirea electronică a autorizațiilor de transport internațional
rutier de marfă și pentru atribuirea electronică a traseelor
naționale din programele de transport prin serviciile regulate
județene, interjudețene limitrofe și interjudețene;
— reglementează activitățile specifice furnizării serviciilor de
guvernare prin mijloace electronice;
— implementează, coordonează și operează la nivel național
sisteme informatice și de comunicații, în scopul furnizării
serviciilor destinate guvernării prin mijloace electronice;
— asigură interoperabilitatea aplicațiilor de guvernare prin
mijloace electronice.
Actele normative din domeniul comunicațiilor electronice sunt
următoarele:
• Ordonanța Guvernului nr. 34/2002 privind accesul la rețelele
publice de comunicații electronice și la infrastructura asociată,
precum și interconectarea acestora, aprobată cu modificări și
completări prin Legea nr. 527/2002, cu modificările și completările
ulterioare, care implementează la nivel național Directiva
2002/19/CE a Parlamentului European și a Consiliului din 7 martie
2002 privind accesul la rețelele de comunicații electronice și la
infrastructura asociată, precum și interconectarea acestora;
• Ordonanța de urgență a Guvernului nr. 79/2002 privind cadrul
general de reglementare a comunicațiilor, aprobată cu modificări și
completări prin Legea nr. 591/2002, cu modificările și completările
ulterioare, care implementează la nivel național Directiva 2002/20/CE
a Parlamentului European și a Consiliului din 7 martie 2002 privind
autorizarea rețelelor și serviciilor de comunicații electronice și
Directiva 2002/21/CE a Parlamentului European și a Consiliului din
7 martie 2002 privind un cadru de reglementare pentru rețelele și
serviciile de comunicații electronice;
• Legea nr. 304/2003 pentru serviciul universal și drepturile
utilizatorilor cu privire la rețelele și serviciile de comunicații
electronice, republicată, implementează la nivel național Directiva
2002/22/CE a Parlamentului European și a Consiliului din 7 martie
2002 privind serviciul universal și drepturile utilizatorilor cu privire
la rețelele și serviciile electronice de comunicații;
• Legea nr. 506/2004 privind prelucrarea datelor cu caracter
personal și protecția vieții private în sectorul comunicațiilor
electronice, cu modificările și completările ulterioare, care
implementează la nivel național Directiva 2002/58/CE a
Parlamentului European și a Consiliului din 12 iulie 2002 privind
prelucrarea datelor personale și protejarea confidențialității în
sectorul comunicațiilor publice;
• Hotărârea Guvernului nr. 88/2003 privind echipamentele radio
și echipamentele terminale de telecomunicații și recunoașterea
reciprocă a conformității acestora, republicată, care implementează
la nivel național Directiva 1999/5/CE a Parlamentului European și
a Consiliului din 9 martie 1999 privind echipamentele radio și
echipamentele terminale de telecomunicații și recunoașterea
mutuală a conformității acestora și Directiva 88/301/CEE a
Comisiei din 16 mai 1988 privind concurența pe piețele
echipamentelor de terminale de telecomunicații;
• Hotărârea Guvernului nr. 982/2007 privind compatibilitatea
electromagnetică, care implementează la nivel național Directiva
2004/108/CE a Parlamentului European și a Consiliului din
15 decembrie 2004 privind apropierea legislațiilor statelor
membre cu privire la compatibilitatea electromagnetică și de
abrogare a Directivei 89/336/CEE a Consiliului;
• Hotărârea Guvernului nr. 1.016/ 2004 privind măsurile
pentru organizarea și realizarea schimbului de informații în
domeniul standardelor și reglementărilor tehnice, precum și al
regulilor referitoare la serviciile societății informaționale între
România și statele membre ale Uniunii Europene, precum și
Comisia Europeană, care implementează la nivel național
Directiva 98/34/CE a Parlamentului European și a Consiliului din
22 iunie 1998 de stabilire a unei proceduri pentru furnizarea de
informații în domeniul standardelor și reglementărilor tehnice și
al normelor privind serviciile societății informaționale, modificată
prin Directiva 98/48/CE a Parlamentului European și a
Consiliului din 20 iulie 1998.

14

MONITORUL OFICIAL AL ROMÂNIEI, PARTEA I, Nr. 525/30.VII.2009

V. PLANUL DE ACȚIUNE

V.1. Implicații organizaționale ale strategiei
Planul strategic recunoaște inițiativele cu impact asupra
dezvoltării serviciilor broadband întreprinse până în prezent,
subliniind importanța continuării eforturilor în direcția vizată,
precum și necesitatea coordonării/subsumării acestor eforturi
obiectivelor generale ale strategiei.
În procesul de analiză a pieței și de elaborare a recomandărilor
s-a constatat existența unei serii de inițiative întreprinse de
diverse instituții ale statului, care influențează direct sau indirect
evoluția serviciilor de comunicații în bandă largă. Aceste acțiuni
contribuie la satisfacerea precondițiilor pentru o adopție la scară
largă a conexiunilor broadband la internet, fie în ceea ce privește
accesul, fie pe partea conținutului digital.
Gestionarea lor de către entități diverse conduce însă la
duplicarea eforturilor în multe situații, lăsând neexploatate
potențialele sinergii, precum și la implementarea unor soluții
nearmonizate din punct de vedere tehnologic. În plus, nu există o
privire de ansamblu asupra tuturor acestor inițiative, rezultatul fiind
o lipsă de transparență asupra oportunităților pe care ele le oferă,
atât din perspectiva potențialilor beneficiari, cât și chiar a autorităților.
Pornindu-se de la aceste observații se consideră oportună
înființarea unei entități operaționale speciale cu rolul de a
implementa strategia guvernamentală de dezvoltare a serviciilor
de comunicații în bandă largă.
Un astfel de exemplu reprezentativ este cazul Italiei, unde în
urma strategiei de dezvoltare a comunicațiilor în bandă largă au
fost înființate două entități pentru implementarea strategiei:
• Infratel Italia, companie înființată de Ministerul Comunicațiilor
și responsabilă pentru implementarea inițiativelor de promovare
a dezvoltării infrastructurii de comunicații în bandă largă și
eliminarea decalajului tehnologic între regiuni;
• Innovazione Italia, companie înființată de Ministerul Inovațiilor
și responsabilă pentru implementarea inițiativelor de dezvoltare a
aplicațiilor cu conținut digital și a serviciilor broadband.
Exemple relevante în această direcție se regăsesc în alte
state membre ale Uniunii Europene, precum: Irlanda, Ungaria
și Finlanda.
În cazul Finlandei, grupul de lucru responsabil cu
implementarea strategiei de dezvoltare a comunicațiilor în bandă
largă a fost format din: Ministerul de Interne, Ministerul de Finanțe,
Ministerul Educației, Ministerul Industriei și Comerțului, FICORA
(Finnish Communications Regulatory Authority), Autoritatea de
Concurență Finlandeză, Agenția pentru Protecția Consumatorilor,
Confederația Industrială Finlandeză (Confederation of Finnish
Industries), Fi-Com (Finnish Federation for Communications and
Teleinformatics) și autoritățile finlandeze locale și regionale.
În Ungaria implementarea strategiei naționale de comunicații
în bandă largă și asigurarea răspândirii comunicațiilor
electronice în bandă largă sunt asigurate de consorțiul Telkes
Tanácsadó Rt., Colosseum Budapest Kft. și Ariosz Kft.
În cazul Irlandei, a fost selectată prin licitație o companie,
parte componentă a Hutchison Whampoa, companie care este
responsabilă cu administrarea Planului național de broadband și
care are drept scop furnizarea serviciilor în bandă largă în acele
zone neacoperite încă, zone dezavantajate din punctul de
vedere al accesului.
În România, rolul de entitate operațională va reveni grupului
de lucru constituit prin hotărâre a Consiliului interministerial
ăConsiliul pentru promovarea societății informaționale în
România”, grup care va monitoriza implementarea proiectelor
privind dezvoltarea infrastructurii de comunicații electronice în
bandă largă ca suport pentru promovarea serviciilor
informaționale. Entitatea va funcționa ca interfață între diversele
autorități/instituții deținătoare de interese în derularea proiectelor
colectând reacții de la acestea și asigurând minimizarea
costurilor de tranzacționare. Totodată, această entitate
operațională va asigura platforma de comunicare/interfață cu
părțile implicate din piață în formula unui punct unic de
gestionare a relațiilor cu acestea în privința sectorului de
comunicații în bandă largă.
Pentru îndeplinirea obiectivelor la nivel național, grupul de
lucru va desfășura următoarele acțiuni:

1. elaborarea în termen de două luni de la constituirea grupului
a unui plan de măsuri pentru dezvoltarea la nivel național a
serviciilor de bandă largă, în baza principiilor și obiectivelor
stabilite prin intermediul prezentei strategii. Planul de măsuri va
cuprinde următoarele elemente: acțiuni specifice, etapizare,
instituție/departament responsabil, surse de finanțare etc.;
2. stabilirea direcțiilor strategice pentru trecerea la societatea
informațională în România;
3. monitorizarea implementării proiectelor de infrastructură
și servicii de broadband mai mari de 100.000 euro;
4. stabilirea căilor principale de modernizare a administrației
centrale folosindu-se metodele și instrumentele tehnologiei
informației;
5. fundamentarea oportunității acordării ajutoarelor de stat
pentru dezvoltarea serviciilor de comunicații în bandă largă, cu
respectarea prevederilor legale în vigoare.
Pentru îndeplinirea obiectivelor la nivel regional, grupul de
lucru va contribui la implementarea următoarele măsuri:
1. inițierea de demersuri în direcția cointeresării autorităților
administrației locale în dezvoltarea de proiecte de infrastructură;
2. realizarea de proiecte-pilot de implementare a noilor
tehnologii broadband care să vizeze identificarea de modele ce pot
fi aplicate în zone dezavantajate din punctul de vedere al accesului;
3. identificarea necesităților specifice comunităților dezavantajate,
care pot fi soluționate prin intermediul aplicațiilor IT&C, în
vederea agregării acestora în pachete care pot stimula cererea
de servicii de tip broadband.
Scopul măsurilor de dezvoltare regională a comunicațiilor în
bandă largă a fost acela de a face realizarea rețelelor și
furnizarea serviciilor viabile din punct de vedere economic, chiar
și în zonele unde acest lucru nu este profitabil din punct de
vedere comercial. Pentru a atinge acest scop trebuie realizate
planuri regionale cuprinzătoare și bine coordonate care să
contribuie la extinderea rețelelor de comunicații în bandă largă
în zonele dezavantajate din punctul de vedere al accesului.
Grupul de lucru va avea, de asemenea, următoarele sarcini
specifice:
— determinarea oportunităților și nevoilor de inițiative
legislative și de reglementare necesare bunei desfășurări a
procesului de tranziție;
— elaborarea și derularea programelor de subvenționare a
dotării cu echipamente de recepție pentru categoriile
defavorizate ale populației;
— colectarea și centralizarea datelor statistice legate de
procesul de dotare a populației cu echipamente de recepție.
Avantajele acestui model instituțional/operațional se vor
materializa mai ales prin:
• responsabilizarea unei entități/echipe cu sarcina/activitatea
de implementare a programului de broadband, ce va putea
asigura și o coordonare optimă a tuturor inițiativelor care concură
la îndeplinirea obiectivului de dezvoltare a comunicațiilor în
bandă largă și a celor care au implicații în acest sens;
• respectarea principiului separării funcțiilor — reglementarea
sectorului de comunicații în bandă largă versus operarea de
proiecte de telecomunicații și implementarea efectivă a
demersurilor prevăzute în strategie;
• un grad mai ridicat de vizibilitate a inițiativelor din
perspectiva beneficiarilor, datorat coerenței programului de
broadband;
• economii de scară și de scop datorate agregării programelor;
• dezvoltarea unei baze de cunoștințe și competențe în
cadrul entității operaționale;
• consolidarea relațiilor cu deținătorii de interese de pe piață,
prin diminuarea potențialelor conflicte de interese.
V.2. Metodologia și monitorizarea implementării
strategiei
Pentru a putea fi pusă în aplicare, strategia de dezvoltare a
comunicațiilor în bandă largă trebuie să prevadă un set de
acțiuni concrete care să conducă la atingerea obiectivelor
majore asumate.
În acest scop se va constitui un grup de lucru format din
reprezentanți ai Ministerului Comunicațiilor și Societății

15

MONITORUL OFICIAL AL ROMÂNIEI, PARTEA I, Nr. 525/30.VII.2009
Informaționale, Ministerului Educației, Cercetării și Inovării,
Ministerului Administrației și Internelor, Ministerului Apărării
Naționale, Ministerului Finanțelor Publice, Ministerului
Economiei, Ministerului Întreprinderilor Mici și Mijlocii,
Comerțului și Mediului de Afaceri, Ministerului Transporturilor și
Infrastructurii, Ministerului Dezvoltării Regionale și Locuinței,
Ministerului Mediului, Ministerului Muncii, Familiei și Protecției
Sociale, Ministerului Agriculturii, Pădurilor și Dezvoltării Rurale,
Ministerului Sănătății și ai Autorității Naționale pentru
Administrare și Reglementare în Comunicații.
Instituțiile menționate au obligația de a desemna, printr-o
notificare adresată Ministerului Comunicațiilor și Societății
Informaționale, câte 3 reprezentanți în grupul de lucru, dintre
care unul la nivel de secretar de stat/subsecretar de stat,
respectiv la nivel de vicepreședinte în cazul ANCOM.
Grupul de lucru astfel constituit își va stabili propriul
regulament de organizare și funcționare în prima ședință de
lucru. Luând în considerare prevederile art. 53 din Hotărârea
Guvernului nr. 12/2009, cu modificările și completările ulterioare,
prin care se desemnează Ministerul Comunicațiilor și Societății
Informaționale ca unică autoritate publică în organizarea și
coordonarea la nivel național a programelor și proiectelor de
guvernare electronică și administrație electronică, Ministerul
Comunicațiilor și Societății Informaționale va deține președinția
și va organiza secretariatul acestui grup.
Pentru atingerea obiectivelor, atunci când este necesar,
grupul de lucru va colabora și cu reprezentanții societății civile,
ai industriei, ai asociațiilor și organizațiilor neguvernamentale cu
atribuții în domeniul audiovizualului și tehnologiei informației.
Toate măsurile care vizează îndeplinirea obiectivelor
strategiei naționale, inclusiv cele care privesc proiectele de
infrastructură de anvergură, vor fi aprobate în cadrul acestui
grup, numai în cadrul finanțărilor guvernamentale. De
asemenea, grupul de lucru stabilește metodologia conform
căreia va fi monitorizată implementarea planului de acțiuni.
V.3. Pașii următori
Succesul oricărui demers de planificare strategică depinde
fundamental de modul în care acesta este comunicat, înțeles și
acceptat de către toate părțile implicate și de punerea în practică
printr-un efort comun depus de către toți deținătorii de interese.
În baza listei de priorități, validată împreună cu părțile
implicate din piață, precum și avându-se în vedere indicațiile
generale privind planurile de acțiune ale fiecăreia dintre

inițiativele prioritizate, vor deveni sarcini ale grupului de lucru
următoarele:
• detalierea planului de acțiune și a planului de finanțare;
• prezentarea către toate părțile implicate și/sau afectate;
• colectarea de reacții/feed-back de la fiecare categorie
implicată și ulterior;
• demararea transpunerii în practică a inițiativei.
În plus, experiențele la nivel internațional arată că reușita
programelor de broadband depinde primordial de măsura în
care, pe de o parte, există o singură entitate cu mandatul de
operaționalizare a strategiei, iar pe de alta parte, nivelul de
eficiență în coordonarea diferitelor autorități publice competente
este unul ridicat.
VI NECESAR ȘI OPȚIUNI DE FINANȚARE

Pentru a oferi o imagine cât mai completă asupra tuturor
implicațiilor prezentei strategii, o etapă obligatorie este
realizarea unei estimări preliminare a resurselor financiare
necesare. Avându-se în vedere complexitatea și diversitatea
acțiunilor propuse, precum și gradul diferit de prioritizare, trebuie
subliniat faptul că necesarul de finanțare calculat reprezintă o
primă estimare grosieră. În fazele ulterioare de consultare, după
definitivarea prioritizării măsurilor prevăzute în cadrul strategiei,
vor fi necesare validarea și ajustarea estimărilor într-un grad mai
ridicat de detaliu.
VI.1. Necesarul de finanțare a programului de dezvoltare
a serviciilor de comunicații în bandă largă
În vederea îndeplinirii obiectivelor stabilite, grupul de lucru
pentru implementarea strategiei naționale de dezvoltare a
comunicațiilor în bandă largă va fi însărcinat să evalueze
necesarul de finanțare pentru atingerea acestor obiective, dar
și să identifice și să cuantifice resursele disponibile în acest
sens.
Ca atare, un rezultat mai apropiat de necesarul real de
finanțare va putea fi obținut doar printr-o fundamentare pe
costuri, posibilă numai printr-un dialog susținut între toți
reprezentanții grupului de lucru, dar și cu operatorii de pe piața
de comunicații. Acest dialog va evidenția și interesul acestora
de a participa la realizarea opțiunilor propuse, ceea ce va
permite o mai bună cuantificare a contribuției necesare din
partea autorităților, respectiv din fonduri publice.
Cu toate acestea, o evaluare sumară a costurilor implicate de
punerea în practică a strategiei a fost posibilă pe baza analizei
resurselor financiare angajate în inițiative similare/cu amploare
asemănătoare din alte state europene.

Tabelul 8: Sinteza necesarului de finanțare pentru implementarea strategiei guvernamentale de dezvoltare a serviciilor
de comunicații în bandă largă

Obiectivul major

Dezvoltarea infrastructurii în zonele
dezavantajate din punctul de vedere al accesului

Creșterea extensivă a disponibilității serviciilor
de comunicații în bandă largă
Conectarea instituțiilor publice la servicii
de comunicații în bandă largă
Introducerea serviciilor on-line la nivelul
administrației publice

Instrumente

Total, din care:
• Cofinanțarea proiectelor de infrastructură în
zonele dezavantajate din punctul de vedere al
accesului
• Acordarea de stimulente fiscale pentru proiecte
de infrastructură în zonele dezavantajate din
punctul de vedere al accesului
• Dezvoltarea de HotSpoturi la nivelul orașelor
(în piețe publice, biblioteci, locuri publice etc.)

Necesar de finanțare prin
programul național de
dezvoltare a serviciilor în
bandă largă 2009—2015
[mil. euro]

140

130

10
5
85

Total, din care:

770

• e-Romania

90

• e-Guvernare

90

• e-Administratie

70

16

MONITORUL OFICIAL AL ROMÂNIEI, PARTEA I, Nr. 525/30.VII.2009

Obiectivul major

Instrumente

• e-Justitie
• e-Sanatate
• e-Educatie
• e-Tax
• e-Cultura
• e-Turism
• e-Urgente
• e-Frauda
• e-Asociativ
• e-Participare

Necesar de finanțare prin
programul național de
dezvoltare a serviciilor în
bandă largă 2009—2015
[mil. euro]

40
60
60
80
40
40
60
40
50
50
80

Conectarea la servicii de comunicații în bandă
largă și creșterea gradului de utilizare a acestora
la nivelul activităților curente ale IMM-urilor
Stimularea dezvoltării de conținut

35

Sporirea accesibilității serviciilor

85

Educarea consumatorilor

15

Alte cheltuieli (de exemplu: comunicare, instruire etc.)

35
1.250

TOTAL PROGRAM:

VI.2. Modalități de finanțare
În construirea planului de finanțare grupul de lucru se va
ghida după următoarele direcții:
— contribuția activă la maximizarea gradului de absorbție a
fondurilor naționale sau comunitare aferente sectorului TIC;
— stabilirea valorii și metodologiei de acordare a unor
subvenții de la bugetul de stat pentru achiziționarea de
echipamente, ținându-se cont de faptul că, asigurându-se
accesul populației la astfel de echipament la un cost minimal,
se vor încuraja folosirea tehnologiilor de tip broadband și, implicit,
atingerea unei rate de penetrare crescute până în anul 2015;
— posibilitatea acordării ajutoarelor de stat pentru
dezvoltarea serviciilor de bandă largă și propunerea de măsuri
în concordanță cu prevederile legale în vigoare.
De asemenea, în elaborarea schemei de finanțare, grupul
de lucru trebuie să țină cont de oportunitățile care pot apărea
pe termen mediu:
• posibilitatea includerii serviciilor de broadband în sfera
serviciului universal. La nivel european există deja propuneri în
acest sens, iar România, în calitatea sa de stat membru, susține
această opinie. În eventualitatea adoptării acestei propuneri,
finanțarea proiectelor de implementare a serviciilor și
infrastructurii de broadband poate fi susținută din fondul pentru
serviciul universal;
• oportunitatea încheierii de parteneriate publice private cu
actorii din piață interesați să participe la cofinanțarea de proiecte
de implementare a rețelelor și serviciilor de broadband, dar și în

scopul dezvoltării noilor tehnologii de bandă largă în următorii
ani. Astfel de inițiative vor fi încurajate și de adoptarea noului
proiect al legii parteneriatului public-privat în primul trimestru al
anului 2009, act normativ care are ca obiectiv crearea
premiselor pentru încurajarea investițiilor private cu surse
interne, dar mai ales externe.
VII. GLOSAR DE TERMENI ȘI ABREVIERI UTILIZATE

ANCOM
CE
DSL
ECE
FTP
IMM
MCSI
OCDE
PC
TIC
TNABF
UE
UNESCO
UTP

— Autoritatea Națională pentru Administrare și
Reglementare în Comunicații
— Comisia Europeană
— digital subscriber line
— Europa Centrală și de Est
— Foiled Twisted Pair (Cablu cu perechi răsucite
în folie)
— întreprindere mică și mijlocie
— Ministerul Comunicațiilor și Societății Informaționale
— Organizația pentru Cooperare și Dezvoltare
Economică
— personal computer
— tehnologia informației și comunicațiilor
— Tabelul național de atribuire a benzilor de
frecvență
— Uniunea Europeană
— Organizația Națiunilor Unite pentru Educație,
Știință și Cultură
— Unshielded Twisted Pair (Cablu cu perechi
răsucite neecranat).

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 525/30.VII.2009 conține 16 pagini.

Prețul: 3,20 lei

&JUYDGY|432475]
ISSN 1453—4495

