Anul 177 (XXI) — Nr. 769

PARTEA I

Miercuri, 11 noiembrie 2009

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.299 din 13 octombrie 2009 referitoare la excepția
de neconstituționalitate a prevederilor art. 21 alin. (1),
(2) și (4) și art. 26 alin. (1) și (2) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945—22 decembrie 1989

2–3

Decizia nr. 1.306 din 13 octombrie 2009 referitoare la excepția
de neconstituționalitate a prevederilor art. 494 din
Codul civil ..................................................................

3–5

Decizia nr. 1.308 din 13 octombrie 2009 referitoare la excepția
de neconstituționalitate a prevederilor art. 42 alin. 1
din Codul familiei ........................................................

5–6

Decizia nr. 1.314 din 13 octombrie 2009 referitoare la excepția
de neconstituționalitate a dispozițiilor art. 453 alin. 1
din Codul de procedură civilă ....................................

7–8

Decizia nr. 1.315 din 13 octombrie 2009 referitoare la excepția
de neconstituționalitate a prevederilor art. 2 alin. (1)
lit. a) și h) din Legea nr. 10/2001 privind regimul juridic
al unor imobile preluate în mod abuziv în perioada
6 martie 1945—22 decembrie 1989 ..........................

8–10

Decizia nr. 1.316 din 13 octombrie 2009 referitoare la excepția
de neconstituționalitate a dispozițiilor art. 598 și 600
din Codul de procedură civilă ....................................

10–11

Decizia nr. 1.317 din 13 octombrie 2009 referitoare la excepția
de neconstituționalitate a dispozițiilor art. 3733 alin. 1
și alin. 11 din Codul de procedură civilă ....................

12–13

Decizia nr. 1.318 din 13 octombrie 2009 referitoare la excepția
de neconstituționalitate a dispozițiilor art. 244 alin. 1
pct. 1 din Codul de procedură civilă ..........................

13–14

Decizia nr. 1.323 din 13 octombrie 2009 referitoare la excepția
de neconstituționalitate a dispozițiilor art. 111 teza
a doua din Codul de procedură civilă ........................

15–16

2

MONITORUL OFICIAL AL ROMÂNIEI, PARTEA I, Nr. 769/11.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.299
din 13 octombrie 2009

referitoare la excepția de neconstituționalitate a prevederilor art. 21 alin. (1), (2) și (4) și art. 26
alin. (1) și (2) din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 21 alin. (1), (2) și (4) și art. 26 alin. (1) și (2)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, excepție ridicată de Dan Constantin
Popescu în Dosarul nr. 1.107/91/2007 al Curții de Apel Galați —
Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 29 ianuarie 2009, pronunțată în Dosarul
nr. 1.107/91/2007, Curtea de Apel Galați — Secția civilă a
sesizat Curtea Constituțională cu excepția de
neconstituționalitate a prevederilor art. 21 alin. (1), (2) și (4)
și art. 26 alin. (1) și (2) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989. Excepția a fost ridicată de
Dan Constantin Popescu într-o cauză civilă având ca obiect o
acțiune în revendicare.
În motivarea excepției de neconstituționalitate autorul
acesteia susține că textele de lege criticate sunt
neconstituționale, deoarece prevăd că, în situația în care bunul
preluat abuziv de către stat a fost înstrăinat către terțe persoane,
restituirea în natură nu mai este posibilă, urmând a fi acordate
despăgubiri fostului proprietar. Arată că, prin aceasta, se
ocrotește dreptul de proprietate al terților dobânditori, în
detrimentul foștilor proprietari.
Curtea de Apel Galați — Secția civilă consideră că
excepția de neconstituționalitate este neîntemeiată, având în
vedere jurisprudența anterioară a Curții Constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens, arată că acestea nu contravin sub
niciun aspect dreptului de proprietate privată, fiind rezultatul

opțiunii legiuitorului, care poate decide asupra modului de
reparare a injustițiilor și abuzurilor din legislația anterioară. Face
referire la Decizia Curții Constituționale nr. 322/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 21 alin. (1), (2) și (4) și art. 26 alin. (1) și (2) din
Legea nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie 1989,
republicată în Monitorul Oficial al României, Partea I, nr. 798 din
2 septembrie 2005, care au următorul conținut:
— Art. 21: ă(1) Imobilele — terenuri și construcții — preluate
în mod abuziv, indiferent de destinație, care sunt deținute la data
intrării în vigoare a prezentei legi de o regie autonomă, o
societate sau companie națională, o societate comercială la care
statul sau o autoritate a administrației publice centrale sau locale
este acționar ori asociat majoritar, de o organizație cooperatistă
sau de orice altă persoană juridică de drept public, vor fi
restituite persoanei îndreptățite, în natură, prin decizie sau, după
caz, prin dispoziție motivată a organelor de conducere ale
unității deținătoare.
(2) Prevederile alin. (1) sunt aplicabile și în cazul în care
statul sau o autoritate publică centrală sau locală ori o
organizație cooperatistă este acționar sau asociat minoritar al
unității care deține imobilul, dacă valoarea acțiunilor sau părților
sociale deținute este mai mare sau egală cu valoarea
corespunzătoare a imobilului a cărui restituire în natură este
cerută.[...]
(4) În cazul imobilelor deținute de unitățile administrativteritoriale restituirea în natură sau prin echivalent către persoana
îndreptățită se face prin dispoziția motivată a primarilor,
respectiv a primarului general al municipiului București, ori, după
caz, a președintelui consiliului județean.”;
— Art. 26: ă(1) Dacă restituirea în natură nu este posibilă,
deținătorul imobilului sau, după caz, entitatea învestită potrivit
prezentei legi cu soluționarea notificării este obligată ca, prin
decizie sau, după caz, prin dispoziție motivată, în termenul
prevăzut la art. 25 alin. (1), să acorde persoanei îndreptățite în
compensare alte bunuri sau servicii ori să propună acordarea
de despăgubiri în condițiile legii speciale privind regimul de
stabilire și plată a despăgubirilor aferente imobilelor preluate în
mod abuziv, în situațiile în care măsura compensării nu este
posibilă sau aceasta nu este acceptată de persoana
îndreptățită.

MONITORUL OFICIAL AL ROMÂNIEI, PARTEA I, Nr. 769/11.XI.2009
(2) Dispozițiile alin. (1) sunt aplicabile și în cazul imobilelor
înstrăinate de persoanele juridice prevăzute la art. 21 alin. (1),
(2) și (4).”
Autorul
excepției
invocă
încălcarea
dispozițiilor
constituționale ale art. 44 alin. (1) și (2) referitoare la garantarea
și ocrotirea dreptului de proprietate privată. Totodată, consideră
că prevederile de lege criticate contravin atât dispozițiilor art. 1
din Primul Protocol adițional la Convenția pentru apărarea
drepturilor omului și a libertăților fundamentale, referitoare la
respectarea bunurilor, cât și dispozițiilor art. 17 din Declarația
Universală a Drepturilor Omului, potrivit cărora nimeni nu va fi
lipsit în mod arbitrar de proprietatea sa.
Examinând excepția de neconstituționalitate, Curtea reține
următoarele:
Prevederile art. 21 din Legea nr. 10/2001 au fost supuse, de
mai multe ori, controlului de constituționalitate. De exemplu, prin
deciziile nr. 151 din 22 februarie 2007, publicată în Monitorul
Oficial al României, Partea I, nr. 256 din 17 aprilie 2007, și
nr. 322 din 29 martie 2007, publicată în Monitorul Oficial al
României, Partea I, nr. 311 din 10 mai 2007, Curtea a respins
excepția și a statuat că scopul Legii nr. 10/2001 a fost acela de
a institui măsuri reparatorii în interesul proprietarilor ale căror
imobile au fost preluate în mod abuziv, nu numai prin restituirea
în natură a acestora, atunci când este posibil, ci și prin stabilirea
de măsuri reparatorii prin echivalent. Prin urmare, textele de
lege criticate sunt în deplină concordanță cu dispozițiile art. 44
alin. (1) teza a doua din Constituție, potrivit cărora conținutul și

3

limitele dreptului de proprietate sunt stabilite de lege. Pentru
aceleași considerente, Curtea a reținut că prevederile criticate
nu contravin nici dispozițiilor art. 17 din Declarația Universală a
Drepturilor Omului și nici celor ale art. 1 din Primul Protocol
adițional la Convenția pentru apărarea drepturilor omului și a
libertăților fundamentale.
În ceea ce privește prevederile art. 26 alin. (1) din Legea
nr. 10/2001, acestea au mai făcut obiect al controlului de
constituționalitate, prin Decizia nr. 424 din 25 mai 2006,
publicată în Monitorul Oficial al României, Partea I, nr. 548 din
26 iunie 2006, Curtea stabilind că acestea nu contravin
dispozițiilor constituționale privind garantarea și ocrotirea
proprietății private.
Totodată, cu privire la prevederile art. 26 alin. (2) din Legea
nr. 10/2001, se reține că acestea reglementează situația în care
imobilele au fost înstrăinate de persoanele juridice prevăzute la
art. 21 alin. (1), (2) și (3). În această ipoteză, întrucât nu mai
este posibilă restituirea în natură a bunului, fără a aduce
atingere dreptului de proprietate dobândit de către cumpărătorii
imobilului cu respectarea dispozițiilor legale de la data încheierii
contractului de vânzare-cumpărare, legiuitorul a instituit măsuri
reparatorii în echivalent, asigurându-se astfel respectarea
drepturilor dobândite cu bună-credință. Așa fiind, textul de lege
criticat este în concordanță atât cu prevederile art. 44 din
Constituție, cât și cu dispozițiile din actele internaționale
invocate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 21 alin. (1), (2) și (4) și art. 26 alin. (1) și (2) din Legea
nr. 10/2001 privind regimul juridic al unor imobile preluate în mod abuziv în perioada 6 martie 1945—22 decembrie 1989, excepție
ridicată de Dan Constantin Popescu în Dosarul nr. 1.107/91/2007 al Curții de Apel Galați — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.306
din 13 octombrie 2009

referitoare la excepția de neconstituționalitate a prevederilor art. 494 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 494 din Codul civil, excepție ridicată de
Varvara Bizim în Dosarul nr. 9.558/99/2006 al Tribunalului Iași —
Secția civilă.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 769/11.XI.2009
C U R T E A,

având în vedere actele și lucrările dosarului, constată
următoarele:
Prin Încheierea din 11 februarie 2009, pronunțată în Dosarul
nr. 9.558/99/2006, Tribunalul Iași — Secția civilă a sesizat
Curtea Constituțională cu excepția de neconstituționalitate
a prevederilor art. 494 din Codul civil. Excepția a fost ridicată
de Varvara Bizim într-o cauză civilă ce are ca obiect cererea de
demolare a construcției aflate pe terenul proprietatea
reclamantului.
În motivarea excepției de neconstituționalitate autorul
acesteia susține, în esență, că textul de lege criticat încalcă
dreptul de proprietate al proprietarului imobilului construcție,
creând o discriminare evidentă între dreptul de proprietate al
acestuia și dreptul de proprietate asupra imobilului teren pe care
este edificată construcția. Arată că, în condițiile în care aceste
drepturi sunt în concurs, dreptul de proprietate ar trebui ocrotit
în mod egal, indiferent de titular și de obiectul acestui drept.
Tribunalul Iași — Secția civilă apreciază că excepția de
neconstituționalitate este neîntemeiată. Arată că art. 494 din
Codul civil reglementează accesiunea imobiliară artificială, ca
mod de dobândire a proprietății în favoarea proprietarului
bunului principal, atunci când o plantație, o construcție sau orice
lucrare este edificată de un terț, cu materiale proprii, pe terenul
altei persoane. Proprietarul terenului beneficiază de o prezumție
legală relativă de a fi proprietarul construcțiilor sau plantațiilor, în
temeiul prevederilor art. 494 din Codul civil, potrivit căruia
accesiunea imobiliară artificială se realizează întotdeauna în
folosul proprietarului terenului, ca bun principal (superficies solo
cedit). Totodată, arată că susținerea potrivit căreia tratamentul
juridic diferit al proprietarului construcțiilor sau plantațiilor față
de proprietarul terenului contravine dispozițiilor constituționale
ale art. 16 este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 494 din
Codul civil sunt constituționale. În acest sens, arată că acestea
nu conțin privilegii sau discriminări în raport cu principiul egalității
în drepturi și, totodată, sunt în deplină concordanță cu
dispozițiile constituționale conform cărora conținutul și limitele
dreptului de proprietate sunt stabilite de lege. Face referire la
Decizia Curții Constituționale nr. 152/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 494 din Codul civil, având următorul conținut:

ăDacă plantațiile, construcțiile și lucrările au fost făcute de
către o a treia persoană cu materialele ei, proprietarul
pământului are dreptul de a le ține pentru dânsul, sau de a
îndatora pe acea persoană să le ridice.
Dacă proprietarul pământului cere ridicarea plantațiilor și a
construcțiilor, ridicarea va urma cu cheltuiala celui ce le-a făcut;
el poate chiar, după împrejurări, fi condamnat la daune-interese
pentru prejudiciile sau vătămările ce a putut suferi proprietarul
locului.
Dacă proprietarul voiește a păstra pentru dânsul acele
plantații și clădiri, el este dator a plăti valoarea materialelor și
prețul muncii, fără ca să se ia în considerație sporirea valorii
fondului, ocazionată prin facerea unor asemenea plantații și
construcții. Cu toate acestea, dacă plantațiile, clădirile și operele
au fost făcute de către o a treia persoană de bună-credință,
proprietarul pământului nu va putea cere ridicarea sus-ziselor
plantații, clădiri, și lucrări, dar va avea dreptul sau de a înapoia
valoarea materialelor și prețul muncii, sau de a plăti o sumă de
bani egală cu aceea a creșterii valorii fondului.”
Autorul
excepției
invocă
încălcarea
dispozițiilor
constituționale ale art. 16 alin. (2) privind egalitatea în drepturi și
ale art. 44 alin. (1) și (2) referitoare la garantarea și ocrotirea
dreptului de proprietate privată.
Examinând excepția de neconstituționalitate, Curtea
constată că textul de lege criticat a mai fost supus controlului de
constituționalitate, prin raportare și la dispozițiile art. 44 din
Legea fundamentală și cu o motivare similară.
Astfel, prin Decizia nr. 395 din 24 aprilie 2007, publicată în
Monitorul Oficial al României, Partea I, nr. 330 din 16 mai 2007,
Curtea a reținut că prevederile art. 494 din Codul civil
reglementează accesiunea imobiliară artificială ca mod de
dobândire a proprietății în favoarea proprietarului bunului
principal, atunci când o plantație, construcție sau orice lucrare
este edificată de un terț, cu materiale proprii, pe terenul altei
persoane. Prin urmare, proprietarul terenului beneficiază de o
prezumție legală relativă de a fi și proprietarul construcțiilor sau
plantațiilor, în temeiul dispozițiilor art. 492 din Codul civil, potrivit
căruia accesiunea imobiliară artificială se realizează întotdeauna
în folosul proprietarului terenului, ca bun principal (superficies
solo cedit), oricare ar fi valoarea construcțiilor sau plantațiilor
edificate. Prin decizia menționată, Curtea a respins excepția și
a constatat că o terță persoană care a construit cu rea-credință
pe terenul proprietatea altei persoane nu are decât un drept de
creanță asupra materialelor și lucrărilor edificate, iar nu un drept
real, în speță un drept de proprietate, astfel încât invocarea
încălcării dispozițiilor constituționale referitoare la dreptul de
proprietate privată nu poate fi reținută.
Totodată, prin Decizia nr. 91 din 4 martie 2003, publicată în
Monitorul Oficial al României, Partea I, nr. 196 din 26 mai 2003,
Curtea, în realizarea controlului de constituționalitate a
prevederilor art. 494 alin. 3 teza finală din Codul civil, a reținut
că acestea sunt aplicabile în cazul accesiunii imobiliare
artificiale, atunci când o terță persoană de bună-credință
realizează pe terenul altcuiva plantații, construcții sau alte
lucrări, folosind propriile materiale. În această situație
proprietarul fondului pe care se află construcțiile sau plantațiile
făcute de altul datorează despăgubiri celui care a construit sau
a plantat. Atunci când constructorul este de bună-credință,
având convingerea eronată că acel teren este proprietatea sa,
în mod obligatoriu proprietarul terenului devine și proprietarul
construcției, cu obligația de a-l despăgubi pe constructor, fără a
putea cere însă dărâmarea sau ridicarea lucrărilor efectuate.

MONITORUL OFICIAL AL ROMÂNIEI, PARTEA I, Nr. 769/11.XI.2009
Textul de lege criticat stabilește întinderea obligației de
despăgubire, oferind posibilitatea proprietarului terenului de a
opta între plata contravalorii materialelor și a prețului muncii, pe
de o parte, sau plata unei sume egale cu sporul de valoare
dobândit de teren, pe de altă parte. Departe de a constitui o
încălcare a dreptului de proprietate, textul de lege dedus
controlului este în concordanță cu definiția dată proprietății de
art. 480 din Codul civil, care prevede că ăProprietatea este
dreptul ce are cineva de a se bucura și dispune de un lucru în
mod exclusiv și absolut, însă în limitele determinate de lege”, și
oferă o soluție rezonabilă conflictului de interese legitime dintre
proprietarul fondului și constructorul de bună-credință pe terenul
acestuia, în acord cu prevederile constituționale ale art. 44

5

alin. (1) teza finală, conform cărora conținutul și limitele dreptului
de proprietate sunt stabilite de lege.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.
Totodată, Curtea nu poate reține nici critica de
neconstituționalitate potrivit căreia prevederile art. 494 din Codul
civil creează o discriminare evidentă între proprietarul
construcției și proprietarul terenului pe care este edificată
construcția, de vreme ce acestea se aplică în mod egal tuturor
persoanelor aflate în situația reglementată de ipoteza normei
juridice, fără nicio discriminare pe criterii arbitrare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 494 din Codul civil, excepție ridicată de Varvara Bizim în
Dosarul nr. 9.558/99/2006 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.308
din 13 octombrie 2009

referitoare la excepția de neconstituționalitate a prevederilor art. 42 alin. 1 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 42 alin. 1 din Codul familiei, excepție ridicată
de Cătălin Dragoș David Tănase în Dosarul nr. 10.533/301/2008
al Judecătoriei Sectorului 3 București.
La apelul nominal se prezintă personal autorul excepției,
asistat de avocatul Eugen-Sebastian Cudrici, cu împuternicire
la dosar. De asemenea, se prezintă personal partea Eugenia
Cristina Tănase David, asistată de avocatul Constantin
Zărnescu, cu împuternicire la dosar, lipsă fiind celelalte părți,
față de care procedura de citare este legal îndeplinită.

Cauza este în stare de judecată.
Apărătorul autorului excepției solicită admiterea acesteia,
reiterând motivele de neconstituționalitate cuprinse în notele
scrise aflate la dosarul cauzei.
Apărătorul celeilalte părți prezente solicită respingerea
excepției de neconstituționalitate, făcând referire la jurisprudența
Curții Constituționale în materie.
Reprezentantul Ministerului Public pune concluzii de
respingere a excepției de neconstituționalitate, având în vedere
jurisprudența Curții Constituționalitate cu privire la textul de lege
criticat.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2009, pronunțată în Dosarul
nr. 10.533/301/2008, Judecătoria Sectorului 3 București a
sesizat Curtea Constituțională cu excepția de
neconstituționalitate a prevederilor art. 42 alin. 1 din Codul
familiei. Excepția a fost ridicată de Cătălin Dragoș David

6

MONITORUL OFICIAL AL ROMÂNIEI, PARTEA I, Nr. 769/11.XI.2009

Tănase într-o acțiune civilă având ca obiect desfacerea
căsătoriei prin divorț.
În motivarea excepției de neconstituționalitate autorul
acesteia susține că încredințarea minorului unuia dintre părinți,
în temeiul art. 42 alin. 1 din Codul familiei, constituie o
sancționare a celuilalt părinte, aplicarea acestor prevederi
operând de facto restrângerea drepturilor părintești.
Judecătoria Sectorului 3 București apreciază că excepția
de neconstituționalitate este neîntemeiată. În acest sens, arată
că instanța, după pronunțarea divorțului, va dispune și asupra
capătului de cerere privind încredințarea minorului, fără a se
încălca dispozițiile constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, face referire la deciziile Curții
Constituționale nr. 1.122/2007 și nr. 308/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 42 alin. 1 din Codul familiei, republicat în
Buletinul Oficial nr. 13 din 18 aprilie 1956, având următorul
conținut: ăInstanța judecătorească va hotărî, odată cu
pronunțarea divorțului, căruia dintre părinți vor fi încredințați
copiii minori. În acest scop, instanța va asculta părinții și
autoritatea tutelară și, ținând seama de interesele copiilor, pe
care de asemenea îi va asculta, dacă au împlinit vârsta de zece

ani, va hotărî, pentru fiecare dintre copii, dacă va fi încredințat
tatălui sau mamei. [...]”
Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea în
drepturi, ale art. 49 alin. (1) referitoare la protecția copiilor și a
tinerilor și ale art. 53 relative la restrângerea exercițiului unor
drepturi sau al unor libertăți.
Examinând excepția de neconstituționalitate, Curtea
constată că, prin Decizia nr. 1.122 din 27 noiembrie 2007,
publicată în Monitorul Oficial al României, Partea I, nr. 58 din
24 ianuarie 2008, și Decizia nr. 308 din 3 martie 2009, publicată
în Monitorul Oficial al României, Partea I, nr. 175 din 20 martie
2009, a reținut că art. 42 alin. 1 din Codul familiei nu aduce
atingere dispozițiilor constituționale ale art. 16 alin. (1) și (2)
privind egalitatea în drepturi și ale art. 49 alin. (1) relative la
protecția copiilor și a tinerilor, ascultarea autorității tutelare și a
minorului care a împlinit 10 ani, având în vedere pronunțarea
unei hotărâri judecătorești care să țină seama de interesul
acestuia.
Soluția și considerentele pronunțate în deciziile menționate
își mențin valabilitatea și în prezenta cauză, neexistând temeiuri
care să determine reconsiderarea jurisprudenței Curții.
Cu privire la încredințarea copilului minor, chiar dacă nu
există o cerere expresă a soților în acest sens, instanța
judecătorească este obligată să se pronunțe, prin hotărârea de
divorț, și asupra încredințării copiilor minori, pentru a se evita
introducerea ulterioară a unei noi acțiuni, ceea ce nu ar fi în
interesul copiilor minori, care nu pot fi lăsați fără îngrijire și
întreținere. Totodată, încredințarea copilului unuia dintre părinți,
chiar dacă acesta are mijloace suficiente de trai, nu scutește pe
celălalt părinte de a contribui la cheltuielile de creștere, educare,
învățătură și pregătire profesională ale copilului. Această soluție
se impune deoarece ambii părinți au aceleași drepturi și obligații
față de copiii lor. Astfel, potrivit art. 97 alin. 1 din Codul familiei,
ăAmbii părinți au aceleași drepturi și îndatoriri față de copiii lor
minori, fără a deosebi după cum aceștia sunt din căsătorie, din
afara căsătoriei, ori adoptați.[...]”
Pentru aceleași considerente nu se poate reține nici
încălcarea dispozițiilor constituționale ale art. 53 privind
restrângerea exercițiului unor drepturi sau al unor libertăți.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art.29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 42 alin. 1 din Codul familiei, excepție ridicată de Cătălin
Dragoș David Tănase în Dosarul nr. 10.533/301/2008 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 769/11.XI.2009

7

CURTEA CONSTITUȚIONALĂ

D E C I Z I A Nr. 1.314
din 13 octombrie 2009

referitoare la excepția de neconstituționalitate a dispozițiilor art. 453 alin. 1
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 453 alin. 1 din Codul de procedură civilă,
excepție ridicată de Sandu Tudor Vlăduțu, Ilie Munteanu, Silviu
Tudose Sprânceană și Adrian Vasilescu în dosarele
nr. 3.160/299/2009, nr. 1.575/299/2009, nr. 1.570/299/2009 și
nr. 2.646/299/2009 ale Judecătoriei Sectorului 1 București —
Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.764D/2009,
nr. 2.363D/2009, nr. 2.364D/2009 și nr. 2.365D/2009, pune în
discuție, din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 2.363D/2009,
nr. 2.364D/2009 și nr. 2.365D/2009 la Dosarul nr. 1.764D/2009,
care a fost primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarelor, reține următoarele:
Prin încheierile din 30 martie, 3 aprilie și 9 aprilie 2009,
pronunțate în dosarele nr. 3.160/299/2009, nr. 1.575/299/2009,
nr. 1.570/299/2009 și nr. 2.646/299/2009, Judecătoria
Sectorului 1 București — Secția civilă a sesizat Curtea
Constituțională pentru soluționarea excepției de
neconstituționalitate a art. 453 alin. 1 din Codul de
procedură civilă, excepție ridicată de Sandu Tudor Vlăduțu, Ilie
Munteanu, Silviu Tudose Sprânceană și Adrian Vasilescu.
În motivarea excepției de neconstituționalitate autorii
arată, în esență, că textul de lege criticat este în contradicție atât
cu prevederile constituționale ale art. 16 alin. (1) și (2) care
consacră egalitatea în drepturi a cetățenilor, cât și cu art. 24 din
Codul muncii, care stabilește competența pentru soluționarea
conflictelor de muncă în favoarea tribunalului în circumscripția
căruia își are domiciliul sau reședința reclamantul. La stabilirea
acestei competențe, legiuitorul a avut în vedere înlesnirea
liberului acces la justiție al salariatului. Or, în condițiile în care
titlul executoriu este emis de instanța în a cărei circumscripție își
are domiciliul sau reședința reclamantul, este nedrept ca
executarea acestuia să se facă la sediul debitorului sau al
terțului poprit. Întrucât, în speță, sediul debitorului este unic, în
municipiul București, textul criticat limitează liberul acces la

justiție al salariaților-creditori, care sunt nevoiți să se deplaseze
la București pentru a-și obține drepturile.
Pe de altă parte, autorii excepției consideră că
reglementarea criticată favorizează organele de executare silită
de la sediul debitorilor.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 453 alin. 1 din Codul de procedură civilă, text de
lege care are următorul conținut: ăPoprirea se înființează la
cererea creditorului, de executorul judecătoresc de la domiciliul
sau sediul debitorului ori de la domiciliul sau sediul terțului
poprit.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2), art. 21 alin. (1), (2) și (3) și
art. 53, precum și prevederilor art. 6 și 13 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate au mai făcut obiectul
controlului de constituționalitate. Astfel, prin Decizia nr. 273 din
21 martie 2006, publicată în Monitorul Oficial al României,
Partea I, nr. 345 din 17 aprilie 2006, Curtea, respingând excepția
de neconstituționalitate ca neîntemeiată, a statuat că textul de
lege criticat stabilește competența materială și teritorială pentru
soluționarea cererii creditorului de înființare a popririi. Astfel,
legea atribuie competența materială de a dispune înființarea
popririi executorului judecătoresc, creditorul având a alege între
două birouri execuționale deopotrivă competente, cel de la
domiciliul sau sediul debitorului, respectiv cel de la domiciliul
sau sediul terțului poprit.
Reglementarea criticată a fost adoptată de legiuitor în cadrul
atribuțiilor sale, astfel cum sunt determinate prin dispozițiile
art. 126 alin. (2) și ale art. 129 din Constituție, potrivit cărora
competența, procedura de judecată, inclusiv procedura
executării silite, precum și căile de atac sunt prevăzute numai
prin lege.

8

MONITORUL OFICIAL AL ROMÂNIEI, PARTEA I, Nr. 769/11.XI.2009

Curtea a constatat că textul de lege criticat nu încalcă
prevederile art. 16 din Constituție privind egalitatea în drepturi a
cetățenilor, întrucât reglementarea este aplicabilă tuturor
persoanelor aflate în situația prevăzută de ipoteza normei, fără
nicio distincție sau în considerarea altor criterii, și anume
creditorii deținători ai unui titlu executoriu, care solicită
executorului judecătoresc înființarea popririi.
De asemenea, este nefondată și critica autorilor excepției
potrivit căreia reglementarea dedusă controlului îngrădește
accesul liber la justiție și dreptul la un proces echitabil, în
condițiile în care art. 399 din Codul de procedură civilă prevede
că împotriva oricărui act de executare se poate face contestație

de către cei interesați sau vătămați prin executare, oferind toate
garanțiile procesuale pentru realizarea deplină a acestor
drepturi.
Pentru motivele expuse mai sus, Curtea nu poate reține nici
încălcarea prevederilor internaționale cuprinse în art. 6 și 13 din
Convenția pentru apărarea drepturilor omului și a libertăților
fundamentale.
Întrucât nu au intervenit elemente noi, de natură a
reconsidera jurisprudența Curții Constituționale, soluțiile și
considerentele acestei decizii își mențin valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 453 alin. 1 din Codul de procedură civilă, excepție ridicată
de Sandu Tudor Vlăduțu, Ilie Munteanu, Silviu Tudose Sprânceană și Adrian Vasilescu în dosarele nr. 3.160/299/2009,
nr. 1.575/299/2009, nr. 1.570/299/2009 și nr. 2.646/299/2009 ale Judecătoriei Sectorului 1 București — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.315
din 13 octombrie 2009

referitoare la excepția de neconstituționalitate a prevederilor art. 2 alin. (1) lit. a) și h)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 2 alin. (1) lit. a) și h) din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, excepție ridicată
de Gabriel Octavian Damalan, Georgeta Damalan, Marin
Dumascu, Maria Dumascu și Drina Cristea în Dosarul
nr. 25.698/3/2007 al Curții de Apel București — Secția a IX-a
civilă și pentru cauze privind proprietatea intelectuală.
La apelul nominal răspund personal autorii Georgeta
Damalan, Maria Dumascu și Drina Cristea, lipsă fiind ceilalți
autori și celelalte părți, față de care procedura de citare este
legal îndeplinită.

Cauza este în stare de judecată.
Autorii prezenți solicită admiterea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 162R din 19 martie 2009, pronunțată în
Dosarul nr. 25.698/3/2007, Curtea de Apel București — Secția
a IX-a civilă și pentru cauze privind proprietatea intelectuală
a sesizat Curtea Constituțională cu excepția de
neconstituționalitate a prevederilor art. 2 alin. (1) lit. a) și h)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989. Excepția a fost ridicată de Gabriel
Octavian Damalan, Georgeta Damalan, Marin Dumascu, Maria
Dumascu și Drina Cristea într-o cauză civilă având ca obiect o
acțiune în revendicare.
În motivarea excepției de neconstituționalitate autorii
acesteia susțin, în esență, faptul că prevederile criticate nu
îndeplinesc condițiile de claritate, precizie, previzibilitate și

MONITORUL OFICIAL AL ROMÂNIEI, PARTEA I, Nr. 769/11.XI.2009
predictibilitate, consacrate atât în jurisprudența Curții Europene
a Drepturilor Omului (cauzele Rotaru contra României, 2000 și
Sunday Times contra Regatului Unit, 1979), cât și în
jurisprudența Curții Constituționale, prin Decizia nr. 61/2007.
Prin urmare, imprevizibilitatea legislației referitoare la domeniul
proprietății private constituie, în sine, o încălcare a drepturilor
prevăzute de Constituție. Arată că, fără nicio justificare, prin
prevederile de lege criticate au fost declarate ca fiind abuzive și
preluările de imobile care au respectat legislația în vigoare la
data adoptării lor. Totodată, susține că statul avea obligația de a
menține un just echilibru între interesele celor două categorii de
proprietari, respectiv foștii proprietari și cumpărătorii de bunăcredință ai imobilelor, fără a discrimina vreuna dintre cele două
categorii.
Curtea de Apel București — Secția a IX-a civilă și pentru
cauze privind proprietatea intelectuală consideră că excepția
de neconstituționalitate este neîntemeiată. În acest sens, arată
că textele de lege criticate stabilesc, respectiv definesc acele
categorii de imobile cărora li se aplică acest act normativ, fără a
stabili vreo obligație în sarcina actualilor proprietari ai imobilelor
din aceste categorii, de natură a produce efectele unei
exproprieri, în afara oricărei analize în cadrul unei proceduri
judiciare în care aceștia din urmă să poată beneficia de toate
garanțiile procesuale pentru a-și apăra dreptul real dobândit prin
cumpărarea imobilului de la stat. Cât privește pretinsa
neconcordanță a acelorași prevederi față de dispozițiile art. 6
din Convenția pentru apărarea drepturilor omului și a libertăților
fundamentale, apreciază că aceasta constituie o chestiune
asupra căreia, în conformitate cu dispozițiile art. 20 din
Constituție, trebuie să se pronunțe instanța civilă învestită cu
soluționarea pricinii.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens, arată că acestea se aplică tuturor
celor aflați în situația prevăzută în ipoteza normei legale, fără
nicio discriminare pe considerente arbitrare. Totodată, apreciază
că normele criticate sunt în concordanță cu dispozițiile
constituționale conform cărora conținutul și limitele dreptului de
proprietate sunt stabilite de lege și nu sunt de natură să
îngrădească dreptul părților de a se adresa justiției pentru
apărarea drepturilor, libertăților intereselor lor legitime, de a
beneficia de un proces echitabil, precum și de judecarea
acestuia într-un termen rezonabil. În acest sens, face referire la
dispozițiile Curții Constituționale nr. 34/2003 și nr. 196/2006. De
asemenea, consideră că prevederile art. 26 alin. (1) din Legea
fundamentală nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 2 alin. (1) lit. a) și h) din Legea nr. 10/2001
privind regimul juridic al unor imobile preluate în mod abuziv în

9

perioada 6 martie 1945—22 decembrie 1989, republicată, în
urma adoptării Legii nr. 247/2005, în Monitorul Oficial al
României, Partea I, nr. 798 din 2 septembrie 2005, care au
următorul conținut:
ă(1) În sensul prezentei legi, prin imobile preluate în mod
abuziv se înțelege:
a) imobilele naționalizate prin Decretul nr. 92/1950 pentru
naționalizarea unor imobile, cu modificările și completările
ulterioare, prin Legea nr. 119/1948 pentru naționalizarea
întreprinderilor industriale, bancare, de asigurări, miniere și de
transporturi, precum și prin alte acte normative de naționalizare;
[...]
h) orice alte imobile preluate de stat cu titlu valabil, astfel cum
este definit la art. 6 alin. (1) din Legea nr. 213/1998 privind
proprietatea publică și regimul juridic al acesteia, cu modificările
și completările ulterioare;”.
Autorii excepției invocă încălcarea dispozițiilor constituționale
ale art. 16 alin. (1) privind egalitatea în drepturi, ale art. 20
alin. (2) relative la tratatele internaționale privind drepturile
omului, ale art. 21 alin. (3) referitoare la dreptul părților la un
proces echitabil și la soluționarea cauzei într-un termen
rezonabil, ale art. 26 alin. (1) privind viața intimă, familială și
privată și ale art. 44 alin. (2) și (3) referitoare la garantarea și
ocrotirea dreptului de proprietate privată. Totodată, consideră că
prevederile de lege criticate contravin și dispozițiilor art. 6
paragraful 1 din Convenția pentru apărarea drepturilor omului și
a libertăților fundamentale, privind dreptul la un proces echitabil.
Examinând excepția de neconstituționalitate, Curtea
constată că prevederile art. 2 alin. (1) lit. a) și h) din Legea
nr. 10/2001 au mai fost supuse controlului de constituționalitate.
De exemplu, prin Decizia nr. 196 din 2 martie 2006, publicată în
Monitorul Oficial al României, Partea I, nr. 275 din 27 martie
2006, Curtea a respins excepția și a reținut că autorii acesteia
solicită, în fapt, modificarea conținutului normei legale criticate,
în sensul adaptării ei la principiile protecției drepturilor omului și
a libertăților fundamentale, evidențiate în jurisprudența instanței
de contencios european a drepturilor omului, aspecte care
excedează competenței instanței de contencios constituțional.
Astfel, modificarea conținutului unei norme juridice, cu
respectarea condițiilor de claritate, precizie, previzibilitate și
predictibilitate, este atributul exclusiv al legiuitorului, în temeiul
dispozițiilor art. 61 alin. (1) din Constituție, potrivit cărora:
ăParlamentul este organul reprezentativ suprem al poporului
român și unica autoritate legiuitoare a țării.” Cu privire la
invocarea dispozițiilor art. 6 paragraful 1 din Convenția pentru
apărarea drepturilor omului și a libertăților fundamentale, Curtea
a constatat că dreptul oricărei persoane la judecarea cauzei sale
în mod echitabil, în mod public și într-un termen rezonabil nu a
fost încălcat, câtă vreme instanța de judecată a examinat în fond
cauza dedusă judecății și s-a pronunțat asupra existenței
dreptului de proprietate pretins de reclamanți.
Soluția și considerentele pronunțate în decizia menționată își
mențin valabilitatea și în prezenta cauză, neexistând temeiuri
care să determine reconsiderarea jurisprudenței Curții.
În plus, în prezenta cauză, față de susținerile autorului
excepției privind jurisprudența Curții Europene a Drepturilor
Omului referitoare la respectarea criteriilor de calitate,
accesibilitate și previzibilitate ale normelor juridice, Curtea
constată că aceeași instanță europeană a statuat, de exemplu
prin hotărârea pronunțată în cauzele Cantoni contra Franței,
1996 și Rekvenyi contra Ungariei, 1999, că previzibilitatea
consecințelor ce decurg dintr-un act normativ determinat nu
poate avea o certitudine absolută, întrucât, oricât de dorită ar fi
aceasta, ea ar da naștere la o rigiditate excesivă a reglementării.
Astfel, rămâne în sarcina judecătorilor ca, în cadrul actului de
justiție, să decidă cu privire la interpretarea și aplicarea unor
norme legale.

10

MONITORUL OFICIAL AL ROMÂNIEI, PARTEA I, Nr. 769/11.XI.2009

De altfel, Curtea Europeană a Drepturilor Omului a reținut în
jurisprudența sa (Dumitru Popescu contra României, 2007,
Vermeire contra Belgiei, 1991) faptul că prevederile Convenției
pentru apărarea drepturilor omului și a libertăților fundamentale
fac parte integrantă din ordinea juridică internă a statelor
semnatare, acest aspect implicând obligația pentru judecătorul

național de a asigura efectul deplin al normelor acesteia,
asigurându-le preeminența față de orice altă prevedere contrară
din legislația națională.
Celelalte dispoziții constituționale nu au incidență în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 alin. (1) lit. a) și h) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Gabriel Octavian
Damalan, Georgeta Damalan, Marin Dumascu, Maria Dumascu și Drina Cristea în Dosarul nr. 25.698/3/2007 al Curții de Apel
București — Secția a IX-a civilă și pentru cauze privind proprietatea intelectuală.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.316
din 13 octombrie 2009

referitoare la excepția de neconstituționalitate a dispozițiilor art. 598 și 600
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 598 și 600 din Codul de procedură civilă,
excepție ridicată de Societatea Comercială ăMymy Impex” —
S.R.L. din Botoșani în Dosarul nr. 1.634/40/2009 al Tribunalului
Botoșani — Secția comercială, contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 16 aprilie 2009, pronunțată în Dosarul
nr. 1.634/40/2009, Tribunalul Botoșani — Secția comercială,
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 598 și 600 din Codul de procedură civilă,

excepție ridicată de Societatea Comercială ăMymy Impex” —
S.R.L. din Botoșani.
În motivarea excepției de neconstituționalitate autorul
arată că textele legale criticate încalcă în mod flagrant dreptul la
apărare, întrucât introduc o procedură urgentă de judecată a
cererii de sechestru judiciar, care derogă de la principiile
dreptului comun în ceea ce privește termenele de judecată,
menținând caracterul executoriu al încheierii. Astfel, judecarea
în regim de urgență a cererii formulate în această materie face
imposibilă construirea unei apărări eficiente, ceea ce contravine
dispozițiilor art. 24 din Constituție. Mai mult, textele legale
criticate încalcă și prevederile constituționale privind libertatea
economică, întrucât pun la dispoziția celor care intenționează
să destabilizeze o întreprindere privată un instrument în afara
legii.
Tribunalul Botoșani — Secția comercială, contencios
administrativ și fiscal apreciază că dispozițiile legale criticate
nu contravin dispozițiilor constituționale și convenționale
invocate de autorul excepției, arătând că, potrivit jurisprudenței
Curții Europene a Drepturilor Omului, statele se bucură de o
marjă de apreciere privind modalitățile de reglementare a
accesului la justiție, cu condiția ca măsurile adoptate să nu
aducă atingere substanței dreptului.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 769/11.XI.2009
Avocatul
Poporului
apreciază
excepția
de
neconstituționalitate ca neîntemeiată, întrucât sechestrul judiciar
reprezintă o măsură cu caracter facultativ, pe care instanța de
judecată o poate admite în ipoteza în care există o serie de
împrejurări de natură să pună în pericol existența bunului și care
justifică luarea acestei măsuri energice.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 598 și 600 din Codul de procedură civilă,
referitoare la sechestrul judiciar:
— Art. 598: ăOri de câte ori există un proces asupra
proprietății sau altui drept real principal, asupra posesiunii unui
bun mobil sau imobil, ori asupra folosinței sau administrării unui
bun proprietate comună, instanța competentă pentru judecarea
cererii principale va putea să încuviințeze, la cererea celui
interesat, punerea sub sechestru judiciar a bunului, dacă
această măsură este necesară pentru conservarea dreptului
respectiv.”;
— Art. 600: ăCererea de sechestru judiciar se judecă de
urgență, cu citarea părților. În caz de admitere, instanța va putea
să oblige pe reclamant la darea unei cauțiuni, iar în cazul
bunurilor imobile se va proceda potrivit art. 593 alin. 3.
Încheierea este supusă numai recursului, în termen de 5 zile de
la pronunțare. Dispozițiile art. 592 alin. 3 se aplică în mod
corespunzător.
Paza bunului sechestrat va fi încredințată persoanei
desemnate de părți de comun acord, iar în caz de neînțelegere,
unei persoane desemnate de instanță, care va putea fi chiar
deținătorul bunului. În acest scop, executorul judecătoresc se
va deplasa la locul situării bunului ce urmează a fi pus sub
sechestru și-l va da în primire, pe bază de proces-verbal,
administratorului-sechestru. Un exemplar al procesului-verbal
va fi înaintat și instanței care a încuviințat măsura.
Administratorul-sechestru va putea face toate actele de
conservare și administrare, va încasa orice venituri și sume

11

datorate și va putea plăti datorii cu caracter curent, precum și
cele constatate prin titlu executoriu. De asemenea, el va putea
sta în judecată în numele părților litigante cu privire la bunul pus
sub sechestru, dar numai cu autorizarea prealabilă a instanței
care l-a numit.
Dacă administrator-sechestru a fost numită o altă persoană
decât deținătorul, instanța va fixa, pentru activitatea depusă, o
sumă drept remunerație, stabilind totodată și modalitățile de
plată.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20, art. 24 și art. 45, precum și dispozițiilor art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că asupra criticii având un atare obiect s-a pronunțat în
mai multe rânduri, de exemplu prin Decizia nr. 59/2004,
publicată în Monitorul Oficial al României, Partea I, nr. 203 din
9 martie 2004, sau prin Decizia nr. 621/2005, publicată în
Monitorul Oficial al României, Partea I, nr. 1.125 din 13 decembrie
2005, respingând excepția de neconstituționalitate ca fiind
neîntemeiată.
Cu acele prilejuri, Curtea a reținut că ăînființarea unui atare
sechestru nu poate fi condiționată de dovada existenței unei
creanțe certe, lichide și exigibile, ipoteză în care antamarea unei
asemenea proceduri ar fi superfluă, de vreme ce creditorul are
posibilitatea să procedeze la valorificarea silită a acesteia, ci
exclusiv de aceea a unui interes rezultând din existența unei
creanțe neajunse la scadență sau litigioase și a unei stări de
pericol induse de conduita debitorului în ceea ce privește
posibilitatea valorificării ulterioare a respectivei creanțe. De
asemenea, în condițiile în care procedura sechestrului judiciar
exclude antamarea fondului, iar măsura dispusă are caracter
provizoriu, fiind impusă și justificată prin finalitatea înfățișată, nu
se poate susține că, prin intermediul ei, s-ar institui o prezumție
de culpă în sarcina debitorului.”
Mai mult, potrivit art. 600 din Codul de procedură civilă,
cererea de sechestru judiciar se judecă, în mod obligatoriu, cu
citarea părților, această procedură având deci caracter
contencios. Cu acest prilej, părțile pot învedera instanței
împrejurările care să justifice sau nu luarea unei asemenea
măsuri, beneficiind de toate garanțiile procesuale prevăzute de
lege.
Întrucât nu au intervenit elemente noi de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 598 și 600 din Codul de procedură civilă, excepție ridicată
de Societatea Comercială ăMymy Impex” — S.R.L. din Botoșani în Dosarul nr. 1.634/40/2009 al Tribunalului Botoșani — Secția
comercială, contencios administrativ și fiscal.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

12

MONITORUL OFICIAL AL ROMÂNIEI, PARTEA I, Nr. 769/11.XI.2009
CURTEA CONSTITUȚIONALĂ

D E C I Z I A Nr. 1.317
din 13 octombrie 2009

referitoare la excepția de neconstituționalitate a dispozițiilor art. 3733 alin. 1 și alin. 11
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 3733 alin. 1 și alin. 11 din Codul de procedură
civilă, excepție ridicată de Societatea Comercială ăRetail Park
Magnolia” — S.R.L din București în Dosarul nr. 4.230/281/2009
al Judecătoriei Ploiești — Secția civilă.
La apelul nominal se prezintă partea Bonhay Investments
Limited din Ploiești, prin avocatul Sorina Crețu, lipsind autoarea
excepției, față de care procedura de citare a fost legal
îndeplinită.
Cauza este în stare de judecată.
Avocatul prezent solicită respingerea excepției de
neconstituționalitate, în principal, ca inadmisibilă și, în subsidiar,
ca neîntemeiată. Astfel, arată că textul de lege a cărui
neconstituționalitate se critică nu are legătură cu judecarea
cauzei la instanța de fond, atâta vreme cât nu este necesar
pentru judecătorul fondului să analizeze, cu ocazia cercetării
cererii de învestire cu formulă executorie, care sunt căile de atac
împotriva propriei sale hotărâri. Soluția dată cererii nu depinde
în vreun fel de calea de atac asupra hotărârii care consacră
soluția.
Pe de altă parte, învestirea cu formulă executorie este o
procedură prealabilă începerii executării silite, cu caracter
necontencios, în care atribuțiile judecătorului sunt limitate la
verificarea cerințelor formale ale titlului. Având în vedere că
dispozițiile art. 3733 din Codul de procedură civilă au mai fost
supuse controlului de constituționalitate, se apreciază că se
impune menținerea jurisprudenței Curții Constituționale în
sensul respingerii excepției.
Reprezentantul Ministerului Public pune concluzii de
respingere a excepției de neconstituționalitate, în principal, ca
inadmisibilă și, în subsidiar, ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 22 aprilie 2009, pronunțată în Dosarul
nr. 4.230/281/2009, Judecătoria Ploiești — Secția civilă a
sesizat Curtea Constituțională pentru soluționarea
excepției de neconstituționalitate a art. 3733 alin. 1 și alin. 11
din Codul de procedură civilă, excepție ridicată de Societatea
Comercială ăRetail Park Magnolia” — S.R.L din București.
În motivarea excepției de neconstituționalitate autorul
arată că, potrivit dispozițiilor procedurale necontencioase în
conformitate cu care se soluționează cererea de învestire cu
formulă executorie, partea interesată nu poate administra probe
din care să rezulte netemeinicia cererii. Această restricție
impusă de lege nu se justifică, deoarece, prin efectul învestirii,
creditorul poate declanșa urmărirea silită împotriva bunurilor
debitorului, fapt ce poate avea consecințe grave asupra

patrimoniului acestuia din urmă. Așa fiind, limitarea posibilității
persoanei interesate de a propune probe reprezintă o încălcare
a dispozițiilor constituționale privind accesul liber la justiție,
potrivit cărora orice persoană se poate adresa justiției pentru
apărarea drepturilor și a libertăților sale legitime. De asemenea,
sunt încălcate și dreptul la apărare și dreptul la un proces
echitabil, deoarece, prin lipsirea debitorului de posibilitatea de a
formula apărări față de cererea creditorului, se creează o
inegalitate de tratament între părțile din proces. Mai mult,
debitorul este obligat să sufere o executare silită nelegală
asupra bunurilor sale, ceea ce îi afectează dreptul de proprietate
privată, garantat de Constituție.
Judecătoria Ploiești — Secția civilă apreciază că
dispozițiile legale criticate nu contravin dispozițiilor
constituționale, excepția fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 3733 alin. 1 și alin. 11 din Codul de procedură
civilă, texte de lege care au următorul conținut: ăÎncheierea prin
care președintele instanței respinge cererea de învestire cu
formulă executorie a hotărârii judecătorești sau a altui înscris ori
cererea de eliberare de către instanță a titlului executoriu în
cazurile prevăzute de lege poate fi atacată cu recurs de către
creditor. Termenul de recurs este de 5 zile și curge de la
pronunțare, pentru creditorul prezent, și de la comunicare,
pentru cel lipsă.
Încheierea prin care președintele instanței admite cererea de
învestire cu formulă executorie a hotărârii judecătorești sau a
altui înscris în cazurile prevăzute de lege nu este supusă
niciunei căi de atac.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21, 24 și art. 44 alin. (1).
Examinând excepția de neconstituționalitate, Curtea
constată că obiectul cauzei îl reprezintă învestirea cu formulă
executorie a unui contract de împrumut cu garanție imobiliară,
autentificat. Ca atare, invocarea, pe cale de excepție, a

MONITORUL OFICIAL AL ROMÂNIEI, PARTEA I, Nr. 769/11.XI.2009
neconstituționalității art. 3733 din Codul de procedură civilă, care
reglementează căile de atac împotriva încheierii de respingere
a cererii de învestire cu formulă executorie a înscrisului din care
rezultă dreptul reclamantului — creditor, nu are legătură cu
soluționarea cauzei, în accepțiunea art. 29 alin. (1) din Legea
nr. 47/1992 privind organizarea și funcționarea Curții
Constituționale.
Astfel, dispozițiile art. 29 alin. (1) din legea sus-menționată
permit ridicarea unor excepții de neconstituționalitate care nu au
neapărat incidență asupra dezlegării pe fond a cauzei, ci pot
viza o paletă mai largă de situații care apar în timpul soluționării
cauzei. Acest lucru nu înseamnă însă că pot fi ridicate excepții
de neconstituționalitate cu privire la orice dispoziții legale care ar

13

putea fi incidente în cadrul unui proces, fie și numai cu titlu de
eventualitate, ori pe cale conexă sau ca rezultat al unei
interpretări sistematice. Prin urmare, excepția trebuie invocată
într-un moment al procesului în care relevanța sa să poată fi
apreciată pe baza stării de fapt și a probelor administrate. O
excepție de neconstituționalitate invocată prematur sau tardiv
nu poate fi calificată ca relevantă pentru soluționarea cauzei. În
acest sens, ridicarea unei excepții de neconstituționalitate în
faza procesuală a judecății în prima instanță cu privire la o
dispoziție legală aplicabilă abia în faza apelului sau recursului nu
este relevantă, deoarece nu are legătură cu soluționarea cauzei
aflate pe rolul instanței de fond, fiind astfel inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 3733 alin. 1 și alin. 11 din Codul de
procedură civilă, excepție ridicată de Societatea Comercială ăRetail Park Magnolia” — S.R.L din București în Dosarul
nr. 4.230/281/2009 al Judecătoriei Ploiești — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.318
din 13 octombrie 2009

referitoare la excepția de neconstituționalitate a dispozițiilor art. 244 alin. 1 pct. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 244 alin. 1 pct. 1 din Codul de procedură civilă,
excepție ridicată de Eugen Valentin Daeanu în Dosarul
nr. 49.758/3/2008 al Tribunalului București — Secția a IV-a
civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

C U R T E A,

având în vedere actele și lucrările dosarului, reține următoarele:
Prin Încheierea din 20 februarie 2009, pronunțată în Dosarul
nr. 49.758/3/2008, Tribunalul București — Secția a IV-a civilă
a sesizat Curtea Constituțională pentru soluționarea
excepției de neconstituționalitate a art. 244 alin. 1 pct. 1 din
Codul de procedură civilă, excepție ridicată de Eugen Valentin
Daeanu.
În motivarea excepției de neconstituționalitate autorul
excepției consideră că, în situația în care dezlegarea pricinii
atârnă în totul sau în parte de existența sau neexistența unui
drept care face obiectul altei judecăți, suspendarea ar trebui să
fie obligatorie. Situația descrisă de acest text legal este, în opinia
autorului, o cauză obiectivă de suspendare a judecății,
neputându-se concepe fundamentarea unei acțiuni pe un drept
a cărui existență nu este sigură, certă. Scopul judecății este
aflarea adevărului, iar acest lucru nu este posibil atâta vreme
cât în silogismul judecății există necunoscute.
Tribunalul București — Secția a IV-a civilă apreciază că
excepția este neîntemeiată, textul de lege criticat reglementând

14

MONITORUL OFICIAL AL ROMÂNIEI, PARTEA I, Nr. 769/11.XI.2009

un caz de suspendare legală, facultativă, care lasă la aprecierea
judecătorului luarea măsurii suspendării, împrejurare ce permite
exercitarea rolului activ al judecătorului.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 244 alin. 1 pct. 1 din Codul de procedură civilă, text de lege
care are următorul conținut:
ăInstanța poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți;”.
Autorul excepției de neconstituționalitate consideră că textul
de lege criticat contravine dispozițiilor constituționale cuprinse
în art. 21 alin. (3) din Constituție.
Examinând excepția de neconstituționalitate, Curtea
constată că asupra constituționalității acestor dispoziții s-a
pronunțat în mai multe rânduri, exemplu fiind Decizia nr. 29 din
27 ianuarie 2004, publicată în Monitorul Oficial al României,
Partea I, nr. 170 din 26 februarie 2004. Cu acel prilej s-a reținut,
în esență, că ăsuspendarea reprezintă un incident procedural
survenit în cursul desfășurării judecății și are ca efect sistarea
temporară a procedurii de judecată ca urmare a apariției unor

împrejurări voite de părți sau independente de voința lor.
Prevederile art. 244 alin. 1 pct. 1 din Codul de procedură civilă
reglementează un caz de suspendare facultativă a judecății,
întrucât permit instanței să aprecieze cu privire la necesitatea
întreruperii vremelnice a cursului judecății.
Așa fiind, în situația în care dezlegarea pricinii atârnă, în totul
sau în parte, de existența sau inexistența unui drept care face
obiectul unei alte judecăți, suspendarea vizează o chestiune
prejudicială de a cărei soluționare ar putea depinde și hotărârea
ce va fi pronunțată în cauza dedusă judecății.
Curtea constată că suspendarea cauzei într-o astfel de
ipoteză este de natură să preîntâmpine situațiile în care
instanțele judecătorești ar pronunța hotărâri contradictorii, cu
efecte nedorite asupra stabilității raporturilor juridice existente
între părți. Pe de altă parte, având posibilitatea de a aprecia
oportunitatea suspendării cursului judecății, instanța este
chemată să cenzureze toate acele cazuri care ar putea constitui
pretext pentru tergiversarea judecății. Prin urmare, lăsarea
măsurii suspendării la aprecierea judecătorului, atunci când
dezlegarea pricinii depinde de existența unui drept care face
obiectul unui alt proces aflat în curs, este menită să-i permită
acestuia să-și exercite rolul activ, sancționând eventualele
tentative de exercitare abuzivă a drepturilor procesuale,
incontestabil mai eficient decât în situația în care suspendarea
ar avea caracter imperativ.
Sub acest aspect, Curtea a statuat în mod constant că
reglementarea de către legiuitor, în limitele competenței ce i-a
fost conferită prin Constituție, a condițiilor de exercitare a unui
drept — subiectiv sau procesual — nu constituie o restrângere
a exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
În consecință, Curtea constată că susținerea autorului
excepției, potrivit căreia textul criticat încalcă dispozițiile
constituționale care prevăd liberul acces la justiție și garantarea
dreptului la apărare, precum și cele referitoare la dreptul
persoanei la un proces echitabil, este neîntemeiată, art. 244
alin. 1 pct. 1 din Codul de procedură civilă constituind garanția
exercitării cu bună-credință a drepturilor procesuale de către
toate părțile implicate în proces.”
Întrucât nu au intervenit elemente noi de natură să determine
reconsiderarea jurisprudenței Curții Constituționale, atât soluția,
cât și considerentele cuprinse în deciziile anterioare își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 244 alin. 1 pct. 1 din Codul de procedură civilă, excepție
ridicată de Eugen Valentin Daeanu în Dosarul nr. 49.758/3/2008 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

15

MONITORUL OFICIAL AL ROMÂNIEI, PARTEA I, Nr. 769/11.XI.2009
CURTEA CONSTITUȚIONALĂ

D E C I Z I A Nr. 1.323
din 13 octombrie 2009

referitoare la excepția de neconstituționalitate a dispozițiilor art. 111 teza a doua
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 111 teza a doua din Codul de procedură civilă,
excepție ridicată de Ionel Oprea în Dosarul nr. 5.765/55/2008 al
Tribunalului Arad — Secția civilă.
La apelul nominal se prezintă personal autorul excepției,
lipsind celelalte părți, față de care procedura de citare a fost
legal îndeplinită.
Cauza se află în stare de judecată.
Autorul excepției solicită admiterea criticii, învederând
instanței constituționale aspecte legate de modul de aplicare a
dispozițiilor legale de către instanța de fond.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
apreciind că aceasta nu respectă condițiile prevăzute de lege
referitoare la motivare.
C U R T E A,

având în vedere actele și lucrările dosarului, reține următoarele:
Prin Încheierea din 2 aprilie 2009, pronunțată în Dosarul
nr. 5.765/55/2008, Tribunalul Arad — Secția civilă a sesizat
Curtea Constituțională cu excepția de neconstituționalitate
a dispozițiilor art. 111 teza a doua din Codul de procedură
civilă, excepție ridicată de Ionel Oprea.
În motivarea excepției de neconstituționalitate autorul
acesteia susține că textul de lege criticat încalcă prevederile
art. 16, 21, 51 și 124 din Constituție și ale art. 14 din Convenția
pentru apărarea drepturilor omului și a libertăților fundamentale,
ădin cauza concluziei eronate a instanței de fond, care a invocat
în respingerea cererii dispozițiile art. 111 teza a doua din Codul
de procedură civilă”.
Tribunalul Arad — Secția civilă arată că excepția invocată
nu vizează neconstituționalitatea dispozițiilor legale criticate, ci
procedura privind depunerea de către petent a dosarului la
Comisia pentru Problemele Revoluționarilor.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul

Poporului

apreciază

că

excepția

de

neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 111 din Codul de procedură civilă, cu următorul
conținut: ăPartea care are interes poate să facă cerere pentru
constatarea existenței sau neexistenței unui drept. Cererea nu
poate fi primită dacă partea poate cere realizarea dreptului.”
Autorul excepției susține că dispozițiile legale criticate încalcă
prevederile constituționale cuprinse în art. 16, 21, 51 și 124,
precum și prevederile art. 14 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că autorul deduce neconstituționalitatea prevederilor
criticate din modul în care instanța de judecată le-ar putea
interpreta și aplica.
Asemenea aspecte nu intră în competența de soluționare a
Curții Constituționale, care, potrivit art. 2 alin. (1) și (2) din Legea
nr. 47/1992, asigură controlul de constituționalitate prin raportare
la

prevederile

Constituției,

interpretarea

și

aplicarea

reglementărilor legale revenind instanțelor judecătorești. În
aceste condiții, excepția de neconstituționalitate urmează să fie
respinsă ca inadmisibilă.

16

MONITORUL OFICIAL AL ROMÂNIEI, PARTEA I, Nr. 769/11.XI.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 111 teza a doua din Codul de procedură
civilă, excepție ridicată de Ionel Oprea în Dosarul nr. 5.765/55/2008 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 769/11.XI.2009 conține 16 pagini.

Prețul: 3,20 lei

&JUYDGY|434912]
ISSN 1453—4495

