Anul 177 (XXI) — Nr. 33

PARTEA I

LEGI, DECRETE, HOTĂRÂRI ȘI ALTE ACTE

Vineri, 16 ianuarie 2009

SUMAR

Nr.

Pagina

Nr.

DECRETE

Pagina
HOTĂRÂRI ALE GUVERNULUI ROMÂNIEI

9.

— Decret pentru numirea unui consilier prezidențial ......

10.

— Decret privind eliberarea din funcție a adjunctului
directorului Serviciului Român de Informații ..............

4.

2
2

— Hotărâre privind organizarea și funcționarea
Ministerului Întreprinderilor Mici și Mijlocii, Comerțului
și Mediului de Afaceri ................................................

7–13

DECIZII ALE PRIMULUI-MINISTRU
11.

110.

— Decret privind trecerea în rezervă a unui generalmaior cu două stele din Serviciul de Telecomunicații
Speciale......................................................................
— Decret privind acreditarea unui ambasador ..........
— Decret privind acreditarea unui ambasador ..........

3

14.

— Decret pentru eliberarea din funcție a unui
procuror ......................................................................

3

— Decret pentru eliberarea din funcție a unui
procuror ......................................................................

111.

— Decizie privind revocarea domnului Mihai Toti din
funcția de președinte al Administrației Fondului pentru
Mediu..........................................................................

14

112.

— Decizie privind numirea domnului Vlad Marcoci în
funcția de președinte al Administrației Fondului pentru
Mediu..........................................................................

14

3

13.

13

2

12.

— Decizie pentru eliberarea, la cerere, a domnului
chestor general de poliție Ardelean Virgil din funcția de
director general al Direcției generale de informații și
protecție internă, asimilată funcției de secretar de stat,
din cadrul Ministerului Administrației și Internelor ......

4

15.

ACTE ALE FONDULUI DE GARANTARE
A DEPOZITELOR ÎN SISTEMUL BANCAR

DECIZII ALE CURȚII CONSTITUȚIONALE
Decizia nr. 82 din 15 ianuarie 2009 referitoare la excepția de
neconstituționalitate a dispozițiilor Ordonanței de
urgență a Guvernului nr. 230/2008 pentru modificarea
unor acte normative în domeniul pensiilor din sistemul
public, pensiilor de stat și al celor de serviciu ............

1.

4–6

— Comunicat privind lista instituțiilor de credit
participante la Fondul de garantare a depozitelor în
sistemul bancar ai căror deponenți beneficiază de
garantarea rambursării depozitelor constituite la
acestea ......................................................................

15

2

MONITORUL OFICIAL AL ROMÂNIEI, PARTEA I, Nr. 33/16.I.2009

DECRETE
PREȘEDINTELE ROMÂNIEI

DECRET
pentru numirea unui consilier prezidențial
În temeiul art. 94 lit. c) și al art. 100 alin. (1) din Constituția României,
republicată, precum și al art. 3 alin. (1) și art. 4 alin. (1) din Legea nr. 47/1994
privind serviciile din subordinea Președintelui României, republicată, cu
modificările și completările ulterioare,
Președintele României d e c r e t e a z ă:
Articol unic. — Pe data prezentului decret, domnul Iulian Fota se numește în
funcția de consilier prezidențial pentru apărare și securitate națională.
PREȘEDINTELE ROMÂNIEI

TRAIAN BĂSESCU
București, 15 ianuarie 2009.
Nr. 9.
PREȘEDINTELE ROMÂNIEI

DECRET
privind eliberarea din funcție a adjunctului directorului
Serviciului Român de Informații
În temeiul prevederilor art. 94 lit. c) și ale art. 100 din Constituția României,
republicată, ale Legii nr. 14/1992 privind organizarea și funcționarea Serviciului
Român de Informații, cu modificările și completările ulterioare,
având în vedere propunerea directorului Serviciului Român de Informații,
Președintele României d e c r e t e a z ă:
Articol unic. — La data de 20 ianuarie 2009, domnul general cu patru stele (r)
Zamfir Ioan Dumitru se eliberează din funcția de adjunct al directorului Serviciului
Român de Informații.
PREȘEDINTELE ROMÂNIEI

TRAIAN BĂSESCU
București, 15 ianuarie 2009.
Nr. 10.
PREȘEDINTELE ROMÂNIEI

DECRET
privind trecerea în rezervă a unui general-maior cu două stele
din Serviciul de Telecomunicații Speciale
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare,
având în vedere propunerea directorului Serviciului de Telecomunicații
Speciale,
Președintele României d e c r e t e a z ă:
Articol unic. — Domnul general-maior cu două stele Florescu Ștefan
Mugurel-Cristian trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 15 ianuarie 2009.
Nr. 11.

MONITORUL OFICIAL AL ROMÂNIEI, PARTEA I, Nr. 33/16.I.2009
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Articol unic. — Domnul Florin Vodiță se acreditează în calitatea de
ambasador extraordinar și plenipotențiar al României în Republica Slovacă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 15 ianuarie 2009.
Nr. 12.
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Articol unic. — Doamna Valerica Epure se acreditează în calitatea de
ambasador extraordinar și plenipotențiar al României în Republica India.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 15 ianuarie 2009.
Nr. 13.
PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1) și ale art. 134 alin. (1)
din Constituția României, republicată, ale art. 65 alin. (1) lit. b) și alin. (2) din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările ulterioare,
având în vedere Hotărârea Consiliului Superior al Magistraturii
nr. 1.285/2008,
Președintele României d e c r e t e a z ă:
Articol unic. — Doamna Danciu Ana, procuror la Parchetul de pe lângă
Tribunalul Covasna, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 15 ianuarie 2009.
Nr. 14.

3

4

MONITORUL OFICIAL AL ROMÂNIEI, PARTEA I, Nr. 33/16.I.2009
PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1) și ale art. 134 alin. (1)
din Constituția României, republicată, ale art. 65 alin. (1) lit. b) și alin. (2) din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările ulterioare,
având în vedere Hotărârea Consiliului Superior al Magistraturii
nr. 1.284/2008,
Președintele României d e c r e t e a z ă:
Articol unic. — Domnul Mărunțelu Gelu, procuror la Parchetul de pe lângă
Tribunalul Constanța, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 15 ianuarie 2009.
Nr. 15.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 82
din 15 ianuarie 2009

referitoare la excepția de neconstituționalitate a dispozițiilor Ordonanței de urgență a Guvernului
nr. 230/2008 pentru modificarea unor acte normative în domeniul pensiilor din sistemul public,
pensiilor de stat și al celor de serviciu
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 230/2008
pentru modificarea unor acte normative în domeniul pensiilor din
sistemul public, pensiilor de stat și al celor de serviciu, excepție
ridicată direct de Avocatul Poporului.
La apelul nominal se prezintă din partea instituției Avocatul
Poporului expert pentru probleme juridice Bianca Drăghici.
Magistratul-asistent referă asupra actelor depuse la dosar
prin care Stănică Vergică, Asofie Ionel, Ristea Voicu, Constantin
Stancu, Popescu Răzvan Dragoș, Iancu Florin, Trușcă Adrian
și Chiriac Constantin, reprezentați prin avocat Lucian Bolcaș,
formulează o cerere de intervenție în cauză. De asemenea, a
menționat și actul depus de Radu-Cristian Brăileanu, prin care
se solicită intervenția în interes propriu.
Domnul avocat Lucian Bolcaș, prezent în sală, solicită
admiterea cererii de intervenție, invocând art. 14 din Legea
nr. 47/1992.

Președintele dă cuvântul reprezentantului Ministerului Public
asupra cererilor formulate.
Reprezentantul Ministerului Public solicită respingerea
cererilor de intervenție accesorie și intervenție în interes propriu,
arătând că acestea sunt aplicabile doar în procesul civil, iar nu
și în fața jurisdicției constituționale.
Curtea, deliberând, respinge cererile de intervenție
formulate, întrucât dispozițiile art. 49 din Codul de procedură
civilă, referitoare la cererile de intervenție, sunt aplicabile doar în
ceea ce privește procesul civil, iar nu și în fața Curții
Constituționale, care își exercită atribuțiile potrivit unei proceduri
jurisdicționale autonome.
Cauza fiind în stare de judecată, președintele Curții acordă
cuvântul pe fond reprezentantului Avocatului Poporului.
Reprezentantul Avocatului Poporului solicită admiterea
excepției de neconstituționalitate, așa cum a fost formulată.
Reprezentantul Ministerului Public pune concluzii de
respingere a excepției de neconstituționalitate, sens în care
susține că Ordonanța de urgență a Guvernului nr. 230/2008 nu
aduce atingere dreptului la pensie și dreptului la muncă.
C U R T E A,

având în vedere actele și lucrările dosarului, reține următoarele:
Prin Adresa nr. 000108 din 7 ianuarie 2009, înaintată Curții
Constituționale în temeiul art. 146 lit. d) teza finală din
Constituție, Avocatul Poporului a ridicat direct excepția de
neconstituționalitate a prevederilor Ordonanței de urgență
a Guvernului nr. 230/2008 pentru modificarea unor acte

MONITORUL OFICIAL AL ROMÂNIEI, PARTEA I, Nr. 33/16.I.2009
normative în domeniul pensiilor din sistemul public,
pensiilor de stat și al celor de serviciu.
În motivarea excepției de neconstituționalitate Avocatul
Poporului invocă trei aspecte principale care pun în discuție
constituționalitatea Ordonanței de urgență a Guvernului
nr. 230/2008.
1. Actul normativ criticat este contrar art. 115 alin. (6) din
Constituție, întrucât afectează drepturi fundamentale, respectiv
dreptul la muncă și dreptul la pensie prevăzute de art. 41 și
art. 47 alin. (2) teza întâi din Legea fundamentală. În acest sens,
amintește că, potrivit celor statuate de Curtea Constituțională în
Decizia nr. 1.189/2008, sensul juridic al verbului ăa afecta”
cuprinde mai multe nuanțe, precum pe cel de ăa suprima”, ăa
aduce atingere”, ăa prejudicia”, ăa vătăma”, ăa leza” sau ăa
antrena consecințe negative”. Or, potrivit acestor conotații, prin
interdicția ce se impune pensionarilor pentru limită de vârstă,
precum și celor ai instituțiilor din sistemul justiției, de apărare,
ordine publică și siguranță națională de a cumula pensia cu
veniturile obținute dintr-o funcție remunerată de la bugetul de
stat sunt afectate dreptul la muncă și dreptul la pensie în însăși
substanța lor. În plus, prin conținutul lor, acestea sunt drepturi
complexe care includ și dreptul la salariu și dreptul la condiții
rezonabile de viață, care să asigure un trai civilizat și decent al
cetățenilor.
Prin prisma aceleiași critici privind încălcarea dreptului la
muncă, Avocatul Poporului consideră că este încălcat și art. 20
din Constituție prin raportare la prevederile art. 6 pct. 1 din
Pactul internațional cu privire la drepturile economice, sociale și
culturale, care recunoaște și garantează dreptul la muncă.
În lumina tuturor acestor texte, arată că dreptul la muncă al
unei persoane nu poate forma obiectul vreunei îngrădiri sau
limitări, fiecare persoană fiind liberă să muncească în măsura
posibilităților sale fizice și intelectuale pe care singură le poate
aprecia.
2. Ordonanța de urgență a Guvernului nr. 230/2008
contravine art. 135 alin. (2) lit. f) din Legea fundamentală, care
stabilește în sarcina statului obligația de a crea condițiile
necesare pentru creșterea calității vieții.
De asemenea, sunt încălcate și prevederile art. 44 din
Constituție, referitoare la dreptul de proprietate privată, precum
și ale art. 1 paragraful 1 din Primul Protocol adițional la
Convenția pentru apărarea drepturilor omului și a libertăților
fundamentale, prin care este consacrat și protejat dreptul de
proprietate. În acest sens, arată că, potrivit jurisprudenței Curții
Europene a Drepturilor Omului pronunțate în cauza Bucheň
contra Cehiei — 2002, noțiunea de ăbun” înglobează orice
interes al unei persoane de drept privat ce are o valoare
economică, astfel că dreptul la salariu și dreptul la pensie pot fi
asimilate unui drept de proprietate. Așa fiind, interdicția de a
cumula pensia cu salariul echivalează practic cu o expropriere,
fapt ce contravine art. 44 alin. (3) din Constituție.
Avocatul Poporului consideră, de asemenea, că actul
normativ criticat nu poate desființa un drept câștigat, de vreme
ce dreptul la pensie este un drept garantat de art. 47 alin. (2)
teza întâi din Legea fundamentală.
3. Prin nerespectarea drepturilor fundamentale amintite se
încalcă și prevederile art. 1 alin. (5) din Legea fundamentală,
care instituie obligația respectării Constituției și a supremației
sale. În aceste condiții, motivele de ordin financiar care au stat
la baza emiterii ordonanței nu pot justifica încălcarea dispozițiilor
constituționale menționate.
În conformitate cu dispozițiile art. 33 din Legea nr. 47/1992,
sesizarea a fost transmisă președinților celor două Camere ale
Parlamentului și Guvernului, pentru a-și formula punctele de
vedere asupra excepției de neconstituționalitate.
Guvernul consideră că Ordonanța de urgență a Guvernului
nr. 230/2008 este constituțională. În acest sens, arată că acest

5

act normativ prevede exercitarea unui drept de opțiune, și nu o
suprimare a dreptului la muncă sau la pensie, așa încât nu sunt
incidente prevederile art. 115 alin. (6) din Constituție. Astfel,
ădreptul la muncă prevăzut de art. 41 din Constituție nu limitează
exercitarea acestuia doar în cazurile în care cetățeanul este
angajat cu contract individual de muncă sau desfășoară o
activitate pe baza unor raporturi de serviciu, ci vizează și acele
situații în care prestațiile se plătesc cu ora sau în alte moduri,
stabilite prin convenția părților”. De asemenea, dreptul la pensie
nu este desființat, suspendarea intervenind doar ca urmare a
opțiunii exprimate a persoanei pensionate de a se reîncadra în
corpul activ al societății, prin angajarea în cadrul sistemului
public. Această suspendare nu operează și în situația
reîncadrării în sistemul privat.
Guvernul mai arată că, ăașa cum prin lege se impun condiții
specifice referitoare la studii, vechime etc., în același mod,
printr-un act normativ cu forță juridică de lege, poate fi stabilită
condiția de a nu beneficia de pensie la momentul încadrării într-o
funcție din sistemul public”, fapt ce nu contravine art. 41 alin. (1)
din Constituție. În sprijinul acestor argumente este invocată și
Decizia Curții Constituționale nr. 739/2008, în care s-a arătat că
art. 41 din Legea fundamentală nu interzice stabilirea unor
condiții în legătură cu exercitarea dreptului la muncă atât timp
cât orice persoană care dorește să aleagă o profesie sau un loc
de muncă este chemată să întrunească aceste condiții legale.
În legătură cu susținerea potrivit căreia Ordonanța de
urgență a Guvernului nr. 230/2008 ar contraveni art. 115 alin. (6)
din Constituție, Guvernul arată că posibilitatea de a cumula
dreptul pensiei cu salariul ănu reprezintă un drept în sine, cu atât
mai puțin un drept fundamental”, ci o opțiune a legiuitorului în
funcție de realitățile sociale și economice de la un moment dat.
În același sens, susține că ănu se poate pune nici problema unei
limitări a exercițiului unor drepturi, care, fiecare în sine și
separat, se pot exercita în condiții nemodificate de actul
normativ contestat”, iar dreptul la muncă ănu presupune obligația
corelativă a statului de a asigura tuturor angajarea în sistemul
public”.
În sensul celor arătate, invocă și considerentele reținute de
Curtea Constituțională în Decizia nr. 375/2005 și Decizia
nr. 290/2004. În schimb, se apreciază că jurisprudența invocată
de Avocatul Poporului în motivarea sa are în vedere alte situații
decât cele în speță.
În legătură cu susținerea de neconstituționalitate raportată la
art. 135 alin. (2) lit. f) din Constituție, Guvernul arată că acest
articol instituie o obligație de mijloace, iar nu de rezultat, iar
această obligație trebuie apreciată ăîn raport cu circumstanțele
unui anumit stadiu de dezvoltare economică”.
Critica privind încălcarea dreptului de proprietate și realizarea
unei exproprieri este respinsă cu motivarea că, potrivit Legii
nr. 33/1994, obiectul exproprierii poate fi doar bunuri imobile, iar
nu și sume de bani pe care o persoană nu le-a obținut încă, iar
exproprierea se realizează pentru lucrări de interes public, ceea
ce nu este cazul în speță.
În sfârșit, în ceea ce privește critica de neconstituționalitate
raportată la prevederile art. 1 din Primul Protocol adițional la
Convenția pentru apărarea drepturilor omului și a libertăților
fundamentale și la modul în care Curtea Europeană a
Drepturilor Omului a interpretat noțiunea de ăbun” în cauza
Bucheň contra Cehiei, Guvernul, fără a contesta că dreptul la
pensie poate fi considerat un ăbun”, arată că acest drept nu este
încălcat, ordonanța de urgență criticată vizând doar cumulul
pensiei cu salariul. În plus, arată că, în speța amintită, Curtea de
la Strasbourg nu s-a pronunțat asupra acestei probleme.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

6

MONITORUL OFICIAL AL ROMÂNIEI, PARTEA I, Nr. 33/16.I.2009
C U R T E A,

examinând sesizarea formulată de Avocatul Poporului, punctul
de vedere al Guvernului, raportul întocmit de judecătorulraportor, actele depuse la dosar, susținerile părții prezente,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) teza finală din
Constituție, precum și ale art. 1 alin. (2), ale art. 2, 3, 10 și 29—
33 din Legea nr. 47/1992, să soluționeze excepția de
neconstituționalitate ridicată direct de Avocatul Poporului.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 230/2008
pentru modificarea unor acte normative în domeniul
pensiilor din sistemul public, pensiilor de stat și al celor de
serviciu, publicată în Monitorul Oficial al României, Partea I,
nr. 4 din 5 ianuarie 2009.
Avocatul Poporului susține că acest act normativ încalcă
următoarele prevederi constituționale: art. 1 alin. (5) care
consacră supremația Constituției și instituie obligația respectării
sale, art. 41 alin. (1) referitor la dreptul la muncă, art. 44 privind
dreptul de proprietate privată, art. 47 alin. (2) teza întâi referitor
la dreptul la pensie și art. 135 alin. (2) lit. f) care instituie obligația
statului de a crea condițiile necesare pentru creșterea calității
vieții. De asemenea, consideră că este încălcat și art. 20 din
Constituție prin raportare la dispozițiile art. 1 din Primul Protocol
adițional la Convenția pentru apărarea drepturilor omului și a
libertăților fundamentale, care se referă la dreptul de proprietate,
și în raport cu prevederile art. 6 pct. 1 din Pactul internațional
cu privire la drepturile economice, sociale și culturale, care
recunoaște și garantează dreptul la muncă.
Analizând excepția de neconstituționalitate, Curtea constată
că, potrivit susținerilor Avocatului Poporului, Ordonanța de
urgență a Guvernului nr. 230/2008 contravine dispozițiilor
constituționale sub mai multe aspecte. Unele dintre aceste
aspecte pun în discuție constituționalitatea extrinsecă a actului
normativ, în timp ce altele se referă la conținutul reglementării în
sine.
Astfel, autorul excepției susține că acest act normativ
afectează drepturi fundamentale, precum dreptul la muncă și
dreptul la pensie, contravenind astfel art. 115 alin. (6) din
Constituție, care stabilește domeniile în care ordonanțele de
urgență nu pot reglementa. De asemenea, între motivele

invocate în susținerea excepției se regăsesc și cele referitoare
la încălcarea dreptului de proprietate, nerespectarea obligației
statului de a crea condițiile necesare pentru creșterea calității
vieții, acțiunea retroactivă a prevederilor ordonanței prin
desființarea unor drepturi câștigate și nerespectarea supremației
Constituției.
Curtea urmează să analizeze mai întâi dacă Ordonanța de
urgență a Guvernului nr. 230/2008 respectă condițiile de
constituționalitate extrinsecă puse în discuție de Avocatul
Poporului, respectiv dacă afectează drepturi fundamentale,
contravenind, în consecință, art. 115 alin. (6) din Constituție.
Din această perspectivă, Curtea constată că prin dispozițiile
cuprinse în ordonanță se interzice cumulul pensiei cu veniturile
realizate dintr-o activitate profesională desfășurată în cadrul
autorităților și instituțiilor publice și, corelativ, se impune obligația
persoanelor aflate în situația menționată de a opta pentru pensie
ori pentru veniturile realizate din activitatea profesională, altfel
spus, de a renunța la pensie continuându-și activitatea
profesională sau de a înceta activitatea profesională aducătoare
de venituri și de a-și conserva pensia.
Interdicțiile și obligațiile impuse prin ordonanță afectează
prin limitare atât dreptul la pensie prevăzut de art. 47 alin. (2)
din Constituție, cât și dreptul la muncă consacrat prin art. 41 din
Legea fundamentală.
Luând în considerare prevederile art. 115 alin. (6) din
Constituție, în conformitate cu care ordonanțele de urgență nu
pot afecta drepturile și libertățile prevăzute în Constituție, Curtea
Constituțională urmează să constate că prevederile Ordonanței
de urgență a Guvernului nr. 230/2008 sunt neconstituționale,
deoarece afectează drepturile fundamentale menționate mai
sus.
Față de cauza de neconstituționalitate astfel reținută, Curtea
Constituțională constată că nu mai este cazul să se examineze
și celelalte motive de neconstituționalitate invocate de Avocatul
Poporului.
Curtea face, de asemenea, precizarea că, prin constatarea
neconstituționalității Ordonanței de urgență a Guvernului
nr. 230/2008, Guvernul nu este împiedicat să promoveze, cu
respectarea dispozițiilor constituționale amintite mai sus,
a principiilor neretroactivității legii, nediscriminării și
egalității în drepturi și a celorlalte norme și principii
prevăzute de Constituție, măsurile necesare cu privire la
cazurile și condițiile în care pensia poate fi cumulată cu
veniturile realizate din muncă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 32—33 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată direct de Avocatul Poporului și constată că Ordonanța de urgență a
Guvernului nr. 230/2008 pentru modificarea unor acte normative în domeniul pensiilor din sistemul public, pensiilor de stat și al celor
de serviciu este contrară art. 115 alin. (6) din Constituție.
Definitivă și general obligatorie.
Decizia se comunică celor două Camere ale Parlamentului și Guvernului.
Pronunțată în ședința publică din data de 15 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 33/16.I.2009

7

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Întreprinderilor Mici și Mijlocii, Comerțului
și Mediului de Afaceri
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, și al art. 19 alin. (1) din Ordonanța
de urgență a Guvernului nr. 221/2008 pentru stabilirea unor măsuri de reorganizare în cadrul administrației publice centrale,
Guvernul României adoptă prezenta hotărâre.
Art. 1. — Ministerul Întreprinderilor Mici și Mijlocii, Comerțului
și Mediului de Afaceri este organul de specialitate al
administrației publice centrale, cu personalitate juridică, în
subordinea Guvernului, care realizează politica Guvernului în
domeniile dezvoltării sectorului întreprinderilor mici și mijlocii, a
celui cooperatist, comerțului și mediului de afaceri, care se
înființează prin preluarea activității și structurilor specializate în
domeniul întreprinderilor mici și mijlocii și comerțului de la
Ministerul pentru Întreprinderi Mici și Mijlocii, Comerț, Turism și
Profesii Liberale.
Art. 2. — Ministerul Întreprinderilor Mici și Mijlocii, Comerțului
și Mediului de Afaceri are sediul principal în municipiul București,
str. Cpt. Alex. Șerbănescu nr. 50, sectorul 1, și alte spații
necesare desfășurării activității situate în municipiul București,
str. Ion Câmpineanu nr. 16 și str. Poterași nr. 11.
Art. 3. — Ministerul Întreprinderilor Mici și Mijlocii, Comerțului
și Mediului de Afaceri îndeplinește următoarele funcții:
a) de autoritate de stat, prin care se asigură urmărirea
aplicării și controlul respectării reglementărilor în domeniile
dezvoltării sectorului întreprinderilor mici și mijlocii, a celui
cooperatist, comerțului și mediului de afaceri, precum și al
organizării și funcționării instituțiilor și organismelor care își
desfășoară activitatea sub autoritatea sau în coordonarea sa;
b) de organ de specialitate al administrației publice centrale
pentru elaborarea și aplicarea strategiilor și a politicilor
Guvernului în domeniile dezvoltării sectorului întreprinderilor
mici și mijlocii, a celui cooperatist, comerțului, mediului de
afaceri și profesiilor liberale, cu excepția profesiilor liberale aflate
în competența altor instituții;
c) de analiză și sinteză în domeniile specifice ministerului;
d) de coordonare la nivel național, în colaborare cu celelalte
autorități interesate, a activităților referitoare la relațiile
economice internaționale, fluxurile comerciale și cooperarea
economică,
asigurând
secretariatele
comisiilor
interguvernamentale de colaborare economică cu alte state și
elaborarea componentei economice a întâlnirilor la nivelul
conducerilor statului și guvernului;
e) de reglementare, prin care se asigură elaborarea cadrului
normativ și instituțional necesar în vederea realizării obiectivelor,
proiectelor și programelor din domeniile dezvoltării sectorului
întreprinderilor mici și mijlocii, a celui cooperatist, comerțului,
mediului de afaceri și profesiilor liberale, cu excepția profesiilor
liberale aflate în competența altor instituții;
f) de administrare a fondurilor publice destinate
întreprinderilor mici și mijlocii, unităților din domeniile
cooperației, comerțului și mediului de afaceri;
g) de reprezentare, prin care se asigură, în numele statului
român, cu aprobarea Guvernului, reprezentarea pe plan intern
și extern în domeniile întreprinderilor mici și mijlocii, cooperației,

comerțului, mediului de afaceri și profesiilor liberale, cu excepția
profesiilor liberale aflate în competența altor instituții;
h) de promovare, implementare și urmărire a folosirii
fondurilor acordate de Uniunea Europeană în domeniile aflate în
responsabilitatea sa.
Art. 4. — Ministerul Întreprinderilor Mici și Mijlocii, Comerțului
și Mediului de Afaceri exercită următoarele atribuții:
A. cu caracter general:
1. fundamentează și elaborează programul de reforme
economico-sociale ale Guvernului în domeniul întreprinderilor
mici și mijlocii, cooperației, comerțului, mediului de afaceri și
profesiilor liberale, cu excepția profesiilor liberale aflate în
competența altor instituții;
2. îndeplinește atribuții privind eliberarea certificatelor de
atestare a dreptului de proprietate asupra terenurilor pentru
societățile comerciale din domeniul comerțului interior;
3. elaborează și propune spre adoptare Guvernului proiecte
de acte normative în domeniile sale de activitate și avizează
proiectele de acte normative ale altor organe ale administrației
publice centrale de specialitate, care au impact asupra
domeniilor sale de activitate;
4. elaborează, actualizează și monitorizează planuri de
acțiuni pentru mediul de afaceri;
5. asigură aplicarea acquis-ului comunitar sau, după caz,
armonizează legislația națională în domeniile întreprinderilor
mici și mijlocii, cooperației, comerțului și drepturilor de
proprietate industrială;
6. reprezintă Guvernul României în relația cu Uniunea
Europeană și cu alte organizații internaționale, pentru
elaborarea de politici, proiecte și programe privind domeniile
sale de activitate;
7. fundamentează și propune proiectul de buget pentru
alocarea resurselor financiare necesare funcționării ministerului,
precum și realizării politicilor, strategiilor, proiectelor și
programelor în domeniul său de activitate, potrivit legii;
8. îndeplinește atribuțiile de organism intermediar în
domeniul întreprinderilor mici și mijlocii, conform acordului de
delegare încheiat prin acordul părților cu Autoritatea de
management pentru Programul operational sectorial ăCreșterea
competitivității economice”;
9. elaborează, actualizează, implementează și monitorizează
Planul de acțiuni pentru mediul de afaceri;
10. propune și derulează acțiuni pentru elaborarea,
adaptarea și implementarea instrumentelor de identificare și
măsurare a costurilor administrative, impuse de reglementările
mediului de afaceri, în concordanță cu metodologiile și practicile
internaționale de identificare, măsurare și reducere a barierelor
administrative;
11. organizează și participă la derularea sondajelor periodice
în vederea evaluării impactului reglementărilor administrative și

8

MONITORUL OFICIAL AL ROMÂNIEI, PARTEA I, Nr. 33/16.I.2009

procedurale asupra climatului afacerilor, utilizând expertiza,
metodologia și instrumentele preluate de la organizații și
organisme internaționale în domeniul cercetărilor de piață;
12. inițiază, propune, implementează, coordonează și
monitorizează acțiuni în domeniul reducerii barierelor
administrative;
13. colaborează direct pe proiecte specifice și în regim
permanent cu organizații și organisme internaționale (Banca
Mondială, Comisia Europeană, Agenția Statelor Unite pentru
Dezvoltare Internațională, Organizația pentru Cooperare și
Dezvoltare Economică), asigurând coordonarea programelor și
activităților desfășurate împreună cu acestea, în legatură cu
mediul de afaceri;
14. identifică și testează metode de îmbunătățire a mediului
de afaceri, pentru asigurarea transparenței administrative,
elaborării și implementării unor coduri de bune practici,
încurajarea și sprijinirea inițiativei antreprenoriale și altele
asemenea;
15. sprijină activitatea asociațiilor profesionale, patronale și
sindicale din domeniile sale de activitate și asigură dialogul
permanent cu acestea, cu mass-media și cu societatea civilă,
în scopul informării reciproce și al perfecționării cadrului
legislativ existent;
16. primește și rezolvă sau, după caz, transmite spre
soluționare celor în drept, potrivit competențelor, sesizările
persoanelor fizice și juridice, în conformitate cu prevederile
Ordonanței Guvernului nr. 27/2002 privind reglementarea
activității de soluționare a petițiilor, aprobată cu modificări și
completări prin Legea nr. 233/2002;
17. colaborează cu celelalte ministere și autorități ale
administrației publice centrale, autorități ale administrației
publice locale, cu alte instituții publice, precum și cu persoane
juridice și fizice;
18. solicită informații de la celelalte organe ale administrației
publice centrale, de la autoritățile administrației publice locale,
de la alte instituții și autorități publice, precum și de la societățile
comerciale la care statul este acționar sau asociat, acestea
având obligația de a furniza datele solicitate;
19. asigură protecția informațiilor clasificate, prevenirea și
combaterea terorismului, implementarea prevederilor legislației
Uniunii Europene și a Organizației Tratatului Atlanticului de Nord
în domeniile sale de competență, prin activități specifice, în
condițiile legii;
20. îndeplinește orice alte atribuții stabilite prin acte
normative pentru domeniul său de activitate, precum și pe cele
conferite expres sau care decurg din acorduri internaționale la
care România este parte;
B. în domeniul întreprinderilor mici și mijlocii:
1. elaborează, implementează și monitorizează programe
pentru stimularea înființării și dezvoltării întreprinderilor mici și
mijlocii și a societăților cooperative, precum și pentru creșterea
competitivității și eficienței acestora în condițiile mediului
concurențial și al fenomenelor specifice economiei de piață;
2. elaborează criteriile, prioritățile și procedurile necesare în
vederea desfășurării programelor și proiectelor activităților
specifice, după caz;
3. derulează sau coordonează programe și proiecte cu
finanțare externă, prin înființare de unități de management de
proiect;
4. participă, împreună cu alte organe ale administrației
publice de specialitate, la elaborarea și implementarea politicilor,
proiectelor și programelor de cercetare, inovare și transfer de
tehnologie în domeniile sale de activitate;

5. coordonează cooperarea în cadrul programelor Uniunii
Europene și ale Organizației pentru Cooperare și Dezvoltare
Economică a proiectelor și programelor din domeniul
întreprinderilor mici și mijlocii;
6. reprezintă statul în exercițiul tuturor drepturilor și
îndeplinirea tuturor obligațiilor ce îi revin în calitate de acționar
unic al Fondului Național de Garantare a Creditelor pentru
Întreprinderi Mici și Mijlocii — S.A.;
7. reprezintă statul în exercițiul tuturor drepturilor și
îndeplinirea tuturor obligațiilor ce îi revin în calitate de acționar
la fondurile locale de garantare;
8. exercită funcțiile de coordonare și control privind Fundația
de postprivatizare și asigură reprezentarea intereselor acesteia
în cadrul unor organe, organizații, instituții și autorități;
C. în domeniul comerțului:
1. fundamentează și promovează interesele economicocomerciale ale României în cadrul instituțiilor comunitare
abilitate prin actele constitutive ale Uniunii Europene pentru
elaborarea politicii comerciale comune, a politicilor de
liberalizare a comerțului în cadru multilateral, desfășurate sub
egida Organizației Mondiale de Comerț, sau la nivel regional și
bilateral;
2. coordonează și urmărește respectarea implementării
politicii comerciale comunitare în România, în conformitate cu
reglementările Uniunii Europene cu aplicabilitate în statele
membre și cu Tratatul de aderare;
3. urmărește și controlează aplicarea convențiilor și
acordurilor internaționale din domeniile sale de competență,
ținând seama de statutul României de membru al Uniunii
Europene sau de membru al altor structuri ori organisme
internaționale;
4. asigură consultarea și cooperarea cu alte instituții
guvernamentale și neguvernamentale și ale mediului de afaceri
cu privire la strategia, negocierile, pregătirea, adoptarea și
aplicarea la nivel comunitar a măsurilor de politică comercială
comună;
5. reprezintă interesele statului roman în diferite organe și
organisme internaționale, în conformitate cu acordurile și
convențiile la care România este parte și cu alte înțelegeri
stabilite în acest scop, și dezvoltă relații de colaborare cu organe
și organizații similare din alte state și cu organizații regionale și
internaționale ce interesează domeniul său de activitate;
6. mediatizează, acordă consultanță și sprijină operatorii
economici cu privire la valorificarea în comerțul cu țările terțe a
oportunităților și avantajelor rezultate din angajamentele
asumate de Uniunea Europeană în cadrul Organizației Mondiale
a Comerțului și/sau prin acordurile de comerț liber sau de
parteneriat economic, încheiate la nivel regional ori bilateral,
care înglobează componente de comerț și alte oportunități de
afaceri;
7. promovează interesele comerciale ale României în relațiile
cu alte state și cu organizațiile economice la nivel mondial,
inițiază și promovează proiecte de acorduri și înțelegeri pentru
dezvoltarea expansiunii economice pe terțe piețe, inclusiv
pentru recâștigarea celor din zona Comunității Statelor
Independente, Balcani, Asia, Africa și America Latină, conform
competențelor naționale, ca membru al Uniunii Europene;
8. face propuneri și negociază direct, conform competențelor
naționale, sau participă la negocierea și încheierea de tratate,
acorduri și alte înțelegeri internaționale cu caracter economic
sau pentru stabilirea cadrului juridic național și, respectiv,
comunitar, necesar dezvoltării schimburilor comerciale;

MONITORUL OFICIAL AL ROMÂNIEI, PARTEA I, Nr. 33/16.I.2009
9. asigură aplicarea programelor rezultate din acordurile și
convențiile internaționale bilaterale și multilaterale în domeniul
economic la care România este parte, conform competențelor
naționale și în corelație cu politica Uniunii Europene;
10. asigură managementul Strategiei naționale de export a
României, conform legislației în vigoare, în parteneriat cu
mediile de afaceri interesate;
11. dezvoltă forme de parteneriat și dialog structurat în
domeniile specifice de activitate cu structurile asociative ale
mediilor de afaceri reprezentative la nivel național, respectiv
patronatele și asociațiile profesionale, precum și cu camerele
de comerț și industrie;
12. asigură organizarea și participarea la misiuni economice,
târguri și expoziții internaționale în scopul promovării exporturilor
de produse și servicii românești;
13. coordonează organizarea sesiunilor comisiilor mixte
guvernamentale de cooperare economică și tehnică, face
propuneri privind programul anual de sesiuni și al președinților
părții române în comisiile mixte, propune spre aprobare
Guvernului mandatul delegațiilor participante; participă prin
delegați proprii la sesiunile comisiilor mixte, atât în țară, cât și în
străinătate; elaborează și supune spre aprobare Guvernului
rapoartele desfășurării sesiunilor și planurile de măsuri pentru
punerea în aplicare a celor convenite;
14. oferă și asigură operatorilor economici, la solicitarea
acestora, informații de piață și oportunități de afaceri, precum și
servicii de consultanță privind accesul pe piețele externe și
acordă asistență de specialitate în procesul antamării unor
operațiuni de cooperare în țară și în străinătate;
15. coordonează și asigură buna funcționare a activității
reprezentanțelor economice ale României în străinătate și
cooperează cu cele acreditate în România, pentru identificarea
și concretizarea unor proiecte și pentru promovarea relațiilor
economice și a cooperării internaționale;
16. participă la dialogul cu instituțiile financiare internaționale
și acționează pentru concretizarea în domeniul său de activitate
a unor proiecte de cooperare și de atragere a investitorilor străini
și români în vederea implementării de proiecte și programe
naționale, regionale sau internaționale de interes pentru
România;
17. sprijină, în condițiile legii, acțiunile coordonate de
Ministerul Finanțelor Publice pentru recuperarea creanțelor
României rezultate din operațiuni comerciale și de cooperare
economică derulate înainte de 31 decembrie 1989;
18. asigură funcția de autoritate națională pentru aplicarea
reglementărilor comunitare privind eliberarea de documente de
import și, după caz, de export în relațiile de comerț dintre
Uniunea Europeană și țări terțe, pentru produse aflate în
domeniul său de competență;
19. eliberează, în condițiile legii, autorizații de funcționare în
România a reprezentanțelor societăților comerciale și
organizațiilor comerciale străine;
20. participă, împreună cu alte organe ale administrației
publice cu atribuții în domeniu și organizații neguvernamentale,
și coordonează elaborarea de strategii în domeniul dezvoltării
comerțului interior și al protecției consumatorului;
21. participă la elaborarea politicilor în vederea dezvoltării
distribuției produselor și serviciilor de piață și asigură
implementarea acestora;
22. realizează, împreună cu organele administrației publice
locale, baza de date la nivel național privind structurile de
distribuție existente;

9

23. elaborează, propune Guvernului spre aprobare și
implementează programe pentru dezvoltarea și susținerea
activității comerciale și de prestări de servicii de piață;
24. asigură, prin Centrul de Formare și Management pentru
Comerț, formarea profesională continuă și pregătirea
profesională a lucrătorilor din domeniul comerțului și al
prestărilor de servicii de piață;
25. participă, împreună cu alte organe ale administrației
publice de specialitate, și coordonează elaborarea strategiilor și
programelor referitoare la dezvoltarea pieței de desfacere la
intern și urmărește implementarea lor;
26. urmărește și sprijină, în condițiile legii, păstrarea
climatului de concurență loială, protejarea intereselor
consumatorilor de produse și servicii și ale operatorilor
economici pe piața internă;
27. asigură elaborarea și implementarea programelor și
proiectelor de promovare a sistemelor moderne de distribuție și
a calității bunurilor de consum;
28. organizează activitatea de prelucrare și gestionare de
informații și date în domeniul său de activitate;
29. elaborează materiale promoționale și publicații de
specialitate în domeniul său de activitate;
D. în domeniul mediului de afaceri și profesiilor liberale:
1. elaborează, împreună cu organismele statului în a căror
componență se află profesiile liberale, proiecte de acte
normative pentru reglementarea activității și funcționarea
acestora;
2. colaborează cu celelalte instituții ale statului care au
competențe în domeniul profesiilor liberale;
3. asigură armonizarea cadrului legislativ național cu
prevederile europene în domeniul mediului de afaceri;
4. implementează politicile în domeniul mediului de afaceri în
scopul respectării recomandărilor și anagajamentelor cu privire
la ăreforma reglementărilor” formulate de Comisia Europeană și
Organizația pentru Cooperare și Dezvoltare Economică —
O.E.C.D — Investment Compact;
5. asigură îndeplinirea obiectivelor stabilite de Comisia
Europeană prin Programul de acțiune, în vederea reducerii
constrângerilor și a barierelor administrative în Uniunea
Europeană;
6. asigură identificarea, măsurarea și optimizarea costurilor
administrative impuse de reglementările cu impact asupra
derulării afacerilor și acționează direct sau în cooperare cu
celelalte autorități interesate pentru reducerea acestora;
E. în domeniul proprietății industriale, invențiilor și mărcilor:
1. promovează politica de sprijin al invențiilor în România;
2. dezvoltă infrastructuri eficiente și echilibrate de luptă
împotriva contrafacerii și pirateriei;
3. elaborează strategia postaderare în domeniul proprietății
intelectuale.
Art. 5. — (1) Conducerea Ministerului Întreprinderilor Mici și
Mijlocii, Comerțului și Mediului de Afaceri se exercită de către
ministru.
(2) Ministrul întreprinderilor mici și mijlocii, comerțului și
mediului de afaceri îndeplinește atribuții de ordonator principal
de credite, potrivit legii.
(3) În exercitarea atribuțiilor, ministrul întreprinderilor mici și
mijlocii, comerțului și mediului de afaceri este ajutat de
2 secretari de stat.
(4) Ministrul întreprinderilor mici și mijlocii, comerțului și
mediului de afaceri reprezintă ministerul în raporturile cu
celelalte autorități publice, cu persoanele juridice și fizice din
țară și din străinătate, precum și în justiție.

10

MONITORUL OFICIAL AL ROMÂNIEI, PARTEA I, Nr. 33/16.I.2009

(5) În exercitarea atribuțiilor ce îi revin, ministrul
întreprinderilor mici și mijlocii, comerțului si mediului de afaceri
emite ordine și instrucțiuni, în condițiile legii.
(6) Ministrul întreprinderilor mici și mijlocii, comerțului și
mediului de afaceri îndeplinește atribuțiile generale prevăzute
la art. 53 alin. (1) din Legea nr. 90/2001 privind organizarea și
funcționarea Guvernului României și a ministerelor, cu
modificările și completările ulterioare, precum și alte atribuții
specifice stabilite prin acte normative în domeniul său de
activitate.
(7) Ministrul întreprinderilor mici și mijlocii, comerțului și
mediului de afaceri conduce aparatul propriu al ministerului,
stabilit prin prezenta hotărâre, numește și eliberează din funcție
personalul acestuia.
(8) Prin ordin al ministrului întreprinderilor mici și mijlocii,
comerțului și mediului de afaceri se poate nominaliza un
înlocuitor al acestuia, în condițiile legii.
(9) Ministrul întreprinderilor mici și mijlocii, comerțului și
mediului de afaceri numește și eliberează din funcție
conducătorii organelor de specialitate din subordinea
Ministerului Întreprinderilor Mici și Mijlocii, Comerțului și Mediului
de Afaceri, în condițiile legii.
(10) Atribuțiile personalului din cadrul Ministerului
Întreprinderilor Mici și Mijlocii, Comerțului și Mediului de Afaceri
se stabilesc prin regulamentul de organizare și funcționare a
ministerului, aprobat prin ordin al ministrului.
(11) Pe lângă ministru funcționează Colegiul ministerului.
Componența și regulamentul de organizare și funcționare ale
Colegiului ministerului se aprobă prin ordin al ministrului.
Art. 6. — (1) Ministerul Întreprinderilor Mici și Mijlocii,
Comerțului și Mediului de Afaceri are un secretar general și un
secretar general adjunct, înalți funcționari publici, numiți în
condițiile legii, personal diplomatic, funcționari publici de
conducere, funcționari publici de execuție și personal
contractual.
(2) Secretarul general și secretarul general adjunct asigură
stabilitatea funcționării ministerului, continuitatea conducerii și
realizarea legăturilor funcționale între structurile ministerului.
(3) Secretarul general și secretarul general adjunct
îndeplinesc atribuțiile și responsabilitățile prevăzute la art. 49
alin. (2) din Legea nr. 90/2001, cu modificările și completările
ulterioare.
(4) Secretarul general și secretarul general adjunct pot
îndeplini și alte însărcinări prevăzute de Regulamentul de
organizare și funcționare a Ministerului Întreprinderilor Mici și
Mijlocii, Comerțului și Mediului de Afaceri ori încredințate de
ministru.
Art. 7. — (1) Structura organizatorică a Ministerului
Întreprinderilor Mici și Mijlocii, Comerțului și Mediului de Afaceri
este prevăzută în anexa nr. 1.
(2) În structura organizatorică a Ministerului Întreprinderilor
Mici și Mijlocii, Comerțului și Mediului de Afaceri funcționează
direcții generale, direcții, servicii, birouri și compartimente.
(3) În cadrul structurii organizatorice, prin ordin al ministrului,
se pot organiza servicii, birouri și compartimente, cu încadrarea
în numărul maxim de posturi aprobat, în condițiile legii.
(4) În cadrul Ministerului Întreprinderilor Mici și Mijlocii,
Comerțului și Mediului de Afaceri și în cadrul numărului maxim
de posturi aprobat funcționează rețeaua externă pentru
promovarea comercial-economică, organizată sub formă de
birouri de promovare comercial-economică ale României în
străinătate, a căror înființare și ale căror atribuții se stabilesc prin
ordin al ministrului.

Art. 8. — (1) Ministerul Întreprinderilor Mici și Mijlocii,
Comerțului și Mediului de Afaceri poate înființa în subordinea sa
organe de specialitate, în condițiile prevăzute de lege.
(2) Ministerul Întreprinderilor Mici și Mijlocii, Comerțului și
Mediului de Afaceri poate închiria unor operatori economici sau
poate da în folosință gratuită altor instituții de utilitate publică
spații situate în imobilele proprietate publică sau privată a
statului în care își desfășoară activitatea și pe care le
administrează, în condițiile legii, în următoarele scopuri:
a) organizarea bufetelor de incintă;
b) instalarea de automate pentru băuturi calde și reci;
c) organizarea unui cabinet medical;
d) organizarea altor activități care au legătură cu activitatea
Ministerului Întreprinderilor Mici și Mijlocii, Comerțului și Mediului
de Afaceri sau care sunt necesare în derularea activității
acestuia.
Art. 9. — În coordonarea ministrului întreprinderilor mici și
mijlocii, comerțului și mediului de afaceri funcționează
Autoritatea Națională pentru Protecția Consumatorilor, organ de
specialitate al administrației publice centrale cu personalitate
juridică, finanțat din venituri proprii și din subvenții acordate de
la bugetul de stat, conform legii.
Art. 10. — Unitățile care funcționează în coordonarea
ministrului întreprinderilor mici și mijlocii, comerțului și mediului
de afaceri sau în subordinea Ministerului Întreprinderilor Mici și
Mijlocii, Comerțului și Mediului de Afaceri sunt prevăzute în
anexa nr. 2.
Art. 11. — În subordinea Ministerului Întreprinderilor Mici și
Mijlocii, Comerțului și Mediului de Afaceri funcționează:
a) Oficiul de Stat pentru Invenții și Mărci, organ de
specialitate al administrației publice centrale cu personalitate
juridică, finanțat integral din venituri proprii;
b) Centrul Român pentru Promovarea Comerțului, instituție
publică cu personalitate juridică, finanțată din venituri proprii și
subvenții acordate de la bugetul de stat;
c) Centrul de Formare și Management pentru Comerț, unitate
cu personalitate juridică, finanțată integral din venituri proprii.
Art. 12. — Structura organizatorică, regulamentele de
organizare și funcționare, precum și statele de funcții ale
ministerului și entităților subordonate acestuia se aprobă prin
ordin al ministrului.
Art. 13. — (1) În subordinea Ministerului Întreprinderilor Mici
și Mijlocii, Comerțului și Mediului de Afaceri funcționează
Agenția pentru Implementarea Proiectelor și Programelor pentru
Întreprinderile Mici și Mijlocii, prin reorganizarea activității oficiilor
teritoriale pentru întreprinderi mici și mijlocii și cooperație, cu
sediul în municipiul București, str. Poterași nr. 11, sectorul 4.
(2) Agenția pentru Implementarea Proiectelor și Programelor
pentru Întreprinderile Mici și Mijlocii este condusă de un
președinte, cu rang de secretar de stat, ajutat de un
vicepreședinte, cu rang de subsecretar de stat, numiți și,
respectiv, revocați, prin decizie a primului-ministru, la
propunerea ministrului întreprinderilor mici și mijlocii, comerțului
și mediului de afaceri, potrivit legii.
(3) Structura organizatorică a Agenției pentru Implementarea
Proiectelor și Programelor pentru Întreprinderi Mici și Mijlocii se
aprobă prin hotărâre a Guvernului, în termen de 30 de zile de la
intrarea în vigoare a prezentei hotărâri.
(4) Agenția pentru Implementarea Proiectelor și Programelor
pentru Întreprinderile Mici și Mijlocii se finanțează din venituri
proprii și subvenții acordate de la bugetul de stat.
Art. 14. — Înființarea de noi oficii sau reprezentanțe
teritoriale, cu sau fără personalitate juridică, care să reprezinte

MONITORUL OFICIAL AL ROMÂNIEI, PARTEA I, Nr. 33/16.I.2009
activitatea ministerului în plan regional, se face prin ordin al
ministrului, potrivit prevederilor legale în vigoare, în funcție de
resursele financiare alocate cu această destinație prin bugetul
anual.
Art. 15. — Numărul maxim de posturi pentru Ministerul
Întreprinderilor Mici și Mijlocii, Comerțului și Mediului de Afaceri
este de 403, exclusiv demnitarii și posturile aferente cabinetului
ministrului.
Art. 16. — Din numărul maxim de posturi, 130 de posturi se
utilizează pentru rețeaua de promovare comercială economică
externă.
Art. 17. — Atribuțiile și competențele secretarilor de stat, ale
secretarului general și ale secretarului general adjunct se
stabilesc prin ordin al ministrului.
Art. 18. — Ministerul Întreprinderilor Mici și Mijlocii,
Comerțului și Mediului de Afaceri poate desfășura activități
finanțate integral din venituri proprii, care se organizează potrivit
legii.
Art. 19. — Ministerul Întreprinderilor Mici și Mijlocii,
Comerțului și Mediului de Afaceri preia personalul Ministerului
pentru Întreprinderi Mici și Mijlocii, Comerț, Turism și Profesii
Liberale, cu excepția personalului care desfășoară activități în
domeniul turismului, în număr de 112 persoane, precum și a
personalului care își desfășoară activitatea în structura
specializată în domeniul expozițiilor mondiale, în număr de
11 persoane.
Art. 20. — (1) Din totalul de 30 de autoturisme aprobat potrivit
Hotărârii Guvernului nr. 387/2007 privind organizarea și
funcționarea Ministerului pentru Întreprinderi Mici și Mijlocii,
Comerț, Turism și Profesii Liberale, cu modificările ulterioare, un
număr de 15 autoturisme se preiau de către Ministerul
Întreprinderilor Mici și Mijlocii, Comerțului și Mediului de Afaceri.
(2) Autoturismele prevăzute la alin. (1), destinate în principal
activităților specifice de inspecție și control care se desfășoară
pe întreg teritoriul țării și transportului delegațiilor, pot utiliza
fiecare un consum lunar de carburant de 450 de litri.
(3) Pentru activitățile specifice desfășurate de birourile
consilierului economic din cadrul fiecărei misiuni diplomatice a
României în străinătate, Ministerul Întreprinderilor Mici și Mijlocii,
Comerțului și Mediului de Afaceri are în dotare un număr total de
117 autoturisme, cu un consum lunar de carburant de 300 de
litri pentru fiecare autoturism.
(4) Pentru transportul demnitarilor și parcul comun, numărul
de autoturisme se stabilește potrivit Ordonanței Guvernului
nr. 80/2001 privind stabilirea unor normative de cheltuieli pentru
autoritățile administrației publice și instituțiile publice, aprobată
cu modificări prin Legea nr. 247/2002, cu modificările și
completările ulterioare.

Art. 21. — (1) Bunurile mobile și imobile din domeniul public
sau privat al statului care se aflau în administrarea Ministerului
pentru Întreprinderi Mici și Mijlocii, Comerț, Turism și Profesii
Liberale trec în administrarea Ministerului Întreprinderilor Mici și
Mijlocii, Comerțului și Mediului de Afaceri, pe bază de protocol
de predare-preluare întocmit în condițiile legii, în termen de
30 de zile de la intrarea în vigoare a prezentei hotărâri.
(2) Bunurile imobile din domeniul public sau privat al statului
care trec în administrarea Ministerului Întreprinderilor Mici și
Mijlocii, Comerțului și Mediului de Afaceri sunt prevăzute în
anexa nr. 3, iar bunurile mobile din patrimoniu sunt cele stabilite
în protocolul de predare-preluare.
Art. 22. — Pentru buna desfășurare a activității în cadrul
Ministerului Întreprinderilor Mici și Mijlocii, Comerțului și Mediului
de Afaceri se pot închiria spații suplimentare, cu aprobarea
ordonatorului principal de credite.
Art. 23 — Pe data intrării în vigoare a prezentei hotărâri se
abrogă Hotărârea Guvernului nr. 387/2007 privind organizarea
Ministerului pentru Întreprinderi Mici și Mijlocii, Comerț, Turism
și Profesii Liberale, publicată în Monitorul Oficial al României,
Partea I, nr. 289 din 2 mai 2007, cu modificările ulterioare.
Art. 24. — (1) Ministerul Afacerilor Externe preia activitatea
și structura specializată în domeniul expozițiilor mondiale,
încadrată cu un număr de 11 posturi, de la Ministerul pentru
Întreprinderi Mici și Mijlocii, Comerț, Turism și Profesii Liberale,
care își încetează activitatea.
(2) Predarea-preluarea prevăzută la alin. (1) se efectuează în
condițiile stabilite prin Ordonanța de urgență a Guvernului
nr. 221/2008 pentru stabilirea unor măsuri de reorganizare în
cadrul administrației publice centrale.
Art. 25. — Hotărârea Guvernului nr. 595/2008 pentru
aprobarea participării României la Expoziția mondială 2010
ăUn oraș mai bun, o viață mai bună”, Shanghai, China, publicată
în Monitorul Oficial al României, Partea I, nr. 439 din 11 iunie
2008, se modifică corespunzător prevederilor art. 24.
Art. 26. — Instituțiile financiare la care statul este acționar
inițial unic prin Ministerul Întreprinderilor Mici și Mijlocii,
Comerțului și Mediului de Afaceri sunt prevăzute în anexa nr. 4.
Art. 27. — Anexele nr. 1—4 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul întreprinderilor mici și mijlocii,
comerțului și mediului de afaceri,
Constantin Niță
Ministrul muncii, familiei și protecției sociale,
Marian Sârbu
Ministrul afacerilor externe,
Cristian Diaconescu
Ministrul finanțelor publice,
Gheorghe Pogea
București, 9 ianuarie 2009.
Nr. 4.

11

1) Anexa

nr. 1 este reprodusă în facsimil.

a Ministerului Întreprinderilor Mici și Mijlocii, Comerțului și Mediului de Afaceri

S T R U C T U R A O R G A N I Z AT O R I C Ă

ANEXA Nr. 11)

12
MONITORUL OFICIAL AL ROMÂNIEI, PARTEA I, Nr. 33/16.I.2009

13

MONITORUL OFICIAL AL ROMÂNIEI, PARTEA I, Nr. 33/16.I.2009
ANEXA Nr. 2

UNITĂȚILE

care funcționează în coordonarea ministrului întreprinderilor mici și mijlocii,
comerțului și mediului de afaceri și, respectiv, în subordinea Ministerului Întreprinderilor Mici
și Mijlocii, Comerțului și Mediului de Afaceri
A. Unități care funcționează în coordonarea ministrului întreprinderilor mici și mijlocii, comerțului și
mediului de afaceri:
1. Autoritatea Națională pentru Protecția Consumatorului — ANPC — 762 de posturi, cu finanțare
din venituri proprii și subvenții acordate de la bugetul de stat.
B. Unități care funcționează în subordinea Ministerului Întreprinderilor Mici și Mijlocii, Comerțului și
Mediului de Afaceri:
I. cu finanțare din venituri proprii;
1. Oficiul de Stat pentru Invenții și Mărci — OSIM — 315 posturi;
2. Centrul de Formare și Management pentru Comerț — CFMC — două posturi;
II. cu finanțare din venituri proprii și subvenții acordate de la bugetul de stat:
1. Agenția pentru Implementarea Proiectelor și Programelor pentru Întreprinderile Mici și Mijlocii —
195 de posturi;
2. Centrul Român pentru Promovarea Comerțului — CRPC — 145 de posturi.

ANEXA Nr. 3

SITUAȚIA

bunurilor imobile din domeniul public al statului care trec în administrarea
Ministerului Întreprinderilor Mici și Mijlocii, Comerțului și Mediului de Afaceri
1. Imobil construcție, situat în str. Cpt. Alex. Șerbănescu nr. 50, sectorul 1, București, și terenul
aferent
2. Imobil construcție P+1, corp D, situat în str. General Berthelot nr. 24, sectorul 1, București, anexele
și terenul aferente
3. Imobil construcție P+3, situat în str. Poterași nr. 11, sectorul 4, București.

ANEXA Nr. 4

INSTITUȚII FINANCIARE

la care statul român este acționar inițial unic prin Ministerul Întreprinderilor Mici și Mijlocii,
Comerțului și Mediului de Afaceri
1. Fondul Național de Garantare a Creditelor pentru Întreprinderi Mici și Mijlocii – F.N.I.M.M. — S.A. — IFN

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea, la cerere, a domnului chestor general de poliție Ardelean Virgil din funcția de
director general al Direcției generale de informații și protecție internă, asimilată funcției de secretar
de stat, din cadrul Ministerului Administrației și Internelor
Având în vedere demisia domnului Ardelean Virgil din funcția de director general al Direcției generale de informații și
protecție internă, transmisă de Ministerul Administrației și Internelor prin Adresa nr. 3.003 din 15 ianuarie 2009,
în temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, precum și al art. 2 alin. (4) din Hotărârea Guvernului nr. 416/2007 privind
structura organizatorică și efectivele Ministerului Administrației și Internelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii, domnul chestor general de poliție Ardelean Virgil se
eliberează, la cerere, din funcția de director general al

Direcției generale de informații și protecție internă, asimilată
funcției de secretar de stat, din cadrul Ministerului
Administrației și Internelor.

PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 16 ianuarie 2009.
Nr. 110.

14

MONITORUL OFICIAL AL ROMÂNIEI, PARTEA I, Nr. 33/16.I.2009
GUVERNUL ROMÂNIEI
PRIMUL-MINISTRU

DECIZIE
privind revocarea domnului Mihai Toti
din funcția de președinte al Administrației Fondului
pentru Mediu
Având în vedere propunerea formulată de ministrul mediului,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 4 alin. (2) din Ordonanța de urgență a Guvernului nr. 196/2005 privind Fondul
pentru mediu, aprobată cu modificări și completări prin Legea nr. 105/2006, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Mihai
Toti se revocă din funcția de președinte, cu rang de subsecretar de stat, al
Administrației Fondului pentru Mediu.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 16 ianuarie 2009.
Nr. 111.
GUVERNUL ROMÂNIEI
PRIMUL-MINISTRU

DECIZIE
privind numirea domnului Vlad Marcoci în funcția de
președinte al Administrației Fondului pentru Mediu
Având în vedere propunerea formulată de ministrul mediului,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 4 alin. (2) din Ordonanța de urgență a Guvernului nr. 196/2005 privind Fondul
pentru mediu, aprobată cu modificări și completări prin Legea nr. 105/2006, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Vlad
Marcoci se numește în funcția de președinte, cu rang de subsecretar de stat, al
Administrației Fondului pentru Mediu.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 16 ianuarie 2009.
Nr. 112.

MONITORUL OFICIAL AL ROMÂNIEI, PARTEA I, Nr. 33/16.I.2009

15

ACTE ALE FONDULUI DE GARANTARE
A DEPOZITELOR ÎN SISTEMUL BANCAR
FONDUL DE GARANTARE A DEPOZITELOR ÎN SISTEMUL BANCAR

C O M U N I C AT
privind lista instituțiilor de credit participante la Fondul de garantare a depozitelor în sistemul
bancar ai căror deponenți beneficiază de garantarea rambursării depozitelor constituite la acestea
Fondul de garantare a depozitelor în sistemul bancar aduce la cunoștință lista instituțiilor de credit participante la Fond ai
căror deponenți beneficiază de garantarea rambursării depozitelor constituite la acestea, în condițiile și limitele prevăzute de
Ordonanța Guvernului nr. 39/1996 privind înființarea și funcționarea Fondului de garantare a depozitelor în sistemul bancar,
republicată, cu modificările și completările ulterioare.
Nr.
crt.

Nr.
crt.

Denumirea instituției de credit

I. Bănci — persoane juridice române

Denumirea instituției de credit

17.

Emporiki Bank — România — S.A.

1.

Banca Comercială Română — S.A.

18.

LIBRA BANK — S.A.

2.

RAIFFEISEN BANK — S.A.

19.

Banca C.R. Firenze România — S.A.

3.

BRD — Groupe Société Générale — S.A.

20.

ROMANIAN INTERNATIONAL BANK — S.A.

4.

ATE BANK ROMÂNIA — S.A.

21.

MARFIN BANK (ROMANIA) — S.A.

5.

UniCredit Țiriac Bank — S.A.

22.

Banca Comercială CARPATICA — S.A.

6.

Bancpost — S.A.

23.

BANK LEUMI ROMANIA — S.A.

24.

VOLKSBANK ROMANIA — S.A.

25.

ProCredit Bank — S.A.

7.
8.

Banca de Export Import a României EXIMBANK —
S.A.
Banca Românească — S.A., membră a Grupului
National Bank of Greece

9.

Credit Europe Bank (Romania) — S.A.

26.

Raiffeisen Banca pentru Locuințe — S.A.

10.

Banca Transilvania — S.A.

27.

PORSCHE BANK ROMANIA — S.A.

11.

MKB ROMEXTERRA Bank — S.A.

28.

C.E.C. Bank — S.A.

12.

ALPHA BANK ROMANIA — S.A.

29.

HVB BANCA PENTRU LOCUINȚE — S.A.

13.

PIRAEUS BANK ROMANIA — S.A.

30.

BANCA MILLENNIUM — S.A.

14.

RBS Bank (România) — S.A.

31.

BCR BANCA PENTRU LOCUINȚE — S.A.

15.

OTP BANK ROMANIA — S.A.

16.

BANCA COMERCIALĂ
ROMANIA — S.A.

INTESA

II. Cooperative de credit — Case centrale
SANPAOLO

1.

Banca Centrală Cooperatistă CREDITCOOP

NOTĂ:

Începând cu 1 ianuarie 2007, depozitele persoanelor fizice și persoanelor juridice la sucursalele din România ale instituțiilor
de credit străine cu sediul în celelalte state membre ale Uniunii Europene sunt garantate de schema de garantare din țara în care
își are sediul instituția de credit-mamă a sucursalei respective.
De la data publicării prezentului comunicat își încetează valabilitatea Comunicatul nr. 2/2008 privind lista instituțiilor de
credit participante la Fondul de garantare a depozitelor în sistemul bancar ai căror deponenți beneficiază de garantarea rambursării
depozitelor constituite la acestea, publicat în Monitorul Oficial al României, Partea I, nr. 618 din 22 august 2008.
Președintele Consiliului de administrație al Fondului de garantare a depozitelor în sistemul bancar,
Adrian Cosmescu
București, 12 ianuarie 2009.
Nr. 1.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 33/16.I.2009 conține 16 pagini.

Prețul: 3,20 lei

&JUYDGY|323827|
ISSN 1453—4495

