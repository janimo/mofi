Anul 177 (XXI) — Nr. 177

PARTEA I

Luni, 23 martie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 229 din 19 februarie 2009 privind excepția de
neconstituționalitate a dispozițiilor art. 8 alin. (3) din
Legea nr. 85/2006 privind procedura insolvenței........
Decizia nr. 243 din 19 februarie 2009 referitoare la excepția de
neconstituționalitate a dispozițiilor art. 29 alin. (4) din
Legea nr. 47/1992 privind organizarea și funcționarea
Curții Constituționale ..................................................
Decizia nr. 275 din 24 februarie 2009 referitoare la excepția de
neconstituționalitate a dispozițiilor art. 431 alin. 1 și
alin. 12, precum și ale art. 437 alin. 1 din Codul de
procedură penală ......................................................

151.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Institutului Național de
Statistică pentru stabilirea Metodologiei cercetării
statistice privind călătoriile internaționale înregistrate
la frontierele României ..............................................

Nr.
152.

Pagina
— Ordin al președintelui Institutului Național de
Statistică pentru stabilirea Metodologiei cercetării
statistice privind cheltuielile turistice ale nerezidenților

2–3

cazați în structurile de cazare turistică colective ........
276.
3–4

8–11

— Ordin al ministrului sănătății privind aprobarea
înființării Comisiei naționale pentru elaborarea
ghidurilor de practică medicală și a responsabililor

4–5

pentru acestea............................................................

12

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 36 din 22 septembrie 2008 ..................................
6–7

13–14

Decizia nr. 37 din 22 septembrie 2008 ................................

14–16

2

MONITORUL OFICIAL AL ROMÂNIEI, PARTEA I, Nr. 177/23.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 229
din 19 februarie 2009

privind excepția de neconstituționalitate a dispozițiilor art. 8 alin. (3) din Legea nr. 85/2006
privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 8 alin. (3) din Legea nr. 85/2006 privind
procedura insolvenței, excepție ridicată de Societatea
Comercială ăBICAPA” — S.A. din Brașov într-o cauză având ca
obiect o cerere de deschidere a procedurii insolvenței.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții dă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 17 iunie 2008, pronunțată în Dosarul
nr. 134/43/2008, Curtea de Apel Târgu Mureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 8 alin. (3) din Legea nr. 85/2006 privind
procedura insolvenței.
Excepția a fost ridicată de Societatea Comercială ăBICAPA” —
S.A. din Brașov într-o cauză având ca obiect o cerere de
deschidere a procedurii insolvenței.
În motivarea excepției de neconstituționalitate autoarea
acesteia susține că dispozițiile art. 8 alin. (3) din Legea
nr. 85/2006 privind procedura insolvenței încalcă dispozițiile
art. 24 și 53 din Constituție, precum și pe cele ale art. 6 din
Convenția pentru apărarea drepturilor omului și a libertăților
fundamentale, pentru că citarea părților prin Buletinul
procedurilor de insolvență aduce atingere dreptului debitorului
de a-și forma apărarea corespunzător și în termen rezonabil,
deoarece, în cadrul unui proces rezonabil, actele procedurale
trebuie aduse la cunoștința părților prin publicitate individuală.
Potrivit art. 6 din Convenție, prin publicitatea procedurii se
realizează transparența justiției.
Curtea de Apel Târgu Mureș — Secția comercială, de
contencios administrativ și fiscal apreciază că excepția de
neconstituționalitate este neîntemeiată.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul judecătorului-raportor, concluziile
procurorului, dispozițiile criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 8 alin. (3) din
Legea nr. 85/2006 privind procedura insolvenței, publicată în
Monitorul Oficial al României, Partea I, nr. 359 din 21 aprilie
2006, având următorul cuprins: ă(3) Recursul va fi judecat de
completuri specializate, în termen de 30 de zile de la
înregistrarea dosarului la curtea de apel. Citarea părților se face
prin Buletinul procedurilor de insolvență, în vederea soluționării
recursului, se trimit la curtea de apel, în copie certificată de
grefierul-șef al tribunalului, numai actele care interesează
soluționarea căii de atac, selectate de judecătorul-sindic. În
cazul în care instanța de recurs consideră necesare și alte acte
din dosarul de fond, va pune în vedere părților interesate să le
depună în copie certificată.”
Autorul excepției susține că prevederile legale criticate sunt
neconstituționale în raport cu art. 24 privind dreptul la apărare și
art. 53 referitor la restrângerea exercițiului unor drepturi sau al
unor libertăți și cu art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că aceasta este lovită de o cauză de inadmisibilitate.
Astfel, dispozițiile de lege criticate pentru neconstituționalitate
au fost modificate prin Ordonanța de urgență a Guvernului
nr. 173/2008, publicată în Monitorul Oficial al României, Partea I,
nr. 792 din 26 noiembrie 2008, și au următorul conținut:
— Art. I: ă4. La articolul 8, alineatul (3) se modifică și va
avea următorul cuprins: «(3) Recursul va fi judecat de
completuri specializate, în termen de 30 de zile de la
înregistrarea dosarului la curtea de apel. Citarea părților în
recurs se face potrivit dispozițiilor Codului de procedură civilă. În
vederea soluționării recursului, se trimit la curtea de apel, în
copie certificată de grefierul-șef al tribunalului, numai actele care
interesează soluționarea căii de atac, selectate de judecătorulsindic. În cazul în care instanța de recurs consideră necesare și
alte acte din dosarul de fond, va pune în vedere părților
interesate să le depună în copie certificată.»”
În practica sa jurisdicțională Curtea a statuat în mod constant
că, atunci când, după ridicarea excepției de neconstituționalitate, dispoziția legală a fost modificată, excepția poate să
fie examinată dacă textul de lege, în noua sa redactare,
conservă reglementarea inițială. Curtea constată însă că textul
de lege criticat nu mai prevede că, în vederea soluționării
recursului, citarea părților se face prin Buletinul procedurilor de
insolvență, ci că citarea se face potrivit dispozițiilor Codului de
procedură civilă. În această situație, ținând seama de
prevederile art. 29 alin. (1) din Legea nr. 47/1992, potrivit cărora
Curtea Constituțională soluționează excepții de neconstituționalitate ce vizează, printre altele, dispoziții de lege în vigoare,
urmează ca excepția de neconstituționalitate să fie respinsă ca
devenită inadmisibilă.

MONITORUL OFICIAL AL ROMÂNIEI, PARTEA I, Nr. 177/23.III.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 8 alin. (3) din Legea nr. 85/2006
privind procedura insolvenței, excepție ridicată de Societatea Comercială ăBICAPA” — S.A. din Brașov în Dosarul nr. 134/43/2008
al Curții de Apel Târgu Mureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta
CURTEA CONSTITUȚIONALĂ

D E C I Z I A Nr. 243
din 19 februarie 2009

referitoare la excepția de neconstituționalitate a dispozițiilor art. 29 alin. (4) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 29 alin. (4) din Legea nr. 47/1992 privind
organizarea și funcționarea Curții Constituționale, excepție
ridicată de George Daniel Subțirelu în Dosarul nr. 29.680/3/2008
al Tribunalului București — Secția a IV-a civilă.
La apelul nominal lipsesc părțile, față de care procedura de
citare a fost legal îndeplinită.
La dosar, autorul excepției a depus o cerere prin care solicită
acordarea unui nou termen de judecată, justificată de motive
medicale.
Reprezentantul Ministerului Public nu se opune acordării
unui nou termen.
Curtea, deliberând asupra cererii formulate, în temeiul art. 14
din Legea nr. 47/1992 și al art. 156 din Codul de procedură
civilă, dispune respingerea cererii formulate.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,
având în vedere actele și lucrările dosarului, constată
următoarele:
Prin Încheierea din 8 octombrie 2008, pronunțată în Dosarul
nr. 29.680/3/2008, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a prevederilor art. 29 alin. (4) din Legea
nr. 47/1992 privind organizarea și funcționarea Curții

Constituționale, excepție ridicată de George Daniel Subțirelu în
dosarul de mai sus având ca obiect obligația de a face.
În motivarea excepției de neconstituționalitate autorul
acesteia susține că din cauza reglementărilor legale criticate
nicio persoană nu se poate adresa direct Curții Constituționale
pentru apărarea drepturilor sale constituționale încălcate prin
legi sau ordonanțe, ci doar mijlocit, prin intermediul instanței de
judecată. Or, de vreme ce Constituția Românei, în art. 146, nu
prevede condiția potrivit căreia numai instanțele pot sesiza
Curtea Constituțională, o astfel de reglementare contravine
dispozițiilor art. 1 alin. (3) și (5), ale art. 21 alin. (1) și (2), art. 24
alin. (1) și ale art. 146 lit. d) din Legea fundamentală, precum și
celor ale art. 6 și 13 din Convenția pentru apărarea drepturilor
omului și a libertăților fundamentale și art. 8 din Declarația
Universală a Drepturilor Omului.
Tribunalul București — Secția a IV-a civilă opinează că
mecanismul reglementat de art. 29 alin. (4) din Legea
nr. 47/1992 privind organizarea și funcționarea Curții
Constituționale nu este de natură a restrânge accesul
cetățeanului la instanța de contencios constituțional.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,
examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

4

MONITORUL OFICIAL AL ROMÂNIEI, PARTEA I, Nr. 177/23.III.2009

prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 29 alin. (4) din Legea nr. 47/1992 privind
organizarea și funcționarea Curții Constituționale, republicată în
Monitorul Oficial al României, Partea I, nr. 643 din 16 iulie 2004,
cu următorul conținut:
ă(4) Sesizarea Curții Constituționale se dispune de către
instanța în fața căreia s-a ridicat excepția de neconstituționalitate,
printr-o încheiere care va cuprinde punctele de vedere ale
părților, opinia instanței asupra excepției, și va fi însoțită de
dovezile depuse de părți. Dacă excepția a fost ridicată din oficiu,

încheierea trebuie motivată, cuprinzând și susținerile părților,
precum și dovezile necesare.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 840 din
8 iulie 2008, publicată în Monitorul Oficial al României, Partea I,
nr. 590 din 6 august 2008, Curtea Constituțională a respins ca
neîntemeiată excepția de neconstituționalitate a dispozițiilor
art. 29 alin. (4) din Legea nr. 47/1992 privind organizarea și
funcționarea Curții Constituționale.
Deoarece până în prezent nu au intervenit elemente noi, de
natură să justifice schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 alin. (4) din Legea nr. 47/1992 privind organizarea și
funcționarea Curții Constituționale, excepție ridicată de George Daniel Subțirelu în Dosarul nr. 29.680/3/2008 al Tribunalului
București — Secția a IV-a civilă.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 275
din 24 februarie 2009

referitoare la excepția de neconstituționalitate a dispozițiilor art. 431 alin. 1 și alin. 12,
precum și ale art. 437 alin. 1 din Codul de procedură penală
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 431 alin. 1 și alin. 12, precum și ale art. 437
alin. 1 din Codul de procedură penală, excepție ridicată de Sabo
V. Adrian în Dosarul nr. 1.534/182/2008 al Tribunalului
Maramureș — Secția penală.
Dezbaterile au avut loc în ședința publică din data de
17 februarie 2009, în prezența reprezentantului Ministerului
Public, fiind consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea pentru data de 24 februarie 2009.

C U R T E A,

având în vedere actele și lucrările dosarului, reține următoarele:
Prin Încheierea din 1 octombrie 2008, pronunțată în Dosarul
nr. 1.534/182/2008, Tribunalul Maramureș — Secția penală a
sesizat Curtea Constituțională cu excepția de
neconstituționalitate a dispozițiilor art. 431 alin. 1 și alin. 12,
precum și ale art. 437 alin. 1 din Codul de procedură penală,
excepție ridicată de Sabo V. Adrian.
În motivarea excepției de neconstituționalitate se susține,
în esență, că textele de lege criticate sunt neconstituționale,
deoarece forma actuală a Codului de procedură penală nu
prevede niciun text expres în temeiul căruia persoana față de
care se ia măsura obligării la tratament medical să poată cere
instanței revocarea acesteia, existând astfel un regim
discriminator, având în vedere că persoana față de care s-a luat
măsura internării medicale poate cere instanței încetarea
măsurii. Astfel, în cazul obligării la tratament medical, pentru
înlocuirea tratamentului sau internarea medicală, sesizarea
instanței se face doar de către unitatea medicală. Instanța are fie
opțiunea de a obliga la internarea medicală, fie de a înlocui
tratamentul medical, fără a avea abilitatea de a revoca măsura,

MONITORUL OFICIAL AL ROMÂNIEI, PARTEA I, Nr. 177/23.III.2009
iar această opțiune limitată reprezintă o atingere a dreptului
persoanei la integritate fizică și sănătate.
Tribunalul Maramureș — Secția penală apreciază că
excepția de neconstituționalitate este întemeiată. Arată că
prevederile art. 437 din Codul de procedură penală, în forma
actuală, aduc atingere drepturilor fundamentale prevăzute de
art. 16 din Constituție, deoarece, recunoscând prin art. 434
alin. 2 din Codul de procedură penală dreptul persoanei față de
care s-a luat măsura internării medicale de a cere încetarea
măsurii, în contradicție cu regimul juridic stabilit în cazul obligării
la tratament medical, se creează o discriminare evidentă. De
asemenea, recunoașterea dreptului doar al unității medicale de
a sesiza instanța de judecată și condiționarea procedurii
prevăzute de art. 431 din Codul de procedură penală doar de
împrejurarea ăprimirii comunicării” reprezintă o încălcare a
dreptului constituțional ce permite accesul direct la justiție.
Totodată, se apreciază că opțiunea limitată a instanței, conform
art. 431 alin. 12 din Codul de procedură penală, în sensul de a
dispune fie doar înlocuirea tratamentului medical, fie internarea
medicală, și nu revocarea, reprezintă o atingere a dreptului
persoanei la integritate fizică și sănătate, prin menținerea unei
măsuri de siguranță care, la un moment dat, nu se mai impune.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile criticate sunt
constituționale, deoarece nu aduc atingere normelor
constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 431 alin. 1 și alin. 12, precum și ale art. 437 alin. 1
din Codul de procedură penală, având următorul cuprins:
— Art. 431 alin. 1 și alin. 12: ăPrimind comunicarea, instanța
de executare sau instanța prevăzută în art. 430 alin. 2 dispune

5

efectuarea unui raport medico-legal cu privire la starea de
sănătate a persoanei față de care este luată măsura de
siguranță.”;
După primirea raportului medico-legal și a concluziilor
medicului specialist prevăzut în alin. 11, instanța ascultă
concluziile procurorului, ale persoanei față de care este luată
măsura de siguranță și apărătorului acesteia, precum și ale
expertului și medicului specialist, atunci când consideră necesar,
dispunând fie înlocuirea tratamentului, fie internarea medicală.”;
— Art. 437 alin. 1: ăPersoana cu privire la care s-a luat una
dintre măsurile prevăzute în art. 115 și 116 din Codul penal
poate cere instanței corespunzătoare în grad instanței de
executare în a cărei circumscripție locuiește, revocarea măsurii,
când temeiurile care au impus luarea acesteia au încetat.”
În susținerea excepției se invocă art. 16, art. 21 și art. 22
privind egalitatea în drepturi, accesul liber la justiție și, respectiv,
dreptul la viață și la integritate fizică și psihică.
Examinând excepția de neconstituționalitate, astfel cum a
fost formulată, Curtea constată că motivarea autorului vizează,
în esență, o omisiune de reglementare, acesta arătând că
normele criticate nu prevăd posibilitatea revocării măsurii de
siguranță a obligării la tratament medical. Astfel, se susține că
art. 437 alin. 1 din Codul de procedură penală prevede
posibilitatea revocării numai a măsurilor de siguranță prevăzute
la art. 115 și art. 116 din Codul penal — Interzicerea unei funcții
sau profesii, respectiv Interzicerea de a se afla în anumite
localități, iar nu și a măsurii de siguranță constând în Obligarea
la tratament medical. De asemenea, din compararea regimului
juridic al măsurii de siguranță a Internării medicale cu cea a
Obligării la tratament medical, se deduce că dacă, în ceea ce
privește prima dintre acestea, Codul de procedură penală
prevede posibilitatea persoanei internate de a cere încetarea
sau înlocuirea măsurii (art. 434 alin. 2 din Codul de procedură
penală), în cazul celei de-a doua niciun text din același cod nu
stabilește expres posibilitatea de a se solicita revocarea sa.
Această situație este, în opinia autorului excepției,
discriminatorie și încalcă dispozițiile constituționale invocate.
Asemenea critici nu pot fi reținute, întrucât examinarea
constituționalității unui text de lege are în vedere compatibilitatea
acestuia cu dispoziții din Constituție sau din actele internaționale
la care România este parte, iar nu compararea prevederilor mai
multor legi între ele și nici coroborarea lor sau posibilele
contradicții din cadrul legislației interne. Tot astfel, examinarea
criticii de neconstituționalitate având ca obiect omisiuni
legislative excedează competenței Curții Constituționale, care,
potrivit art. 2 alin. (3) din Legea nr. 47/1992, se pronunță ănumai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 431 alin. 1 și alin. 12, precum și ale
art. 437 alin. 1 din Codul de procedură penală, excepție ridicată de Sabo V. Adrian în Dosarul nr. 1.534/182/2008 al Tribunalului
Maramureș — Secția penală.
Definitivă și general obligatorie.
Pronunțată în ședința publică din data de 24 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

6

MONITORUL OFICIAL AL ROMÂNIEI, PARTEA I, Nr. 177/23.III.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
INSTITUTUL NAȚIONAL DE STATISTICĂ

ORDIN
pentru stabilirea Metodologiei cercetării statistice privind călătoriile internaționale
înregistrate la frontierele României
În temeiul prevederilor Ordonanței Guvernului nr. 9/1992 privind organizarea statisticii oficiale, republicată, cu modificările
și completările ulterioare, precum și ale Hotărârii Guvernului nr. 957/2005 privind organizarea și funcționarea Institutului Național
de Statistică, republicată, cu modificările ulterioare,
având în vedere Hotărârea Comitetului de avizare metodologică nr. 1/2009,
președintele Institutului Național de Statistică emite următorul ordin:
Art. 1. — Obiectul prezentului ordin îl reprezintă stabilirea
Metodologiei cercetării statistice privind călătoriile internaționale
înregistrate la frontierele României.
Art. 2. — Metodologia menționată la art. 1 este prevăzută în
anexa care face parte integrantă din prezentul ordin.
Art. 3. — Institutul Național de Statistică va asigura
actualizarea metodologiei în funcție de legislația europeană.

Art. 4. — (1) Prezentul ordin va fi pus în aplicare de către
compartimentul de specialitate din cadrul Institutului Național de
Statistică.
(2) Prevederile prezentului ordin devin obligatorii pentru
statistica oficială din România.
Art. 5. — Prezentul ordin se publică în Monitorul Oficial al
României, Partea I.

Președintele Institutului Național de Statistică,
Vergil Voineagu
București, 24 februarie 2009.
Nr. 151.
ANEXĂ

M E T O D O L O G I A C E R C E T Ă R I I S TAT I S T I C E

privind călătoriile internaționale la frontierele României
1. Cadrul general
1.1. Obiectivele cercetării statistice

Informațiile statistice referitoare la călătoriile internaționale
înregistrate la frontierele României sunt utilizate pentru lucrări
de analiză și prognoză privind activitatea de turism, de către
Ministerul Turismului, Institutul Național de Cercetare-Dezvoltare
în Turism, societăți cu activitate de turism și alte instituții.
Cercetarea statistică privind călătoriile internaționale
înregistrate la frontierele României are următoarele obiective:
• culegerea de date lunare privind călătoriile internaționale
înregistrate la frontierele României;
• obținerea unor statistici de calitate referitoare la călătoriile
internaționale înregistrate la frontierele României;
• valorificarea rezultatelor cercetării statistice prin publicații
în acest domeniu.
1.2. Cadrul legal

Ordinul președintelui Institutului Național de Statistică
nr. 151/2009 pentru stabilirea Metodologiei cercetării statistice
privind călătoriile internaționale înregistrate la frontierele
României
1.3. Concepte și definiții

Turismul cuprinde activitățile desfășurate de persoane în
cursul călătoriilor și șederilor lor în afara mediului lor obișnuit —
reședinței obișnuite — pentru o perioadă neîntreruptă care să nu
depășească un an, în scopuri de odihnă, pentru afaceri,

vizitarea prietenilor și a rudelor, tratament medical, în scopuri
religioase ori în scopul realizării unor pelerinaje.
Formele de turism:
a) turismul intern: rezidenții unei țări date care călătoresc
numai în interiorul acestei țări;
b) turismul receptor: nerezidenții care călătoresc în țara dată;
c) turismul emitor: rezidenții unei țări date care călătoresc în
alte țări.
Cele 3 forme de bază ale turismului enunțate anterior pot fi
asociate și se obțin următoarele categorii de turism:
— turismul interior, care regrupează turismul intern și
turismul receptor;
— turismul național, care reprezintă turismul intern și turismul
emitor;
— turismul internațional, care reprezintă turismul receptor și
turismul emitor.
Pentru scopuri ale statisticilor de turism și în acord cu
modalitățile de bază ale turismului, vizitatorii pot fi clasificați
astfel:
a) vizitatori internaționali: — turiști;
— excursioniști — vizitatori de o zi;
b) vizitatori interni: — turiști;
— excursioniști — vizitatori de o zi.
Termenul vizitator internațional desemnează orice persoană
care se deplasează într-o țară, alta decât cea în care aceasta își

MONITORUL OFICIAL AL ROMÂNIEI, PARTEA I, Nr. 177/23.III.2009
are rezidența obișnuită, pentru o perioadă mai mică de 12 luni,
și al cărei motiv principal al vizitei este altul decât acela de a
exercita o activitate remunerată în țara vizitată.
Vizitatorii internaționali includ:
— turiștii, care reprezintă vizitatorii care petrec cel puțin o
noapte într-o structură turistică de găzduire colectivă sau privată
în țara vizitată;
— excursioniștii —vizitatorii de o zi care reprezintă vizitatorii
care nu petrec cel puțin o noapte într-o structură turistică de
găzduire colectivă sau privată în țara vizitată.
Termenul vizitator intern desemnează orice persoană care
se deplasează, pentru o perioadă mai mică de 12 luni, într-un
loc situat în țara sa de reședință, dar altul decât acela care
corespunde mediului obișnuit al său, și al cărei motiv principal al
vizitei este altul decât acela de a exercita o activitate remunerată
în locul vizitat.
În scopuri statistice, sintagma vizitator intern de o zi —
excursionist intern desemnează un vizitator intern care nu
petrece cel puțin o noapte într-o structură turistică colectivă sau
privată, în locul vizitat.
Pentru scopuri ale statisticilor de turism internațional, o
persoană este rezidentă într-o țară, dacă:
a) persoana a locuit în țara respectivă cea mai mare parte a
anului scurs — 12 luni; sau
b) persoana a locuit în acea țară o perioadă mai mică de
12 luni, dar are intenția să se reîntoarcă în cele 12 luni care
urmează pentru a trăi acolo.
2. Descrierea cercetării statistice
2.1. Sfera de cuprindere

Este cercetată activitatea turistică ce traversează frontierele
României, respectiv sosirile vizitatorilor străini în România și
plecările vizitatorilor români în străinătate. Această cercetare
statistică este exhaustivă.
2.2. Clasificări și nomenclatoare utilizate

Sunt utilizate pentru realizarea cercetării statistice
următoarele nomenclatoare: pe țări, pe puncte de frontieră de
intrare/ieșire din țară, pe mijloace de transport.
2.3. Principalele variabile studiate

Din informațiile obținute de la Ministerul Administrației și
Internelor — Inspectoratul General al Poliției de Frontieră se
obțin următorii indicatori statistici:
— numărul sosirilor vizitatorilor străini în România, pe țări de
origine, puncte de frontieră de intrare în țară și mijloace de
transport utilizate;
— numărul plecărilor vizitatorilor români în străinătate, pe
puncte de frontieră de ieșire din țară și mijloace de transport
utilizate.
Sosiri reprezintă unitatea de măsură pentru vizitatorii străini
înregistrați la intrarea în țară. Plecări reprezintă unitatea de
măsură pentru vizitatorii români care călătoresc în străinătate,
înregistrați la ieșirea din țară.
Numărul de sosiri sau plecări ale vizitatorilor este diferit de
numărul persoanelor care intră, respectiv ies din țară. Aceeași
persoană din străinătate poate realiza mai multe călătorii în țară,
în perioada respectivă, fiind înregistrată de fiecare dată ca o
nouă sosire.
În același mod se procedează la plecările vizitatorilor români
în străinătate.

7

Categoriile următoare de călătorii sunt excluse din sosirile și
plecările vizitatorilor internaționali:
— imigranții și emigranții;
— diplomații, reprezentanții consulari și membrii forțelor
armate, când se deplasează spre/dinspre locul unde trebuie să
își exercite misiunea într-o țară;
— refugiații și nomazii.
Țara de origine a vizitatorilor internaționali se stabilește după
cetățenia înscrisă în pașaportul vizitatorului.
3. Organizarea culegerii și prelucrarea datelor
3.1. Metoda de înregistrare

Datele sunt obținute din surse administrative, respectiv
Ministerul Administrației și Internelor — Inspectoratul General al
Poliției de Frontieră.
3.2. Perioada de referință și de înregistrare

Perioada de referință pentru care se înregistrează datele
statistice este luna.
Perioada de înregistrare: datele se obțin de la Ministerul
Administrației și Internelor în a 10-a zi de la expirarea lunii
analizate.
3.3. Prelucrarea datelor

Datele obținute lunar pe dischetă de la Inspectoratul General
al Poliției de Frontieră sunt prelucrate lunar și trimestrial, folosind
programele informatice realizate de Institutul Național de
Statistică.
4. Prezentarea și utilizarea rezultatelor cercetării
statistice
4.1. Principalii indicatori utilizați

Sosirile vizitatorilor străini în România, pe țări de origine,
mijloace de transport utilizate și puncte de frontieră de intrare în
țară
Plecările vizitatorilor români în străinătate, pe mijloace de
transport utilizate și puncte de frontieră de ieșire din țară
4.2. Forme de prezentare a rezultatelor

Datele statistice referitoare la turismul internațional al
României se diseminează în publicațiile și la termenele stabilite
anual prin Programul statistic anual.
Datele referitoare la sosirile vizitatorilor străini, pe țări de
origine și mijloace de transport utilizate, precum și cele
referitoare la plecările vizitatorilor români în străinătate, pe
mijloace de transport utilizate, sunt diseminate în Buletinul
statistic lunar.
Informațiile statistice diseminate în Buletinul statistic lunar,
împreună cu cele referitoare la sosirile vizitatorilor străini, pe
puncte de frontieră de intrare în țară, precum și cele referitoare
la plecările vizitatorilor români în străinătate, pe puncte de
frontieră de ieșire din țară, se diseminează trimestrial în
publicația statistică ăCălătoriile internaționale înregistrate la
frontierele României”.
Informațiile statistice referitoare la turismul internațional al
României se mai diseminează în următoarele publicații:
ăInformații statistice operative” — seria ăTurism” — trimestrial,
breviarul statistic ăTurismul României”, capitolul ăTurism”, din
Anuarul statistic al României, ăRomânia în cifre” — breviar
statistic.

8

MONITORUL OFICIAL AL ROMÂNIEI, PARTEA I, Nr. 177/23.III.2009

GUVERNUL ROMÂNIEI
INSTITUTUL NAȚIONAL DE STATISTICĂ

ORDIN
pentru stabilirea Metodologiei cercetării statistice
privind cheltuielile turistice ale nerezidenților cazați în structurile de cazare turistică colective
În temeiul prevederilor Ordonanței Guvernului nr. 9/1992 privind organizarea statisticii oficiale, republicată, cu modificările
și completările ulterioare, precum și ale Hotărârii Guvernului nr. 957/2005 privind organizarea și funcționarea Institutului Național
de Statistică, republicată, cu modificările ulterioare,
având în vedere Hotărârea Comitetului de avizare metodologică nr. 1/2009,
președintele Institutului Național de Statistică emite următorul ordin:
Art. 1. — Obiectul prezentului ordin îl reprezintă stabilirea
Metodologiei cercetării statistice privind cheltuielile turistice ale
nerezidenților cazați în structurile de cazare turistică colective.
Art. 2. — Metodologia menționată la art. 1 este prevăzută în
anexa care face parte integrantă din prezentul ordin.
Art. 3. — Institutul Național de Statistică va asigura
actualizarea metodologiei în funcție de legislația europeană.

Art. 4. — (1) Prezentul ordin va fi pus în aplicare de către
compartimentul de specialitate din cadrul Institutului Național de
Statistică.
(2) Prevederile prezentului ordin devin obligatorii pentru
statistica oficială din România.
Art. 5. — Prezentul ordin se publică în Monitorul Oficial al
României, Partea I.

Președintele Institutului Național de Statistică,
Vergil Voineagu
București, 24 februarie 2009.
Nr. 152.
ANEXĂ

M E T O D O L O G I A C E R C E T Ă R I I S TAT I S T I C E

privind cheltuielile turistice ale nerezidenților cazați în structurile de cazare turistică colective
1. Cadrul general
1.1. Obiectivele cercetării statistice

Obiectivele cercetării statistice privind cheltuielile turistice ale
nerezidenților cazați în structurile de cazare turistică colective
sunt următoarele:
• culegerea de date trimestriale privind cheltuielile turistice
ale nerezidenților cazați în structurile de cazare turistică
colective din România, acestea reprezentând informații absolut
necesare pentru realizarea contului-satelit de turism, precum și
pentru întocmirea balanței de plăți;
• valorificarea rezultatelor cercetării statistice prin publicații
în acest domeniu.
1.2. Cadrul legal

Ordinul președintelui Institutului Național de Statistică
nr. 152/2009 pentru stabilirea Metodologiei cercetării statistice
privind cheltuielile turistice ale nerezidenților cazați în structurile
de cazare turistică colective
1.3. Concepte și definiții

Turismul cuprinde activitățile desfășurate de persoane în
cursul călătoriilor și șederilor lor în afara mediului lor obișnuit —
reședinței obișnuite — pentru o perioadă neîntreruptă care să nu
depășească un an, în scopuri de odihnă, pentru afaceri,
vizitarea prietenilor și a rudelor, tratament medical, în scopuri
religioase ori în scopul realizării unor pelerinaje.
Formele de turism:
a) turismul intern — rezidenții unei țări date care călătoresc
numai în interiorul acestei țări;
b) turismul receptor — nerezidenții care călătoresc în țara
dată;

c) turismul emitor — rezidenții unei țări date care călătoresc
în alte țări.
Cele 3 forme de bază ale turismului enunțate anterior pot fi
asociate și se obțin următoarele categorii de turism:
— turismul interior, care regrupează turismul intern și
turismul receptor;
— turismul național, care reprezintă turismul intern și turismul
emitor;
— turismul internațional, care reprezintă turismul receptor și
turismul emitor.
Pentru scopuri ale statisticilor de turism și în acord cu
modalitățile de bază ale turismului, vizitatorii pot fi clasificați
astfel:
a) vizitatori internaționali: — turiști;
— excursioniști — vizitatori de o zi;
b) vizitatori interni: — turiști;
— excursioniști — vizitatori de o zi;
Termenul vizitator internațional desemnează orice persoană
care se deplasează într-o țară, alta decât cea în care aceasta își
are rezidența obișnuită, pentru o perioadă mai mică de 12 luni
și al cărei motiv principal al vizitei este altul decât acela de a
exercita o activitate remunerată în țara vizitată.
Vizitatorii internaționali includ:
— turiștii, care reprezintă vizitatorii care petrec cel puțin o
noapte într-o structură turistică de găzduire colectivă sau privată
în țara vizitată;
— excursioniștii — vizitatorii de o zi, care reprezintă vizitatorii
care nu petrec cel puțin o noapte într-o structură turistică de
găzduire colectivă sau privată în țara vizitată.

MONITORUL OFICIAL AL ROMÂNIEI, PARTEA I, Nr. 177/23.III.2009
Termenul vizitator intern desemnează orice persoană care
se deplasează, pentru o perioadă mai mică de 12 luni, într-un
loc situat în țara sa de reședință, altul decât acela care
corespunde mediului obișnuit al său și al cărei motiv principal al
vizitei este altul decât acela de a exercita o activitate remunerată
în locul vizitat.
În scopuri statistice, sintagma vizitator intern de o zi —
excursionist intern desemnează un vizitator intern care nu
petrece cel puțin o noapte într-o structură turistică colectivă sau
privată în locul vizitat.
Pentru scopuri statistice privind turismul internațional, o
persoană este rezidentă într-o țară, dacă:
a) persoana a locuit în țara respectivă cea mai mare parte a
anului scurs —12 luni; sau
b) persoana a locuit în acea țară o perioadă de timp mai mică
de 12 luni, dar are intenția să se reîntoarcă în cele 12 luni care
urmează pentru a trăi acolo.
Țara de rezidență
O persoană este considerată rezidentă într-o țară dacă acea
persoană a locuit în acea țară cea mai mare parte din ultimele
12 luni sau o perioadă mai scurtă și intenționează să locuiască
în continuare în această țară în următoarele 12 luni.
Din punct de vedere turistic, toate persoanele care se
deplasează în altă țară și intenționează să rămână acolo mai
mult de un an sunt imediat asimilate celorlalți rezidenți din țara
respectivă. Cetățenii având domiciliu în străinătate care se întorc
pentru o vizită temporară în țara ai cărei cetățeni sunt se includ
în categoria vizitatorilor nerezidenți. Cetățenia este indicată în
pașaportul persoanei respective sau în alte documente de
identificare, în timp ce țara de rezidență trebuie stabilită prin
interviu sau dedusă, de exemplu, din adresa persoanei în cauză.
Prin structură de cazare turistică se înțelege orice construcție
sau amenajare care furnizează în mod permanent ori sezonier
serviciul de cazare și alte servicii specifice pentru turiști.
Structura de cazare turistică colectivă este acea structură
care pune la dispoziția călătorilor camere sau spații, iar numărul
de locuri pe care îl furnizează trebuie să fie mai mare decât un
minimum specificat pentru grupuri de persoane mai numeroase
decât o simplă familie; toate locurile structurii de primire trebuie
să dispună de o administrație comercială comună, chiar dacă
este o unitate nonprofit, cu scop nelucrativ.
2. Descrierea cercetării statistice
2.1. Sfera de cuprindere

Sfera de cuprindere a anchetei o constituie nerezidenții
cazați în structurile de cazare turistică colective, cuprinse într-un
eșantion reprezentativ la nivel de țară.
2.2. Clasificări și nomenclatoare utilizate

Pentru realizarea cercetării statistice privind cheltuielile
turistice ale nerezidenților cazați în structurile de cazare turistică
colective se utilizează următoarele clasificări și nomenclatoare:
— Clasificarea structurilor de primire turistică pe tipuri de
structuri, stabilită de Ministerul Turismului;
— Nomenclatorul structurilor de cazare turistică colectivă,
cuprinse în eșantionul cercetării statistice;
— Nomenclatorul de țări;
— Nomenclatorul de valute și cel al cursurilor valutare
aferente perioadei în care se face culegerea datelor pe teren;
— Nomenclatorul SIRUTA pentru localități și județe;
— codurile fiscale ale structurilor de cazare turistică.

9

2.3. Principalele variabile studiate și chestionarul cercetării
statistice

Variabila studiată o reprezintă cheltuielile turistice efectuate
de nerezidenți pentru sejurul petrecut în România.
Cheltuielile totale efectuate în timpul călătoriilor reprezintă
totalul cheltuielilor de consum efectuate pe durata călătoriei și a
șederii în România. Acestea cuprind:
— plăți către agențiile de turism;
— cazare plus masă, acolo unde este inclusă în prețul
cazării;
— alimente și băuturi în restaurante, cafenele, baruri etc.,
inclusiv comerțul cu amănuntul;
— transport: costul călătoriei dus-întors în cadrul
transportului public rutier, feroviar și maritim;
— utilizarea vehiculelor — costul benzinei sau al motorinei
utilizate în timpul călătoriei, taxe de parcare, altele, de exemplu,
închirierea vehiculelor;
— activități recreative, culturale și sportive: excursii cu ghid,
activități sportive — închirierea de echipamente; activități
culturale — taxe de intrare; divertisment și alte moduri de
recreere — taxe de intrare;
— cumpărături: cheltuieli făcute anterior călătoriei pentru
cumpărarea de articole utilizate în timpul deplasării;
— cumpărarea de articole pentru a fi consumate în timpul
șederii la destinația călătoriei inclusiv alimente și băuturi;
cumpărări de articole pentru a fi folosite după călătoria
turistică — alimente și băuturi, cadouri și suveniruri etc.;
— alte cheltuieli: cheltuieli pentru congrese sau reuniuni —
taxe de participare, programe și materiale, cărți, reviste legate
de congres; asigurări; convorbiri telefonice; altele: taxe poștale,
prelucrarea filmelor foto, comision de schimb valutar etc.
Din cheltuielile turistice se exclud: cumpărarea în scopuri
comerciale, adică pentru revânzare, și cumpărăturile făcute în
numele patronului, investițiile de capital sau tranzacțiile, cum ar
fi achiziționarea de pământ, case, proprietăți, opere de artă și
alte achiziții importante, chiar dacă acestea vor fi folosite în viitor
în scopuri turistice; bani cash dați rudelor sau prietenilor în
timpul unei călătorii și care nu reprezintă plata pentru bunuri sau
servicii turistice, precum și donațiile făcute instituțiilor.
Chestionarul cercetării statistice
Chestionarul cercetării statistice este destinat completării de
către nerezidenții cazați într-un eșantion reprezentativ de
structuri de cazare turistică colective.
Chestionarul este structurat în două părți:
I. Un chestionar redus — o pagină, cuprinzând datele de
identificare ale structurii de cazare turistică unde se desfășoară
ancheta, care va fi completat astfel:
A. date de identificare a structurii de cazare turistică — de
către direcțiile regionale de statistică/direcțiile județene de
statistică (DRS/DJS), pentru următoarele date de identificare:
— persoana juridică de care aparține structura de cazare
turistică — denumirea și codul unic de înregistrare;
— structura de cazare turistică — denumirea, codul de
identificare statistică, tipul structurii de cazare turistică,
localitatea și județul.

10

MONITORUL OFICIAL AL ROMÂNIEI, PARTEA I, Nr. 177/23.III.2009

B. date care se completează de către structura de cazare
turistică:
— numărul total de nerezidenți cazați în trimestrul de
referință;
— numărul total de nerezidenți care au completat
chestionarul în trimestrul de referință.
La începutul chestionarului se precizează trimestrul și anul
pentru care se efectuează cercetarea statistică.
II. Un chestionar detaliat, care se va completa de către
nerezidenții cazați în structura de cazare turistică și care
cuprinde următoarele:
La începutul chestionarului se precizează un cod de
identificare statistică și numărul de chestionar, precum și data
completării chestionarului. Apoi urmează întrebările adresate
nerezidenților:
1. Data completării chestionarului — se vor preciza ziua,
luna, anul.
2. Ați mai răspuns la un interviu similar la o altă structură
de cazare turistică referitoare la acest sejur petrecut de
dumneavoastră în România?
În cazul în care nerezidentul completează căsuța DA,
interviul este terminat.
În situația în care completează căsuța NU, se trece la
întrebările următoare.
3. Care este țara dumneavoastră de domiciliu?
Se va nominaliza țara de domiciliu, iar codificarea se va face
de către direcțiile regionale de statistică/direcțiile județene de
statistică, conform codurilor prevăzute în nomenclatorul de țări.
4. Care este naționalitatea dumneavoastră?
Se va nominaliza țara, iar codul se va completa de către
direcțiile regionale de statistică/direcțiile județene de statistică,
conform codurilor prevăzute în nomenclatorul de țări.
5. Cine a organizat călătoria dumneavoastră?
Se bifează o singură variantă:
— o agenție de turism/tour operator;
— dumneavoastră personal;
— altele — sindicat etc.;
— atât agenția de turism, cât și dumneavoastră personal.
6. Câte zile preconizați să petreceți în România?
Sunteți însoțit în această călătorie de alte persoane —
soț/soție, copii, rude etc. — și pentru care aveți un buget comun
de cheltuieli? Dacă DA, completați numărul de persoane.
7. Vă rugăm să repartizați — estimați — cheltuielile
ocazionate de sejurul în România — inclusiv cele făcute în
țara de rezidență.
Estimarea se va face în valuta preferată de dumneavoastră
în cifre întregi, fără zecimale.
Alegeți valuta: EURO, USD sau altă valută, care va fi
menționată — codificarea acesteia se va face de către
statisticianul direcțiilor regionale de statistică/direcțiilor județene
de statistică.
7.1. Cazare cu mic dejun
7.2. Cazare cu demipensiune
7.3. Cazare ăAll inclusive”
7.4. Numai pentru cazare
7.5. Cheltuieli pentru consumațiile în restaurant, baruri și
cafenele
7.6. Cheltuieli pentru transportul feroviar în interiorul țării

7.7. Cheltuieli pentru transportul rutier în interiorul țării —
inclusiv transportul public, exclusiv închiriere autoturisme sau
alte mijloace de transport, transport pe cablu
7.8. Cheltuieli pentru închirierea de autoturisme sau alte
mijloace de transport pentru deplasarea prin România
7.9. Cheltuieli pentru transportul aerian în interiorul țării
7.10. Cheltuielile pentru transportul naval — croaziere pe
Dunăre, croaziere în Deltă
7.11. Cheltuieli pentru cumpărarea alimentelor, băuturilor,
țigărilor din comerțul cu amănuntul
7.12. Cheltuieli pentru cumpărarea de îmbrăcăminte,
încălțăminte
7.13. Cheltuieli pentru cumpărarea de cadouri, suveniruri
7.14. Cheltuieli pentru spectacole, filme, teatru
7.15. Cheltuieli pentru bilete de intrare în muzee, obiective
turistice, grădini zoologice/botanice
7.16. Cheltuieli pentru practicarea diferitelor sporturi
7.17. Cheltuieli pentru accesul în parcurile de distracții,
târguri, cazinouri, săli de jocuri electronice
7.18. Cheltuieli pentru închirierea de echipamente sportive
și de agrement
7.19. Cheltuieli pentru sănătate și îngrijiri medicale
7.20. Cheltuieli pentru servicii de cosmetică, coafor, frizerie
și alte servicii de înfrumusețare
7.21. Alte cheltuieli: reuniuni, congrese, convorbiri telefonice,
taxe poștale, prelucrare filme foto etc.
Total cheltuieli:
8. Menționați — marcați — care dintre cheltuielile de mai
sus au fost plătite în țara dumneavoastră de rezidență
înainte de a sosi în România: 7.1; 7.2; 7.3; 7.4; 7.5; 7.6; 7.7;
7.8; 7.9; 7.10; 7.19.
9. Care este principala modalitate de plată pe care o
utilizați?
Se va exprima în procente:
— cash; credit card; totalul trebuie să fie 100,0.
10. Care este principalul mijloc de transport utilizat de
dumneavoastră pentru a sosi în România?
Se va marca un singur mijloc de transport din următoarele:
— avion;
— autoturisme proprii;
— autocar, autobuz;
— tren;
— ambarcațiuni fluviale/maritime;
— altele: autoturisme, motociclete etc.
11. Care a fost principalul motiv pentru care v-ați
deplasat în România?
Se va marca un singur motiv, dintre următoarele:
— afaceri;
— congrese, conferințe, cursuri;
— participare la târguri, expoziții;
— vacanțe;
— cumpărături;
— evenimente culturale, sportive;
— vizitarea prietenilor și rudelor;
— tratament medical;
— religie/pelerinaj;
— tranzit;
— alte activități — specificați.

MONITORUL OFICIAL AL ROMÂNIEI, PARTEA I, Nr. 177/23.III.2009
Având în vedere faptul că acest chestionar statistic
urmează a fi completat de către persoane care, de obicei, nu
cunosc limba română, el a fost tradus în mai multe limbi
străine. Astfel, chestionarul a fost tradus în engleză,
germană, italiană, franceză, spaniolă, rusă și maghiară.
2.4. Metodele de calcul al principalilor indicatori

Cercetarea statistică referitoare la cheltuielile nerezidenților
cazați în structurile de cazare turistică colective urmărește
obținerea de informații referitoare la sumele de bani cheltuite de
nerezidenți pentru sejurul în România — inclusiv cele făcute în
țara de rezidență.
Pentru a calcula în RON suma de bani plătită în altă valută —
Sr, pentru sejurul în România — întrebarea 7, se va avea în
vedere cursul mediu lunar de schimb al valutei utilizate,
comunicat de Banca Națională a României pentru luna în care
se culeg datele pe teren.
Metoda de calcul constă în înmulțirea sumei în valută — Sv —
cu cursul de revenire — Cr:
Sr = Sv x Cr,
unde: Sr = suma în RON;
Sv = suma în valută;
Cr = cursul de revenire.
În vederea obținerii sumelor de bani în RON cheltuite de
nerezidenți pe tipuri de cheltuieli se va utiliza formula:
Sri = Sv x Cr,
unde: Sri = suma în RON pentru fiecare tip de cheltuială;
i = 1.....21;
Sv = suma în valută;
Cr = cursul de revenire.
3. Eșantionul cercetării statistice
3.1. Baza de sondaj

Pentru stabilirea bazei de sondaj se cunoșteau informațiile
din anchete asupra frecventărilor structurilor de primire turistică
cu funcțiuni de cazare din anul anterior culegerii datelor — 2007.
Se cunoșteau următoarele:
• din totalul structurilor de cazare, 2.103 structuri au cazat
peste 1,5 milioane turiști străini în anul 2007;
• naționalitatea turiștilor.
Eșantionul stabilit este de tip cut-off cu cercetarea exhaustivă
a structurilor selectate peste prag.
Au fost selectate:
— structurile de cazare care au avut peste 950 de turiști
străini în anul 2007;
— pensiunile rurale cu peste 40 de turiști străini;
— s-au exclus spațiile de cazare pe nave.
Gradul de acoperire al unităților selectate în eșantion a fost:
• după numărul structurilor de cazare turistică — 18,64%;
• după numărul turiștilor străini cazați — 82,78%.
3.2. Planul de sondaj

Pentru repartizarea numărului total de chestionare pe
județ/structuri de cazare colective/limbi străine s-a procedat în
felul următor:
a) s-a calculat ponderea județului după numărul total de
turiști străini cazați în anul 2007;
b) s-a aplicat această pondere la numărul total de
chestionare pentru a obține numărul anual de chestionare/județ;

11

c) s-a calculat ponderea fiecărui trimestru în an pentru a
putea împărți numărul rezultat anterior pe trimestre;
d) pentru repartiția chestionarelor în limbile străine
menționate mai sus s-au asimilat țările de rezidență la limbile
străine în care a fost tradus chestionarul și s-a calculat ponderea
fiecărei limbi străine pe județ/trimestru.
4. Organizarea culegerii și prelucrarea datelor
4.1. Metoda de înregistrare

Culegerea datelor pe teren se va face cu ajutorul
recepționerilor care lucrează în structurile de cazare turistică.
Aceștia vor fi plătiți conform normei de chestionare completate
ce se va stabili pentru fiecare recepționer.
În momentul sosirii nerezidenților la structura de cazare
turistică colectivă, după ce se înregistrează la recepție, aceștia
sunt rugați de către recepționer să completeze chestionarul
referitor la cheltuielile turistice ale nerezidenților cazați în
structurile de cazare turistică colective (ACNER), cu rugămintea
de a avea amabilitatea de a-l completa până la sfârșitul sejurului
petrecut în structura de cazare.
Metoda de completare a chestionarului va fi
autoînregistrarea, nerezidentului fiindu-i înmânat un
chestionar tradus în limba străină pe care o preferă.
4.2. Perioada de referință și de înregistrare

Perioada de referință pentru care se înregistrează datele
statistice este trimestrul.
Perioadele de înregistrare sunt următoarele:
a) martie pentru trimestrul I;
b) iunie pentru trimestrul II;
c) august pentru trimestrul III;
d) decembrie pentru trimestrul IV.
4.3. Prelucrarea datelor

Eșantionul cuprinzând structurile ce cazare turistică este
stabilit de Institutul Național de Statistică și este apoi transmis
direcțiilor regionale de statistică/direcțiilor județene de statistică.
Responsabilul de anchetă completează partea care îi revine din
chestionarele restrânse pe care apoi le distribuie la structurile
de cazare din eșantion. La termenul stabilit prin programul
anchetei, chestionarele completate sunt predate responsabilului
de anchetă de la DRS/DJS.
Acestea vor fi introduse pe calculator și apoi validate,
utilizând programele informatice primite de la Institutul Național
de Statistică. După realizarea acestor operațiuni, datele la nivel
de chestionar vor fi transmite la Institutul Național de Statistică,
unde se va face extinderea lor și se va realiza o publicație
statistică.
5. Prezentarea și utilizarea rezultatelor cercetării
statistice
5.1. Principalii indicatori utilizați

Principalul indicator îl reprezintă numărul de nerezidenți
cazați în structurile de cazare turistică colective, pe țări de
rezidență, mijlocul de transport utilizat pentru a sosi în România,
motivul călătoriei în România, precum și cheltuielile preconizate
a se efectua în timpul sejurului în România, defalcate pe tipuri
de cheltuieli.
5.2. Forme de prezentare a rezultatelor

Datele statistice rezultate din cercetarea statistică referitoare
la cheltuielile turistice ale nerezidenților cazați în structurile de
cazare turistică colective se diseminează în publicațiile stabilite
anual prin Programul statistic anual.

12

MONITORUL OFICIAL AL ROMÂNIEI, PARTEA I, Nr. 177/23.III.2009

MINISTERUL SĂNĂTĂȚII

ORDIN
privind aprobarea înființării Comisiei naționale pentru elaborarea ghidurilor de practică medicală
și a responsabililor pentru acestea

Văzând Referatul de aprobare al Direcției generale de sănătate publică, asistență medicală și programe nr. I.B. 2.315 din
6 martie 2009,
în temeiul art. 7 alin. (4) și art. 15 din Hotărârea Guvernului nr. 1.718/2008 privind organizarea și funcționarea Ministerului
Sănătății, cu modificările ulterioare,
ministrul sănătății emite următorul ordin:

Art. 1. — Se aprobă înființarea Comisiei naționale pentru
elaborarea ghidurilor de practică medicală pentru următoarele
afecțiuni:
1. cerebrovasculare;
2. cardiopatia ischemică;
3. infarctul miocardic;
4. hipertensiune arterială;
5. bolile pulmonare cronice;
6. cancerul de col;
7. cancerul de sân;
8. cancerul de prostată;
9. cancerul de colon;
10. diabetul zaharat.
Art. 2. — În vederea elaborării ghidurilor de practică medicală
pentru afecțiunile prevăzute la art. 1 se numesc următorii
responsabili:
1. cerebrovasculare — prof. dr. Ovidiu Bajenaru;
2. cardiopatia ischemică — prof. dr. Dragoș Vinereanu;
3. infarctul miocardic — prof. dr. Dragoș Vinereanu;
4. hipertensiune arterială — prof. dr. Dragoș Vinereanu;
5. bolile pulmonare cronice — prof. dr. Miron Bogdan;
6. cancerul de col — prof. dr. Rodica Anghel;
7. cancerul de sân — prof. dr. Rodica Anghel;
8. cancerul de prostată — prof. dr. Ionel Sinescu;
9. cancerul de colon — prof. dr. Irinel Popescu;

10. diabetul zaharat — prof. dr. Constantin IonescuTârgoviște.
Art. 3. — (1) Pentru elaborarea ghidurilor de practică
medicală, comisia națională prevăzută la art. 1 va colabora cu
experți desemnați de Colegiul Medicilor din România în acest
scop.
(2) Școala Națională de Sănătate Publică și Management
Sanitar București va coordona activitatea de dezvoltare a
ghidurilor de practică medicală, asigurând suportul logistic și
metodologic necesar.
(3) Școala Națională de Sănătate Publică și Management
Sanitar București asigură publicarea în format electronic a
ghidurilor de practică medicală elaborate până la data de
30 iunie 2009.
Art. 4. — Pentru realizarea activităților prevăzute, Ministerul
Sănătății încheie contracte, în condițiile prevăzute de lege, cu
Școala Națională de Sănătate Publică și Management Sanitar
București, unitate aflată în coordonarea Ministerului Sănătății.
Art. 5. — Persoanele desemnate pentru elaborarea
ghidurilor, Colegiul Medicilor din România și Școala Națională
de Sănătate Publică și Management Sanitar București vor duce
la îndeplinire prevederile prezentului ordin.
Art. 6. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac

București, 6 martie 2009.
Nr. 276.

MONITORUL OFICIAL AL ROMÂNIEI, PARTEA I, Nr. 177/23.III.2009

13

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 36
din 22 septembrie 2008
Dosar nr. 19/2008
Sub președinția domnului prof. univ. dr. Nicolae Popa, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii, declarat de procurorul
general al Parchetului de pe lângă Înalta Curte de Casație și Justiție, privind incidența legii de grațiere în cazul pedepselor aplicate
pentru fapte a căror încadrare juridică în infracțiuni a evoluat în timp, respectiv în cazul infracțiunilor la regimul vamal, prevăzute
în art. 72 și 73 din Legea nr. 30/1978, iar, ulterior, în art. 175—181 din Legea nr. 141/1997.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 81 de
judecători din totalul de 115 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Gabriela
Scutea, adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia în sensul că dispozițiile Legii nr. 543/2002 privind grațierea unor pedepse
și înlăturarea unor măsuri și sancțiuni nu sunt aplicabile pedepselor stabilite, în condițiile art. 13 din Codul penal, pentru săvârșirea
infracțiunii de contrabandă în reglementarea dată prin Legea nr. 30/1978.
S E C Ț I I L E U N I T E,

deliberând asupra recursului în interesul legii, constată
următoarele:
Instanțele judecătorești nu au un punct de vedere unitar cu
privire la aplicabilitatea dispozițiilor Legii nr. 543/2002 privind
grațierea unor pedepse și înlăturarea unor măsuri și sancțiuni,
stabilite în cazul infracțiunilor la regimul vamal prevăzute în
art. 72 și 73 din Legea nr. 30/1978, respectiv în art. 175—181
din Legea nr. 141/1997.
Astfel, unele instanțe au considerat că dispozițiile Legii
nr. 543/2002 privind grațierea unor pedepse și înlăturarea unor
măsuri și sancțiuni sunt aplicabile și în cazul pedepselor
stabilite, în condițiile art. 13 din Codul penal, pentru săvârșirea
infracțiunii de contrabandă în reglementarea Legii nr. 30/1978.
S-a argumentat în acest sens că, în asemenea cauze,
pedepsele aplicate în condițiile art. 13 din Codul penal pentru
săvârșirea infracțiunii de contrabandă în reglementarea Legii
nr. 30/1978 trebuie constatate grațiate în baza Legii
nr. 543/2002, deoarece infracțiunile prevăzute de art. 72 și 73
din Legea nr. 30/1978 nu sunt exceptate expres de la grațiere.
S-a mai relevat că în cadrul dispozițiilor Legii nr. 543/2002
legiuitorul a indicat în mod expres infracțiunile exceptate de la
grațiere, incluzând și infracțiuni săvârșite în perioade când legea
penală în vigoare reglementa în redactări diferite conținutul
constitutiv al acestora, ca în cazul furtului calificat.
Alte instanțe, dimpotrivă, au considerat că pentru infracțiunile
de contrabandă prevăzute de art. 72 și 73 din Legea
nr. 30/1978, reținute în condițiile aplicării art. 13 din Codul penal,
nu sunt incidente dispozițiile Legii nr. 543/2002 privind grațierea
unor pedepse și înlăturarea unor măsuri și sancțiuni.
Aceste din urmă instanțe au interpretat și aplicat corect
dispozițiile legii.
În adevăr, actele de clemență, inclusiv cele de grațiere, se
aplică în cazul pedepselor stabilite pentru unele infracțiuni,
respectiv sancțiuni, și exclud pe altele.
Prima categorie (aceea a infracțiunilor/sancțiunilor cărora le
este incident actul de clemență) a fost denumită lista pozitivă
sau obiectul pozitiv, iar cea de-a doua categorie, aceea a
excepțiilor de la beneficiul clemenței, reprezintă obiectul negativ.

Astfel, Legea nr. 30/1978 privind Codul vamal al României,
cu modificările și completările ulterioare, a fost abrogată prin
Legea nr. 141/1997 privind Codul vamal, cu modificările și
completările ulterioare, lege care, la rândul ei, a fost abrogată de
art. 288 din Legea nr. 86/2006.
Or, este de observat că infracțiunea de contrabandă a fost
exceptată de la grațiere, atât prin Legea nr. 137/1997, cât și prin
Legea nr. 543/2002.
Astfel, Legea de grațiere nr. 137/1997 a exceptat de la
grațiere infracțiunile de contrabandă prevăzute de art. 72 și 73
din Legea nr. 30/1978 — Codul vamal al României, iar Legea de
grațiere nr. 543/2002 exceptează și aceasta de la grațiere
infracțiunile de contrabandă prevăzute în art. 175—181 din
Legea nr. 141/1997 privind Codul vamal al României.
Așa fiind, din textele de lege arătate rezultă voința
neîndoielnică a legiuitorului de a excepta de la grațiere aceste
infracțiuni, indiferent dacă ele sunt încadrate în dispozițiile legale
anterioare sau în noua reglementare.
În fine, în legătură cu succesiunea decretelor de grațiere, nu
este aplicabilă legea penală mai favorabilă în momentul
judecării, atâta vreme cât ambele legi exceptează de la grațiere
infracțiunile de contrabandă cuprinse în textele de lege care au
intervenit succesiv.
Prin cele două acte normative, care s-au succedat în timp, au
fost instituite norme cu privire la regimul vamal al României și,
chiar dacă Legea nr. 30/1978 a fost abrogată prin art. 191 din
Legea nr. 141/1997, iar dispozițiile de incriminare din vechea
lege au fost preluate de legea abrogatoare, în realitate nu a avut
loc o dezincriminare, ci numai o schimbare a sediului de
incriminare.
În atare condiții, diferențele de incriminare existente între
cele două coduri vamale succesive (cu excepția cuantumului
sau naturii sancțiunii) nu reprezintă noi incriminări.
Împrejurarea că în reglementarea excepțiilor de la grațiere
se fac referiri la legi penale în vigoare nu poate duce la concluzia
că pedeapsa aplicată în condițiile art. 13 din Codul penal pentru
infracțiunile de contrabandă, în baza Codului vamal anterior, ar
fi grațiată, întrucât tehnica legislativă impune menționarea în
cadrul excepțiilor numai a normei penale active, iar incriminarea

14

MONITORUL OFICIAL AL ROMÂNIEI, PARTEA I, Nr. 177/23.III.2009

aceleiași fapte se regăsește și în actul normativ ce a înlocuit
legea veche, respectiv în Legea nr. 141/1997.
În consecință, în temeiul dispozițiilor art. 25 lit. a) din Legea
nr. 304/2004 privind organizarea judiciară, republicată, cu
referire la art. 4142 alin. 3 din Codul de procedură penală,
urmează a se admite recursul în interesul legii și a se stabili că

dispozițiile Legii nr. 543/2002 privind grațierea unor pedepse și
înlăturarea unor măsuri și sancțiuni nu sunt aplicabile
pedepselor stabilite pentru infracțiunile privind regimul vamal
prevăzute de art. 72 și 73 din Legea nr. 30/1978, cu aplicarea
art. 13 din Codul penal.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție
și stabilesc că:
Dispozițiile Legii nr. 543/2002 privind grațierea unor pedepse și înlăturarea unor măsuri și sancțiuni nu sunt aplicabile
pedepselor stabilite pentru infracțiunile privind regimul vamal prevăzute de art. 72 și 73 din Legea nr. 30/1978, cu aplicarea art. 13
din Codul penal.
Obligatorie, potrivit art. 4142 alin. 3 din Codul de procedură penală.
Pronunțată în ședință publică, astăzi, 22 septembrie 2008.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Victoria Maftei

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 37
din 22 septembrie 2008
Dosar nr. 20/2008
Sub președinția domnului prof. univ. dr. Nicolae Popa, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii, declarat de procurorul
general al Parchetului de pe lângă Înalta Curte de Casație și Justiție, privind raportul dintre infracțiunea de rele tratamente aplicate
minorului prevăzută de art. 306 din Codul penal și infracțiunile de lovire sau alte violențe, de vătămare corporală și de lipsire de
libertate în mod ilegal, prevăzute în art. 180, 181 și 189 din același cod, sub aspectul încadrării lor juridice în unul sau mai multe
dintre textele de lege menționate.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 81 de
judecători din totalul de 115 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Gabriela
Scutea, adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia în sensul de a se stabili că faptele părintelui sau persoanei căreia
minorul i-a fost încredințat spre creștere și educare, de exercitare a unor acte de violență sau de lipsire de libertate împotriva
acestuia, săvârșite cu scopul de a-i produce suferințe ori vătămări fizice sau morale, întrunesc, după caz, elementele constitutive
ale infracțiunilor de lovire sau alte violențe, de vătămare corporală sau lipsire de libertate în mod ilegal, în concurs ideal cu
infracțiunea de rele tratamente aplicate minorului prevăzută de art. 306 din Codul penal.
S E C Ț I I L E U N I T E,

deliberând asupra recursului în interesul legii, constată
următoarele:
În practica instanțelor judecătorești nu există un punct de
vedere unitar privind raportul dintre infracțiunea de rele
tratamente aplicate minorului prevăzută de art. 306 din Codul
penal și infracțiunile de lovire sau alte violențe, de vătămare
corporală și de lipsire de libertate, sub aspectul încadrării lor
juridice în unul sau mai multe dintre textele de lege menționate.
Astfel, unele instanțe au considerat că faptele de lovire sau
alte violențe, de vătămare corporală ori de lipsire de libertate în

mod ilegal săvârșite împotriva minorului constituie numai
infracțiunea de rele tratamente aplicate minorului prevăzută de
art. 306 din Codul penal.
S-a apreciat că această încadrare juridică se impune întrucât
infracțiunile de lovire sau alte violențe ori de vătămare corporală
sau de lipsire de libertate în mod ilegal, prevăzute de art. 180,
181 și 189 din Codul penal, sunt absorbite în infracțiunea de rele
tratamente aplicate minorului prevăzută de art. 306 din Codul
penal, atât în cazul în care fapta de lovire a fost singulară și a
produs leziuni ce au necesitat îngrijiri medicale pentru vindecare
ori agresiunea fizică și/sau lipsirea de libertate au avut

MONITORUL OFICIAL AL ROMÂNIEI, PARTEA I, Nr. 177/23.III.2009
repetabilitate și au produs leziuni ce au necesitat îngrijiri
medicale pentru vindecare, cât și în cazul în care faptele de
lovire au avut caracter continuat, iar urmările acestora au fost
sau nu consemnate și evaluate prin acte medico-legale.
Alte instanțe, dimpotrivă, au considerat că în astfel de cazuri
faptele menționate constituie infracțiuni distincte, în concurs
ideal cu infracțiunea de rele tratamente aplicate minorului
prevăzută de art. 306 din Codul penal.
În motivarea acestui punct de vedere s-a apreciat că
infracțiunea de rele tratamente aplicate minorului nu constituie
o complexitate naturală sau juridică, al cărei element obiectiv să
absoarbă, ca circumstanță sau component material, faptele de
lovire, vătămare sau lipsire de libertate prevăzute de art. 180,
181 și 189 din Codul penal.
Aceste din urmă instanțe au interpretat și aplicat corect
prevederile legii.
Prin art. 306 din Codul penal se prevede că ăpunerea în
primejdie gravă prin măsuri sau tratamente de orice fel a
dezvoltării fizice, intelectuale sau morale a minorului, de către
părinți sau de către orice persoană căreia minorul i-a fost
încredințat spre creștere și educare, se pedepsește cu
închisoare de la 3 la 15 ani și interzicerea unor drepturi”.
Fiind inclusă în cap. I din titlul IX al Părții speciale din Codul
penal, intitulat ăInfracțiuni contra familiei”, obiectul juridic special
principal al acestei infracțiuni îl constituie relațiile sociale
referitoare la familie și protecția în cadrul ei a minorului a cărui
formare, educare și creștere fizică și morală sunt strâns legate
și condiționate de grija față de el, de responsabilitatea și
afecțiunea persoanelor obligate în acest sens.
În aceste condiții, obiectul juridic special secundar al
infracțiunii prevăzute în art. 306 din Codul penal constă în
relațiile sociale referitoare la integritatea corporală sau
sănătatea fizică ori morală a minorului.
La rândul său, elementul material specific laturii obiective
cuprins în norma de incriminare este desemnat prin sintagma
ămăsuri sau tratamente de orice fel”.
De aceea, denumirea infracțiunii prin expresia ărele
tratamente aplicate minorului” nu poate conduce la concluzia că
elementul
ei
obiectiv
ar
impune
cu
necesitate
repetabilitatea/multitudinea faptelor, întrucât chiar și o singură
faptă poate să genereze aceeași urmare juridică și să îmbrace
astfel forma de infracțiune instantanee.
Pe de altă parte, latura subiectivă a acestei infracțiuni se
caracterizează totdeauna prin intenție (directă sau indirectă),
deoarece chiar din definiție reiese că subiectul activ (calificat)
trebuie să aibă reprezentarea tuturor consecințelor imediate sau
pe termen lung ale acțiunii sale.
Infracțiunea de rele tratamente aplicate minorului este și o
infracțiune de pericol, ce se consumă în momentul în care s-a
realizat al doilea element al laturii sale obiective care coincide cu
acțiunea ce pune în primejdie gravă sănătatea fizică sau psihică
a minorului.
În această privință este de observat că elementul material al
infracțiunii de rele tratamente aplicate minorului poate consta,
de regulă, în acțiuni care constituie și elementul material al altor
infracțiuni, printre care cele mai frecvent întâlnite sunt: lovirea
sau alte violențe, vătămarea corporală și lipsirea de libertate în
mod ilegal.
Prin urmare, se impune să fie analizat conținutul constitutiv
al infracțiunilor prevăzute de art. 180, 181 și 189 din Codul penal
comparativ cu cel al infracțiunii prevăzute în art. 306 din același
cod.

15

În acest sens, obiectul juridic special reprezintă un prim
element de diferențiere, care în cazul infracțiunilor contra
persoanei sau libertății constă în relațiile sociale ce ocrotesc
persoanele împotriva faptelor care cauzează suferințe fizice sau
vătămări corporale ori îi afectează sănătatea sau libertatea, iar
în cazul infracțiunii de rele tratamente aplicate minorului acest
obiect îl reprezintă relațiile sociale ce apără familia și implică
grija față de dezvoltarea fizică, psihică, intelectuală și morală a
minorului.
Diferența este semnificativă și sub aspectul elementului
material și al urmării juridice imediate.
Astfel, elementul material al infracțiunilor contra persoanei
sau libertății este cuprins, de regulă, în cel al infracțiunii
prevăzute de art. 306 din Codul penal, însă fără a-l epuiza, în
cazul acestei din urmă infracțiuni câmpul său de acțiune putând
fi mai larg.
Totodată, în timp ce infracțiunile contra persoanei sau
libertății sunt infracțiuni de rezultat, care au ca urmare imediată
cauzarea de suferințe fizice ori vătămări corporale sau ale
sănătății, infracțiunea de rele tratamente aplicate minorului este
o infracțiune de pericol, constând în punerea în primejdie gravă
a dezvoltării fizice, intelectuale sau morale a minorului.
Un alt element de diferențiere este cel care privește sfera
subiecților infracțiunii. Sub acest aspect, cu excepția situațiilor
reglementate în art. 180 alin. 11 și art. 181 alin. 11 din Codul
penal, infracțiunile de lovire sau alte violențe și de vătămare
corporală pot fi săvârșite de către orice persoană care are
capacitatea juridică de a răspunde penal, în timp ce în cazul
infracțiunii de rele tratamente aplicate minorului poate fi subiect
activ numai persoana care are calitatea de părinte firesc ori
adoptiv sau persoana căreia i-a fost încredințat minorul spre
creștere și educare, iar subiect pasiv nu poate fi decât o
persoană care are statut legal de minor.
În fine, nu există echivalență nici între factorii elementului
subiectiv, deoarece infracțiunile contra persoanei sau libertății
sunt săvârșite cu intenția (directă sau indirectă) de a produce
suferințe fizice ori vătămări corporale sau ale sănătății, respectiv
lipsirea de libertate, în timp ce în cazul infracțiunii de rele
tratamente aplicate minorului făptuitorul prevede și urmărește
sau acceptă însăși punerea în primejdie gravă a întregului
organism al minorului sub componenta sa fizică ori mintală.
Mai este de observat că, spre deosebire de infracțiunea de
rele tratamente aplicate minorului, la infracțiunile de lovire sau
alte violențe și vătămare corporală acțiunea penală se pune în
mișcare, în principiu, la plângerea prealabilă a persoanei
vătămate, împăcarea părților înlăturând răspunderea penală în
toate cazurile (art. 180 alin. 3 și 4 și art. 181 alin. 2 și 3 din Codul
penal), iar infracțiunea de lipsire de libertate în mod ilegal se
urmărește din oficiu și este sancționată chiar dacă a rămas în
faza de tentativă.
Prin urmare, din compararea conținutului lor specific rezultă
că infracțiunile de rele tratamente aplicate minorului și cele
prevăzute de art. 180, 181 și 189 din Codul penal cuprind
elemente esențiale care le particularizează și autonomizează,
astfel încât este exclusă absorbția acestora în infracțiunea
prevăzută de art. 306 din același cod.
În consecință, în temeiul art. 25 lit. a) din Legea nr. 304/2004
privind organizarea judiciară, republicată, precum și ale art. 4142
alin. 2 și 3 din Codul de procedură penală, urmează a se admite
recursul în interesul legii și a se stabili că faptele părintelui sau
persoanei căreia minorul i-a fost încredințat spre creștere și
educare, prin care, abuzând de autoritatea pe care o au,
exercită asupra sa acte de violență sau de lipsire de libertate cu

16

MONITORUL OFICIAL AL ROMÂNIEI, PARTEA I, Nr. 177/23.III.2009

intenția de a-i produce suferințe ori vătămări fizice sau morale,
care îi pun în primejdie gravă dezvoltarea fizică, intelectuală sau
morală, întrunesc, după caz, elementele constitutive ale
infracțiunilor de lovire sau alte violențe, de vătămare corporală

sau lipsire de libertate în mod ilegal, prevăzute de art. 180, 181
și, respectiv, 189 din Codul penal, în concurs ideal cu
infracțiunea de rele tratamente aplicate minorului prevăzută de
art. 306 din același cod.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție.
În interpretarea dispozițiilor art. 306 din Codul penal stabilesc că:
Infracțiunile de lovire sau alte violențe prevăzute de art. 180 din Codul penal, vătămare corporală prevăzută de art. 181
din Codul penal și lipsire de libertate în mod ilegal prevăzută de art. 189 din Codul penal, după caz, se vor reține în concurs ideal
cu infracțiunea de rele tratamente aplicate minorului, în cazul faptei părintelui sau persoanei căreia minorul i-a fost încredințat spre
creștere și educare, care abuzează de autoritatea sa și, contrar intereselor minorului, exercită acte de violență sau lipsire de
libertate împotriva acestuia, cu intenția de a-i produce suferințe, vătămări fizice sau morale, și care au pus în primejdie gravă
dezvoltarea fizică, intelectuală sau morală a minorului.
Obligatorie, potrivit art. 4142 alin. 3 din Codul de procedură penală.
Pronunțată în ședință publică, astăzi, 22 septembrie 2008.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Victoria Maftei

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 177/23.III.2009 conține 16 pagini.

Prețul: 3,20 lei

&JUYDGY|428997]
ISSN 1453—4495

