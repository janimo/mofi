PARTEA I

Anul 177 (XXI) — Nr. 416

Joi, 18 iunie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 317 din 5 martie 2009 referitoare la excepția de
neconstituționalitate a prevederilor art. 322 pct. 4 și
art. 328 alin. 1 din Codul de procedură civilă ............

2–3

Decizia nr. 320 din 5 martie 2009 referitoare la excepția de
neconstituționalitate a prevederilor art. 52 alin. 1 și 3
din Codul de procedură civilă și ale Ordonanței de
urgență a Guvernului nr. 105/2006 pentru modificarea
Legii tinerilor nr. 350/2006 ..........................................

3–5

Decizia nr. 321 din 5 martie 2009 referitoare la excepția de
neconstituționalitate a prevederilor art. 318 din Codul
de procedură civilă ....................................................

5–6

Decizia nr. 322 din 5 martie 2009 referitoare la excepția de
neconstituționalitate a prevederilor art. 158 alin. 3 din
Codul de procedură civilă ..........................................

6–7

ORDONANȚE ȘI HOTĂRÂRI
ALE GUVERNULUI ROMÂNIEI
71.

— Ordonanță de urgență privind plata unor sume
prevăzute în titluri executorii având ca obiect
acordarea de drepturi salariale personalului din
sectorul bugetar..........................................................

8

692.

— Hotărâre privind anumite forme de sprijin financiar
în sectorul horticol ......................................................

9–14

699.

— Hotărâre privind instituirea măsurilor cuprinse în
organizarea comună de piață în sectorul cereale ......

14–16

2

MONITORUL OFICIAL AL ROMÂNIEI, PARTEA I, Nr. 416/18.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 317
din 5 martie 2009

referitoare la excepția de neconstituționalitate a prevederilor art. 322 pct. 4 și art. 328 alin. 1
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 322 pct. 4 și art. 328 alin. 1 din Codul de
procedură civilă, excepție ridicată de Samoilă Vlad, Floare Vlad,
Viorica Barcan și Societatea Comercială CO.NA. CRES —
S.R.L. din Săliștea de Sus în Dosarul nr. 84/100/2003 al
Tribunalului Maramureș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă cu privire la cererile de amânare
a judecății formulate de Floare Vlad și Societatea Comercială
CO.NA. CRES — S.R.L.
Reprezentantul Ministerului Public solicită respingerea
cererilor de amânare a judecății, având în vedere că excepția
de neconstituționalitate a fost ridicată în fața instanței de
judecată la data de 2 octombrie 2008, iar părțile au avut suficient
timp pentru a-și angaja un apărător.
Curtea, deliberând, respinge cererile de amânare a judecății
formulate de Floare Vlad și Societatea Comercială CO.NA.
CRES — S.R.L.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 octombrie 2008, pronunțată în Dosarul
nr. 84/100/2003, Tribunalul Maramureș — Secția civilă a
sesizat Curtea Constituțională cu excepția de
neconstituționalitate a prevederilor art. 322 pct. 4 și art. 328
alin. 1 din Codul de procedură civilă, excepție ridicată de
Samoilă Vlad, Floare Vlad, Viorica Barcan și Societatea
Comercială CO.NA. CRES — S.R.L. din Săliștea de Sus.
În motivarea excepției de neconstituționalitate autorii
acesteia susțin că prevederile de lege criticate sunt
neconstituționale, întrucât instituie posibilitatea revizuirii unei
hotărâri judecătorești luându-se în considerare existența unui
singur act fals și ignorându-se celelalte probe ale dosarului, iar
pe de altă parte, în cazul în care hotărârea revizuită este
irevocabilă, părțile sunt private de dreptul de a exercita împotriva
acesteia vreo cale de atac.
Tribunalul Maramureș — Secția civilă consideră excepția
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția este
neîntemeiată, deoarece prevederile de lege nu contravin
dispozițiilor constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 322 pct. 4 și art. 328 alin. 1 din Codul de
procedură civilă cu următorul cuprins:
— Art. 322 pct. 4: ăRevizuirea unei hotărâri rămase definitivă
în instanța de apel sau prin neapelare, precum și a unei hotărâri
dată de o instanță de recurs atunci când evocă fondul, se poate
cere în următoarele cazuri: [...]
4. dacă un judecător, martor sau expert, care a luat parte la
judecată, a fost condamnat definitiv pentru o infracțiune
privitoare la pricină sau dacă hotărârea s-a dat în temeiul unui
înscris declarat fals în cursul sau în urma judecății ori dacă un
magistrat a fost sancționat disciplinar pentru exercitarea funcției
cu rea-credință sau gravă neglijență în acea cauză.
În cazul în care, în ambele situații, constatarea infracțiunii nu
se mai poate face printr-o hotărâre penală, instanța de revizuire
se va pronunța mai întâi, pe cale incidentală, asupra existenței
sau inexistenței infracțiunii invocate. La judecarea cererii va fi
citat și cel învinuit de săvârșirea infracțiunii.”
— Art. 328 alin. 1: ăHotărârea asupra revizuirii este supusă
căilor de atac prevăzute de lege pentru hotărârea revizuită.”
Textele constituționale considerate a fi încălcate sunt cele
ale art. 11 privind dreptul internațional și dreptul intern, art. 20
referitor la tratatele internaționale privind drepturile omului,
art. 21 privind accesul liber la justiție, art. 51 privind dreptul de
petiționare, art. 52 privind dreptul persoanei vătămate de o
autoritate publică, art. 124 privind înfăptuirea justiției și art. 129
privind folosirea căilor de atac. Este invocată și încălcarea art. 6
privind dreptul la un proces echitabil din Convenția pentru
apărarea drepturilor și libertăților fundamentale.
Examinând excepția de neconstituționalitate, Curtea
constată că asupra constituționalității art. 322 pct. 4 din Codul de
procedură civilă, prin raportare la art. 21 alin. (3) din Constituție,
s-a pronunțat prin Decizia nr. 1.084 din 14 octombrie 2008,
publicată în Monitorul Oficial al României, Partea I, nr. 786 din
25 noiembrie 2008, statuând în sensul constituționalității acestor
prevederi.

MONITORUL OFICIAL AL ROMÂNIEI, PARTEA I, Nr. 416/18.VI.2009
Curtea a reținut că prevederile art. 322 pct. 4 din Codul de
procedură civilă constituie norme de procedură care dau
expresie prevederilor art. 126 alin. (2) din Constituție, potrivit
cărora legiuitorul este liber să stabilească competența
instanțelor judecătorești și procedura de judecată, evident cu
respectarea celorlalte prevederi și principii constituționale.
În ceea ce privește constituționalitatea art. 328 alin. 1 din
Codul de procedură civilă, Curtea s-a pronunțat prin Decizia
nr. 703 din 11 septembrie 2007, publicată în Monitorul Oficial al
României, Partea I, nr. 720 din 24 octombrie 2007.

3

În această decizie, Curtea a reținut că acest text de lege este
în acord cu prevederile art. 126 alin. (2) și art. 129 din
Constituție, fără a aduce nicio restrângere dreptului la un proces
echitabil, și că ănicio dispoziție constituțională sau reglementare
internațională nu stabilește gradele de jurisdicție și numărul
căilor de atac care trebuie prevăzute pentru judecarea diferitelor
litigii, reglementarea acestor probleme intrând în atribuțiile
exclusive ale legiuitorului național”.
Atât considerentele, cât și soluțiile deciziilor menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 322 pct. 4 și art. 328 alin. 1 din Codul de procedură civilă,
excepție ridicată de Samoilă Vlad, Floare Vlad, Viorica Barcan și Societatea Comercială CO.NA. CRES — S.R.L. din Săliștea de
Sus în Dosarul nr. 84/100/2003 al Tribunalului Maramureș — Secția civilă.
Definitivă și general obligatorie.
Pronunțată în ședința publică din data de 5 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 320
din 5 martie 2009

referitoare la excepția de neconstituționalitate a prevederilor art. 52 alin. 1 și 3
din Codul de procedură civilă și ale Ordonanței de urgență a Guvernului nr. 105/2006
pentru modificarea Legii tinerilor nr. 350/2006
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 52 alin. 1 și 3 din Codul de procedură civilă,
excepție ridicată din oficiu de instanța de judecată în Dosarul
nr. 3.515/299/2008 al Judecătoriei Sectorului 1 București, și a
prevederilor Ordonanței de urgență a Guvernului nr. 105/2006
pentru modificarea Legii tinerilor nr. 350/2006, excepție ridicată
de Fundația Națională pentru Tineret (F.N.T.) în același dosar.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.

Reprezentantul Ministerului Public pune concluzii de
respingere ca neîntemeiată a excepției de neconstituționalitate
a prevederilor Ordonanței de urgență a Guvernului nr. 105/2006,
invocând jurisprudența în materie a Curții Constituționale.
În ceea ce privește excepția de neconstituționalitate a
prevederilor art. 52 alin. 1 și 3 din Codul de procedură civilă,
solicită admiterea acesteia și constatarea ca fiind
neconstituționale aceste prevederi, în măsura în care ascultarea
părților cu privire la admisibilitatea cererii de intervenție are loc
fără comunicarea cererii de intervenție. Chiar dacă în
jurisprudența sa anterioară Curtea s-a mai pronunțat asupra
constituționalității
acestor
prevederi,
motivele
de
neconstituționalitate invocate în cazul de față nu au mai fost
analizate de Curte. Aceste prevederi de lege încalcă garanțiile
prevăzute de Convenția pentru apărarea drepturilor omului și a
libertăților fundamentale cu privire la dreptul la un proces echitabil.
C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2008, pronunțată în Dosarul
nr. 3.515/299/2008, Judecătoria Sectorului 1 București a
sesizat Curtea Constituțională cu excepția de

4

MONITORUL OFICIAL AL ROMÂNIEI, PARTEA I, Nr. 416/18.VI.2009

neconstituționalitate a prevederilor art. 52 alin. 1 și 3 din
Codul de procedură civilă și a prevederilor Ordonanței de
urgență a Guvernului nr. 105/2006 pentru modificarea Legii
tinerilor nr. 350/2006, excepție ridicată din oficiu de instanța de
judecată și de Fundația Națională pentru Tineret (F.N.T.).
În motivarea excepției de neconstituționalitate se susține
că prevederile de lege criticate sunt neconstituționale, întrucât
prin aplicarea acestora se ajunge la exproprierea unor imobile
ale Fundației Naționale pentru Tineret și se împiedică asigurarea
condițiilor pentru participarea liberă a tinerilor la viața politică,
socială, economică, culturală și sportivă a țării, lăsând practic
fundația fără sediu și tineretul fără organizare la nivel central.
Judecătoria Sectorului 1 București consideră că excepția
de neconstituționalitate a prevederilor Ordonanței de urgență a
Guvernului nr. 105/2006 este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 52 alin. 1 și 3
din Codul de procedură civilă și ale Ordonanței de urgență a
Guvernului nr. 105/2006 pentru modificarea Legii tinerilor
nr. 350/2006, publicată în Monitorul Oficial al României, Partea I,
nr. 1.016 din 21 decembrie 2006, aprobată prin Legea
nr. 67/2008, publicată în Monitorul Oficial al României, Partea I,
nr. 237 din 27 martie 2008.
Aceste prevederi au următoarea redactare:
— Art. 52 alin. 1 și 3 din Codul de procedură civilă: ăDupă
ascultarea părților și a celui care intervine, instanța va hotărî
asupra încuviințării în principiu a intervenției.
[...]
După încuviințarea în principiu, instanța va dispune
comunicarea intervenției și, în cazurile în care întâmpinarea este
obligatorie, va soroci termenul în care aceasta va trebui
depusă.”;
— Ordonanța de urgență a Guvernului nr. 105/2006 are
următorul cuprins:
ăArt. I. — Legea tinerilor nr. 350/2006, publicată în Monitorul
Oficial al României, Partea I, nr. 648 din 27 iulie 2006, cu
modificările ulterioare, se modifică după cum urmează:
1. Alineatul (2) al articolului 14 va avea următorul cuprins:
«(2) Patrimoniul Fundației Naționale pentru Tineret este
constituit din fonduri bănești, prevăzute în anexă, și alte active
care au aparținut structurilor centrale ale fostei Uniuni a
Tineretului Comunist, precum și din imobile, fonduri materiale și
financiare dobândite în timpul funcționării sale.»

2. Titlul anexei va avea următorul cuprins:
«Fondurile bănești care fac obiectul prevederilor art. 14
alin. (2) din lege»
3. Punctul 1 din anexă se abrogă.
Art. II. — Prezenta ordonanță de urgență intră în vigoare la
data de 1 ianuarie 2007.”
Textele constituționale considerate a fi încălcate sunt cele
ale art. 21 privind accesul liber la justiție, art. 24 privind dreptul
la apărare, art. 44 alin. (1) și (2) referitor la garantarea și
ocrotirea proprietății private, art. 49 alin. (5) privind protecția
copiilor și a tinerilor și art. 136 referitor la dreptul de proprietate.
Examinând excepția de neconstituționalitate, Curtea reține
următoarele:
Asupra constituționalității prevederilor art. 52 din Codul de
procedură civilă, Curtea s-a pronunțat prin Decizia nr. 560 din
7 iunie 2007, publicată în Monitorul Oficial al României, Partea I,
nr. 553 din 14 august 2007, și Decizia nr. 615 din 26 iunie 2007,
publicată în Monitorul Oficial al României, Partea I, nr. 523 din
2 august 2007, statuând în sensul constituționalității acestor
prevederi.
Curtea a decis că asupra admisibilității în principiu a
intervenției se pronunță instanța de judecată, după ascultarea
părților și a celui ce intervine, fiind astfel asigurate garanțiile
accesului liber la justiție, și că reclamantul beneficiază de
suficiente garanții procesuale menite să concretizeze dreptul
acestuia la un proces echitabil.
Art. 126 alin. (2) din Constituție, potrivit căruia ăCompetența
instanțelor judecătorești și procedura de judecată sunt
prevăzute numai prin lege”, precum și art. 129, care prevede că
ăîmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii”,
atribuie exclusiv legiuitorului prerogativa stabilirii competenței și
procedurii de judecată, inclusiv a condițiilor de exercitare a căilor
de atac. Așa fiind, dispozițiile criticate reprezintă expresia
aplicării acestor dispoziții constituționale.
În ceea ce privește Ordonanța de urgență a Guvernului
nr. 105/2006, Curtea constată că și aceasta a mai fost supusă
controlului de constituționalitate într-o cauză în care criticile de
neconstituționalitate vizau, printre altele, și încălcarea art. 44
alin. (1) și (2), ale art. 49 alin. (5) și ale art. 136 alin. (5) din
Constituție.
Astfel, prin Decizia nr. 272 din 11 martie 2008, publicată în
Monitorul Oficial al României, Partea I, nr. 332 din 25 aprilie
2008, Curtea, respingând excepția de neconstituționalitate, a
reținut următoarele: «Așa cum rezultă din motivarea ordonanței
de urgență criticate, imobilul în litigiu este proprietate publică,
or, potrivit art. 136 alin. (4) din Constituție, ăBunurile proprietate
publică sunt inalienabile. În condițiile legii organice ele pot fi date
în administrare regiilor autonome ori instituțiilor publice sau pot
fi concesionate ori închiriate; de asemenea, ele pot fi date în
folosință gratuită instituțiilor de utilitate publică”.
De altfel, problema stabilirii titularului dreptului de proprietate
asupra imobilului, a valabilității titlului cu care acest imobil a
intrat în patrimoniul acestei fundații reprezintă o chestiune de
fapt care este de competența instanței de judecată.”»
Atât considerentele, cât și soluțiile deciziilor menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.

MONITORUL OFICIAL AL ROMÂNIEI, PARTEA I, Nr. 416/18.VI.2009

5

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 52 alin. 1 și 3 din Codul de procedură civilă, excepție ridicată
din oficiu de instanța de judecată în Dosarul nr. 3.515/299/2008 al Judecătoriei Sectorului 1 București, și a prevederilor Ordonanței
de urgență a Guvernului nr. 105/2006 pentru modificarea Legii tinerilor nr. 350/2006, excepție ridicată de Fundația Națională pentru
Tineret (F.N.T.) în același dosar.
Definitivă și general obligatorie.
Pronunțată în ședința publică din data de 5 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 321
din 5 martie 2009

referitoare la excepția de neconstituționalitate a prevederilor art. 318 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 318 din Codul de procedură civilă, excepție
ridicată de Dumitru Ilinca în Dosarul nr. 532/32/2008 al Curții de
Apel Bacău — Secția comercială, contencios administrativ și
fiscal.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2008, pronunțată în Dosarul
nr. 532/32/2008, Curtea de Apel Bacău — Secția comercială,
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 318 din Codul de procedură civilă, excepție
ridicată de Dumitru Ilinca.
În motivarea excepției de neconstituționalitate se susține
că dispozițiile legale atacate sunt neconstituționale, întrucât
interzic autorului excepției exercitarea dreptului de a formula
contestație în anulare atunci când instanța de recurs nu se
pronunță asupra excepțiilor și apărărilor invocate de acesta.

Curtea de Apel Bacău — Secția comercială, contencios
administrativ și fiscal consideră că excepția de
neconstituționalitate nu este întemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 318 din Codul de procedură civilă, potrivit cărora
ăHotărârile instanțelor de recurs mai pot fi atacate cu contestație
când dezlegarea dată este rezultatul unei greșeli materiale sau
când instanța, respingând recursul sau admițându-l numai în
parte, a omis din greșeală să cerceteze vreunul dintre motivele
de modificare sau de casare.”
Textul constituțional considerat a fi încălcat este cel al art. 16
privind egalitatea în drepturi. Este invocată și încălcarea art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prevederile de lege criticate au mai fost supuse
controlului instanței de contencios constituțional pentru critici

6

MONITORUL OFICIAL AL ROMÂNIEI, PARTEA I, Nr. 416/18.VI.2009

similare. Astfel, prin Decizia nr. 71 din 15 ianuarie 2009,
publicată în Monitorul Oficial al României, Partea I, nr. 49 din
27 ianuarie 2009, Curtea Constituțională a respins ca
neîntemeiată excepția de neconstituționalitate și a decis că
prevederile de lege criticate sunt norme de procedură și se
aplică tuturor persoanelor aflate într-o situație juridică identică.
În acord cu dispozițiile constituționale ale art. 126 alin. (2),
potrivit cărora ăCompetența instanțelor judecătorești și
procedura de judecată sunt prevăzute numai prin lege”,
legiuitorul este liber să dispună cu privire la aceasta. În plus,
contestația în anulare ca mijloc procedural de acces la o instanță
superioară de control este o cale extraordinară de atac de
retractare, admisibilă numai în cazurile limitativ prevăzute de
lege, prin care se urmărește anularea unei hotărâri definitive
dacă la pronunțarea ei nu s-au observat neregularitățile actelor

de procedură ori dacă soluția este rezultatul unei erori materiale
evidente. Așa fiind, prin acest mijloc instanța este ținută să
verifice numai dacă există vreunul dintre motivele limitativ
prevăzute de lege, neputând să examineze justețea soluției
pronunțate. Partea interesată are posibilitatea de a-și valorifica
drepturile în fața judecătorului fondului ori în fața judecătorului în
căile ordinare de atac, fără a se putea admite soluția
reexaminării sine die a unei hotărâri judecătorești, întrucât, cu
excepția materiei penale, liberul acces la justiție este pe deplin
respectat ori de câte ori partea interesată, în vederea valorificării
unui drept sau interes legitim, a putut să se adreseze cel puțin
o singură dată unei instanțe naționale.
Atât considerentele, cât și soluția deciziei menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 318 din Codul de procedură civilă, excepție ridicată de
Dumitru Ilinca în Dosarul nr. 532/32/2008 al Curții de Apel Bacău — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 5 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 322
din 5 martie 2009

referitoare la excepția de neconstituționalitate a prevederilor art. 158 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 158 alin. 3 din Codul de procedură civilă,
excepție ridicată de Societatea Comercială Autorent — S.R.L.
din Otopeni în Dosarul nr. 4.417/94/2008 al Tribunalului
București — Secția a IX-a contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.

Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 25 septembrie 2008, pronunțată în
Dosarul nr. 4.417/94/2008, Tribunalul București — Secția
a IX-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 158 alin. 3 din Codul de procedură civilă,
excepție ridicată de Societatea Comercială Autorent — S.R.L.
din Otopeni.
În motivarea excepției de neconstituționalitate se susține
că prevederile legale criticate sunt neconstituționale, întrucât
modul de reglementare a exercitării căilor de atac împotriva
hotărârii de declinare a competenței contravine normelor
constituționale privind dreptul la apărare și dreptul la un proces
echitabil.

MONITORUL OFICIAL AL ROMÂNIEI, PARTEA I, Nr. 416/18.VI.2009
Tribunalul București — Secția a IX-a contencios
administrativ și fiscal consideră că excepția de
neconstituționalitate nu este întemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 158 alin. 3 din Codul de procedură civilă, cu
următorul cuprins: ăDacă instanța se declară necompetentă,
împotriva hotărârii se poate exercita recurs în termen de 5 zile
de la pronunțare. Dosarul va fi trimis instanței competente sau,
după caz, altui organ cu activitate jurisdicțională competent, de
îndată ce hotărârea de declinare a competenței a devenit
irevocabilă.”
Excepția este raportată la art. 24 din Constituție privind
dreptul la apărare și la art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că s-a mai pronunțat asupra excepției de
neconstituționalitate a prevederilor art. 158 alin. 3 din Codul de
procedură civilă, raportată la dispozițiile art. 21 și 129 din

7

Constituție, prin Decizia nr. 436 din 18 noiembrie 2003, publicată
în Monitorul Oficial al României, Partea I, nr. 85 din 30 ianuarie
2004, și Decizia nr. 246 din 4 martie 2008, publicată în Monitorul
Oficial al României, Partea I, nr. 288 din 14 aprilie 2008.
În aceste decizii Curtea a statuat că legiuitorul are
competența exclusivă de a stabili care sunt căile de atac ce pot
fi exercitate în diferite cauze, precum și condițiile procedurale
de exercitare a acestora, inclusiv termenele, cu singura cerință
de a nu contraveni vreunei dispoziții sau vreunui principiu
constituțional.
Prevederile art. 158 alin. 3 teza întâi din Codul de procedură
civilă nu pun nicio parte interesată în imposibilitatea de a se
adresa instanței de control judiciar, prin exercitarea căilor de
atac. Potrivit dispozițiilor alin. 1 și 2 ale art. 158 din Codul de
procedură civilă, instanța judecătorească se pronunță asupra
problemelor privind competența în situația în care, în cadrul
judecării litigiului cu care a fost învestită, în fața sa se pune în
discuție competența de judecată. Această discuție are loc în
prezența părților sau chiar în lipsa lor, dar când toate părțile au
fost legal citate. În cazul în care instanța se declară competentă,
va continua judecarea cauzei, iar hotărârea privind competența
poate fi atacată cu apel sau cu recurs, după caz, odată cu fondul
cauzei. Hotărârea prin care instanța se declară necompetentă
se poate ataca separat cu recurs, întrucât această hotărâre are
caracter de dezînvestire.
Totodată, Curtea a mai reținut că stabilirea unui termen
derogatoriu mai scurt și care curge de la data pronunțării
hotărârii, pentru declararea recursului, s-a impus pentru că
soluționarea incidentului privind competența instanței ține pe loc
judecarea fondului litigiului. Niciuna dintre părți nu este
împiedicată în exercitarea căii de atac în acest termen, având în
vedere că acestea, chiar dacă nu sunt prezente în urma
îndeplinirii procedurii legale de citare, cunosc termenul de
judecată și depinde doar de diligența lor aflarea soluției și
declararea recursului.
Atât considerentele, cât și soluția deciziilor menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 158 alin. 3 din Codul de procedură civilă, excepție ridicată
de Societatea Comercială Autorent — S.R.L. din Otopeni în Dosarul nr. 4.417/94/2008 al Tribunalului București — Secția a IX-a
contencios administrativ și fiscal.
Definitivă și general obligatorie.
Pronunțată în ședința publică din data de 5 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

8

MONITORUL OFICIAL AL ROMÂNIEI, PARTEA I, Nr. 416/18.VI.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind plata unor sume prevăzute în titluri executorii având ca obiect
acordarea de drepturi salariale personalului din sectorul bugetar
Luând în considerare dificultățile întâmpinate până în prezent în ceea ce privește executarea hotărârilor judecătorești
având ca obiect drepturi de natură salarială stabilite în favoarea personalului din sectorul bugetar,
având în vedere influența substanțială asupra bugetului de stat pe anul 2009 pe care o are executarea, în condițiile
dreptului comun, a titlurilor executorii emise anterior intrării în vigoare a prezentei ordonanțe de urgență,
având în atenție necesitatea instituirii unor reglementări speciale, cu aplicabilitate limitată în timp, privind executarea silită
a hotărârilor judecătorești prin care au fost acordate anumite drepturi salariale pentru personalul din sectorul bugetar,
ținând seama de faptul că nepromovarea prezentei ordonanțe de urgență ar avea drept consecință imposibilitatea
menținerii echilibrelor bugetare și în mod implicit nerespectarea angajamentelor interne și internaționale asumate de Guvernul
României, inclusiv în ceea ce privește nivelul deficitului bugetar,
în considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2010 se plătește 34% din valoarea titlului
executoriu;
b) în anul 2011 se plătește 33% din valoarea titlului
executoriu;
c) în anul 2012 se plătește 33% din valoarea titlului
executoriu.
(2) În cursul termenului prevăzut la alin. (1) orice cerere de
executare silită se suspendă de drept.
(3) Sumele prevăzute la alin. (1), plătite în temeiul prezentei
ordonanțe de urgență, se actualizează cu indicele prețurilor de
consum comunicat de Institutul Național de Statistică.
(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;

b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.
Art. 2. — Prin ordin al ordonatorilor principali de credite va fi
stabilită procedura de efectuare a plății titlurilor executorii, cu
respectarea termenelor prevăzute la art. 1.
Art. 3. — Plățile restante la sumele aferente titlurilor
executorii aflate sub incidența prevederilor Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției,
aprobată cu modificări prin Legea nr. 76/2009, și a prevederilor
Ordinului ministrului justiției, al ministrului economiei și finanțelor,
al președintelui Consiliului Superior al Magistraturii, al
președintelui Înaltei Curți de Casație și Justiție și al procurorului
general al Parchetului de pe lângă Înalta Curte de Casație și
Justiție nr. 1.859/C/2.484/26.650/131/3.774/C/2008 privind
modalitatea de eșalonare a plății sumelor prevăzute în titlurile
executorii emise până la intrarea în vigoare a Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
se execută cu respectarea prevederilor art. 1 și 2.

PRIM-MINISTRU

EMIL BOC
Contrasemnează:
Ministrul agriculturii, pădurilor și dezvoltării rurale,
Ministrul finanțelor publice,
Ilie Sârbu
Gheorghe Pogea
p. Ministrul turismului,
Viceprim-ministru, ministrul administrației și internelor,
Sorin Munteanu,
Dan Nica
secretar de stat
Ministrul justiției și libertăților cetățenești,
Ministrul sănătății,
Cătălin Marian Predoiu
Ion Bazac
Ministrul mediului,
Ministrul afacerilor externe,
Nicolae Nemirschi
Cristian Diaconescu
p. Ministrul întreprinderilor mici și mijlocii, comerțului
Ministrul economiei,
și mediului de afaceri,
Adriean Videanu
Maria Pârcălăbescu,
Ministrul dezvoltării regionale și locuinței,
secretar de stat
Vasile Blaga
Ministrul muncii, familiei și protecției sociale,
Ministrul culturii, cultelor și patrimoniului național,
Marian Sârbu
Theodor Paleologu
Ministrul apărării naționale,
Ministrul tineretului și sportului,
Mihai Stănișoară
Monica Maria Iacob-Ridzi
Ministrul educației, cercetării și inovării,
Ministrul comunicațiilor și societății informaționale,
Ecaterina Andronescu
Gabriel Sandu
p. Ministrul transporturilor și infrastructurii,
Ministrul pentru relația cu Parlamentul,
Marin Anton,
Victor-Viorel Ponta
secretar de stat
București, 17 iunie 2009.
Nr. 71.

9

MONITORUL OFICIAL AL ROMÂNIEI, PARTEA I, Nr. 416/18.VI.2009
GUVERNUL ROMÂNIEI

HOTĂRÂRE
privind anumite forme de sprijin financiar în sectorul horticol
În conformitate cu prevederile Regulamentului (CE) nr. 73/2009 al Consiliului din 19 ianuarie 2009 de stabilire a unor
norme comune pentru sistemele de ajutor direct pentru agricultori în cadrul politicii agricole comune și de instituire a anumitor
sisteme de ajutor pentru agricultori, de modificare a Regulamentelor (CE) nr. 1.290/2005, (CE) nr. 247/2006, (CE) nr. 378/2007 și
de abrogare a Regulamentului (CE) nr. 1.782/2003,
în considerarea prevederilor Regulamentului (CE) nr. 1.290/2005 al Consiliului din 21 iunie 2005 privind finanțarea politicii
agricole comune,
în conformitate cu prevederile Regulamentului (CE) nr. 1.857/2006 al Comisiei din 15 decembrie 2006 privind aplicarea
articolelor 87 și 88 din tratat ajutoarelor de stat pentru întreprinderile mici și mijlocii care își desfășoară activitatea în domeniul
producției de produse agricole și de modificare a Regulamentului (CE) nr. 70/2001, ale Regulamentului (CE) nr. 479/2008 al
Consiliului din 29 aprilie 2008 privind organizarea comună a pieței vitivinicole, de modificare a Regulamentului (CE) nr. 1.493/1999,
a Regulamentului (CE) nr. 1.782/2003, a Regulamentului (CE) nr. 1.290/2005 și a Regulamentului (CE) nr. 3/2008 și de abrogare
a Regulamentului (CEE) nr. 2.392/86 și a Regulamentului (CE) nr. 1.493/1999, respectiv art. 10, art. 11, art. 14, art. 15 și art. 19,
și ale Regulamentului (CE) nr. 555/2008 al Comisiei din 27 iunie 2008 de stabilire a normelor de aplicare a Regulamentului (CE)
nr. 479/2008 al Consiliului privind organizarea comună a pieței vitivinicole în ceea ce privește programele de sprijin, comerțul cu
țările terțe, potențialul de producție și privind controalele în sectorul vitivinicol,
având în vedere prevederile Hotărârii Guvernului nr. 293/2008 pentru aprobarea Normelor metodologice de aplicare a
Ordonanței de urgență a Guvernului nr. 67/2006 privind gestionarea fondurilor nerambursabile destinate finanțării politicii agricole
comune alocate de la Comunitatea Europeană, precum și a fondurilor de cofinanțare și prefinanțare alocate de la bugetul de stat,
cu modificările și completările ulterioare,
în temeiul art. 108 din Constituția României, republicată, al art. 1 și 7 din Ordonanța de urgență a Guvernului nr. 41/2008
privind sprijinul financiar pentru pierderi cauzate de înghețul târziu de primăvară în pomicultură, aprobată cu modificări prin Legea
nr. 169/2008, și al art. 1 alin. (2) lit. o) din Ordonanța de urgență a Guvernului nr. 67/2006 privind gestionarea fondurilor
nerambursabile destinate finanțării politice agricole comune alocate de la Comunitatea Europeană, precum și a fondurilor de
cofinanțare și prefinanțare alocate de la bugetul de stat, aprobată cu modificări prin Legea nr. 492/2006, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă plățile tranzitorii pentru tomate destinate
procesării, prevăzute în anexa nr. 1.
Art. 2. — Se aprobă sprijinul financiar pentru producătorii
agricoli din sectorul pomicol pentru pierderi cauzate de înghețul
târziu de primăvară în anul 2007, prevăzut în anexa nr. 2.
Art. 3. — Anexa nr. 1k) la Normele metodologice de
aplicare a Ordonanței de urgență a Guvernului nr. 67/2006
privind gestionarea fondurilor nerambursabile destinate
finanțării politicii agricole comune alocate de la

Comunitatea Europeană, precum și a fondurilor de
cofinanțare și prefinanțare alocate de la bugetul de stat,
aprobate prin Hotărârea Guvernului nr. 293/2008, publicată
în Monitorul Oficial al României, Partea I, nr. 234 din
26 martie 2008, cu modificările și completările ulterioare, se
modifică și se înlocuiește cu anexa nr. 3.
Art. 4. — Anexele nr. 1—3 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
p. Ministrul agriculturii, pădurilor și dezvoltării rurale,
Liviu Harbuz,
secretar de stat
Șeful Departamentului pentru Afaceri Europene,
Vasile Pușcaș
Ministrul finanțelor publice,
Gheorghe Pogea
București, 10 iunie 2009.
Nr. 692.
ANEXA Nr. 1

PLĂȚILE TRANZITORII

pentru tomate destinate procesării
Art. 1. — (1) Prezenta hotărâre creează cadrul pentru
asigurarea de la bugetul de stat, prin bugetul Ministerului
Agriculturii, Pădurilor și Dezvoltării Rurale, a sumelor necesare
pentru prefinanțarea plăților tranzitorii pentru tomate destinate
procesării.

(2) Beneficiază de plățile tranzitorii pentru tomate destinate
procesării persoanele fizice și/sau juridice prevăzute la art. 6
alin. (1) din Ordonanța de urgență a Guvernului nr. 125/2006
pentru aprobarea schemelor de plăți directe și plăți naționale
directe complementare, care se acordă în agricultură începând

10

MONITORUL OFICIAL AL ROMÂNIEI, PARTEA I, Nr. 416/18.VI.2009

cu anul 2007, și pentru modificarea art. 2 din Legea nr. 36/1991
privind societățile agricole și alte forme de asociere în
agricultură, aprobată cu modificări și completări prin Legea
nr. 139/2007, care:
a) încheie până la data de 15 iulie cu un prim-procesator
aprobat un contract de livrare a producției de tomate care se
încadrează la codul NC 0702 00 00. Termenul-limită de 15 iulie
este valabil inclusiv pentru actele adiționale la contract;
b) livrează pentru procesare, conform contractului de livrare
și în funcție de suprafața contractată, cel puțin echivalentul a
8.000 kg/ha tomate destinate procesării. În cazul în care nu este
îndeplinită cantitatea de referință de 8 000 kg/ha, fermierul va fi
exclus de la plată pentru această schemă de sprijin financiar;
c) respectă prevederile art. 7 din Ordonanța de urgență a
Guvernului nr. 125/2006, aprobată cu modificări și completări
prin Legea nr. 139/2007;
d) depun în termen documentele prevăzute de legislație
pentru obținerea sprijinului la centrele locale, județene sau al
municipiului București ale Agenției de Plăți și Intervenție pentru
Agricultură.
(3) Suprafața eligibilă pentru plată se va considera minimul
dintre suprafața determinată după efectuarea tuturor
controalelor și suprafața contractată.
(4) În caz de forță majoră beneficiarul este îndreptățit să
primească echivalentul sprijinului pentru suprafața afectată de
forța majoră și circumstanțe excepționale, care poate fi întreagă
sau o parte din suprafața contractată. În acest caz, calculul
productivității se face raportând cantitatea livrată la suprafața
neafectată de forța majoră. Productivitatea astfel calculată va
respecta cantitatea de referință de 8.000 kg/ha. Forța majoră se
dovedește prin documente justificative.
(5) În condițiile prezentei hotărâri cazurile de forță majoră
sunt cele prevăzute de Regulamentul (CE) nr. 73/2009 al
Consiliului din 19 ianuarie 2009 de stabilire a unor norme
comune pentru sistemele de ajutor direct pentru agricultori în
cadrul politicii agricole comune și de instituire a anumitor
sisteme de ajutor pentru agricultori, de modificare a
Regulamentelor (CE) nr. 1.290/2005, (CE) nr. 247/2006, (CE)

nr. 378/2007 și de abrogare a Regulamentului (CE)
nr. 1.782/2003.
Art. 2. — (1) Sprijinul financiar prevăzut la art. 1 se stabilește
anual și se asigură de la bugetul de stat, prin bugetul
Ministerului Agriculturii, Pădurilor și Dezvoltării Rurale, de la titlul
ăProiecte cu finanțare din Fonduri externe nerambursabile
postaderare”, articolul 56.06 ăPrograme din Fondul European
de Garantare Agricolă”, și reprezintă prefinanțarea cheltuielilor
implicate de Fondul European de Garantare Agricolă. Valoarea
anuală a sprijinului financiar pe hectar se stabilește în funcție
de suprafața eligibilă și plafonul național aprobat României prin
dispozițiile alin. 1 din anexa X la Regulamentul Consiliului (CE)
nr. 73/2009.
(2) Cererile de sprijin se depun în conformitate cu prevederile
art. 19 alin. (1) din Regulamentul Consiliului (CE) nr. 73/2009,
până în anul 2011, iar valoarea sprijinului financiar se stabilește
anual în funcție de suprafața eligibilă și plafonul național aplicat
României în conformitate cu prevederile art. 128 alin. (1) din
Regulamentul Consiliului (CE) nr. 73/2009.
Art. 3. — Valoarea sprijinului financiar aferent cererilor
eligibile depuse în anul 2008 în conformitate cu prevederile
art. 19 alin. (1) din Regulamentul Consiliului (CE) nr. 73/2009
reprezintă echivalentul în lei a 1.722,77 euro/ha, la cursul de
schimb de 3,7413 lei pentru un euro stabilit de Banca Centrală
Europeană în data de 30 septembrie 2008 și publicat în Jurnalul
Oficial al Uniunii Europene nr. C 249 din 1 octombrie 2008.
Art. 4. — (1) Direcțiile pentru agricultură și dezvoltare rurală
sunt responsabile de aprobarea prim-procesatorilor.
(2) Agenția de Plăți și Intervenție pentru Agricultură este
responsabilă pentru primirea solicitărilor, verificarea respectării
condițiilor de eligibilitate, efectuarea plăților și întocmirea
centralizărilor pe beneficiari.
Art. 5. — Modalitatea de acordare a plăților tranzitorii pentru
tomate destinate procesării și aprobarea prim-procesatorilor se
stabilesc prin ordin al ministrului agriculturii, pădurilor și
dezvoltării rurale.

ANEXA Nr. 2

SPRIJIN FINANCIAR

pentru producătorii agricoli din sectorul pomicol pentru pierderi cauzate de înghețul târziu de primăvară în anul 2007
Art. 1. — Se declară anul 2007 ca fiind an în care înghețul
târziu de primăvară a afectat plantațiile cu pomi și arbuști
fructiferi.
Art. 2. — (1) În condițiile prezentei hotărâri, prin îngheț târziu
de primăvară se înțelege procesul fizic de trecere a apei libere
existente în plante din formă lichidă în formă solidă ca urmare a
scăderii temperaturii sub 0ș Celsius, cu efecte negative asupra
mugurilor de rod, inflorescențelor și/sau fructelor tinere ale
pomilor și arbuștilor fructiferi aflați în diferite fenofaze de
vegetație și care se manifestă în perioada aprilie—mai.
(2) În conformitate cu prevederile prezentei hotărâri, înghețul
târziu de primăvară este asimilat dezastrului natural.
(3) Cheltuielile specifice privind recoltarea fructelor,
nerealizate ca urmare a apariției fenomenului de îngheț târziu
de primăvară, se calculează ca diferență între valoarea medie a
cheltuielilor de recoltare realizate în cei 3 ani anteriori producerii
fenomenului de îngheț târziu de primăvară și valoarea
cheltuielilor de recoltare realizate în anul cu îngheț.

Art. 3. — Județele afectate în anul 2007 de fenomenul de
îngheț târziu de primăvară sunt stabilite în baza informațiilor
privind aria de răspândire a fenomenului la nivel național,
înregistrate și transmise Ministerului Agriculturii, Pădurilor și
Dezvoltării Rurale de către Administrația Națională de
Meteorologie.
Art. 4. — (1) Suma disponibilă pentru despăgubirea
producătorilor agricoli ale căror plantații au fost afectate în anul
2007 de fenomenul de îngheț târziu de primăvară este de
4.801.831 lei și se asigură de la bugetul de stat, în limita
prevederilor bugetare aprobate Ministerului Agriculturii, Pădurilor
și Dezvoltării Rurale pentru anul 2009.
(2) Cererile de sprijin financiar se depun la direcțiile pentru
agricultură și dezvoltare rurală județene, respectiv a municipiului
București, până la data de 1 iulie 2009.
Art. 5. — Județele pe raza cărora au fost înregistrate
temperaturi sub 0ș Celsius în perioada aprilie—mai 2007 pentru
care se acordă sprijin financiar sunt:

11

MONITORUL OFICIAL AL ROMÂNIEI, PARTEA I, Nr. 416/18.VI.2009
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.

Nr.
crt.

Județul

19.
20.
21.
22.
23.
24.
25.
26.
27.
28.
29.
30.
31.
32.
33.
34.

ALBA
ARAD
BACĂU
BIHOR
BISTRIȚA-NĂSĂUD
BOTOȘANI
BRAȘOV
BUZĂU
CARAȘ-SEVERIN
CĂLĂRAȘI
CLUJ
COVASNA
DÂMBOVIȚA
GALAȚI
GORJ
HARGHITA
HUNEDOARA
IALOMIȚA

Județul

IAȘI
MARAMUREȘ
MUREȘ
NEAMȚ
OLT
PRAHOVA
SATU MARE
SĂLAJ
SIBIU
SUCEAVA
TELEORMAN
TIMIȘ
VASLUI
VRANCEA
ILFOV
MUNICIPIUL BUCUREȘTI

Art. 6. — Ministerul Agriculturii, Pădurilor și Dezvoltării Rurale
și alte organe abilitate de lege vor controla modul de aplicare a
prezentei hotărâri.
ANEXA Nr. 3
[Anexa nr.1k) la normele metodologice]

Categoriile de ajutoare financiare acordate conform măsurilor de piață și măsurilor de informare
și promovare a produselor agricole finanțate din F.E.G.A., limitele maxime privind acordarea avansurilor
și nivelul garanțiilor
Condiții de acordare, limitele maxime
de acordare a avansurilor
și nivelul garanțiilor

Nr.

Denumirea măsurii

Legislație comunitară

1.

Ajutorul financiar
destinat finanțării
programelor
operaționale
ale organizațiilor
de producători

Regulamentul Comisiei (CE) nr. 1.580/2007 din
21 decembrie 2007 de stabilire a normelor de
aplicare a regulamentelor Consiliului (CE)
nr. 2.200/1996, (CE) nr. 2.201/1996 și (CE)
nr. 1.182/2007 în sectorul fructelor și legumelor

1. Cererea de avans
2. Se va stabili cuantumul ajutorului financiar.
3. Valoarea avansului reprezintă cuantumul
cheltuielilor pentru o perioadă de 4 luni, începând
din luna în care se depune cererea de avans.
4. Nivelul garanției — 110% din cuantumul
avansului acordat
5. Totalul avansurilor în cadrul unui an nu trebuie
să depășească 80% din cuantumul ajutorului
aprobat inițial pentru programul operațional în
cauză.

2.

Restructurarea și
reconversia
plantațiilor
de viță-de-vie

Regulamentul (CE) nr. 479/2008 al Consiliului
din 29 aprilie 2008 privind organizarea comună
a pieței vitivinicole, de modificare a
Regulamentului (CE) nr. 1.493/1999, a
Regulamentului (CE) nr. 1.782/2003, a
Regulamentului (CE) nr. 1.290/2005 și a
Regulamentului (CE) nr. 3/2008 și de abrogare
a Regulamentului (CEE) nr. 2.392/86 și a
Regulamentului (CE) nr. 1.493/1999
Regulamentul (CE) nr. 555/2008 al Comisiei din
27 iunie 2008 de stabilire a normelor de aplicare
a Regulamentului (CE) nr. 479/2008 al
Consiliului privind organizarea comună a pieței
vitivinicole în ceea ce privește programele de
sprijin, comerțul cu țările terțe, potențialul de
producție și privind controalele în sectorul
vitivinicol

1. Cererea de avans
2. Se va stabili cuantumul ajutorului financiar.
3. Se pot acorda avansuri de 100% din ajutorul
financiar.
4. Nivelul garanției — 120% din cuantumul
avansului acordat
5. Avansul se acordă înainte de executarea unei
anumite măsuri, cu condiția ca execuția respectivei
măsuri să fi început deja.
6. Beneficiarul avansului este obligat să execute
măsura în 2 ani de la acordarea avansului.
Durata poate fi modificată prin hotărâre a
Guvernului în următoarele situații:
a) suprafețele implicate sunt cuprinse în zone care
au suferit calamități naturale;
b) suprafețele au fost atestate de către un
organism recunoscut, implicat în probleme de
natură fitosanitară privind materialul săditor.

12
Nr.

MONITORUL OFICIAL AL ROMÂNIEI, PARTEA I, Nr. 416/18.VI.2009
Denumirea măsurii

Legislație comunitară

Condiții de acordare, limitele maxime de acordare
a avansurilor și nivelul garanțiilor

3.

Ajutor pentru
procesarea
primară a inului
și cânepei
pentru fibre

Regulamentul (CE) nr. 245/2001 al Comisiei din
5 februarie 2001 de stabilire a normelor de
aplicare a Regulamentului (CE) nr. 1.673/2000
al Consiliului privind organizarea comună a
piețelor în sectorul inului și cânepei pentru fibre

1. Cererea de avans
2. Acordarea avansului va fi condiționată de
efectuarea verificărilor administrative și a
ăDeclarației de producție”, la fața locului, stabilindu-se
astfel ajutorul financiar.
3. Se pot acorda avansuri de 80% din ajutorul
financiar.
4. Nivelul garanției constituite reprezintă 35% din
cuantumul ajutorului financiar pentru fibrele lungi
de in, fibrele scurte de in și pentru fibrele de
cânepă și 110% din cuantumul ajutorului financiar
acordat pentru fibrele scurte de in pentru care s-a
încheiat contract de curățare.

4.

Ajutor pentru
stocarea privată
a untului și
smântânii

Regulamentul (CE) nr. 2.771/1999 al Comisiei
din 16 decembrie 1999 de stabilire a normelor
de
aplicare
a
Regulamentului
(CE)
nr. 1.255/1999 al Consiliului privind măsurile de
intervenție pe piața untului și smântânii

1. Cererea de avans
2. Se va stabili cuantumul ajutorului financiar
aferent unei zile-tonă de stocare.
3. Se pot acorda avansuri pentru o perioadă de
depozitare de 90 de zile.
4. Nivelul garanției — 110% din cuantumul
avansului acordat
5. Avansul se poate acorda o singură dată, după o
perioadă de stocare de 60 de zile.
6. Existența unui contract semnat în condițiile legii

5.

Acordarea
ajutorului
comunitar pentru
furnizarea de
lapte în instituțiile
școlare

Regulamentul (CE) nr. 2.707/2000 al Comisiei
din 11 decembrie 2000 de stabilire a normelor
de
aplicare
a
Regulamentului
(CE)
nr. 1.255/1999 al Consiliului privind acordarea
de ajutoare comunitare pentru furnizarea
laptelui și a anumitor produse lactate elevilor din
instituțiile școlare

1. Cererea de avans
2. Se va stabili cuantumul ajutorului financiar.
3. Se pot acorda avansuri de 100% din ajutorul
financiar.
4. Nivelul garanției — 110% din cuantumul
avansului acordat
5. În cazul unei cereri de avans efectuate de un
furnizor, A.P.I.A. poate plăti avansul pe baza
cantităților livrate, fără a pretinde documente
justificative.
Furnizorul înaintează A.P.I.A., în termen de o lună
de la plata avansului, documentele necesare plății
finale a ajutorului, exceptând cazul în care A.P.I.A.
a efectuat controlul.

6.

Acordarea
ajutorului financiar
la cumpărarea de
unt, unt concentrat
sau smântână de
pe piața liberă,
destinate fabricării
produselor de
patiserie,
înghețatei și altor
produse alimentare

Regulamentul (CE) nr. 1.898/2005 al Comisiei
din 9 noiembrie 2005 de stabilire a normelor de
aplicare a Regulamentului (CE) nr. 1.255/1999
al Consiliului în ceea ce privește măsurile de
comercializare a smântânii, untului și a untului
concentrat pe piața comunitară

1. Cererea de avans
2. Se va stabili cuantumul ajutorului financiar
pentru produsele eligibile, prin licitație.
3. Se pot acorda avansuri de 100% din ajutorul
financiar pentru produsele eligibile.
4. Nivelul garanției se stabilește de către Comisia
Europeană.
5. Beneficiarul va semna un angajament prin care
se obligă ca produsele eligibile să fie încorporate
într-un produs finit, în termen de 4 luni de la
încheierea licitației.
6. În produsele eligibile să fie încorporați marcatori.

7.

Stocare privată de Regulamentul (CEE) nr. 3.444/1990 al Comisiei
carne de porc
din 27 noiembrie 1990 de stabilire a normelor
detaliate de acordare a ajutorului pentru
depozitarea în regim privat a cărnii de porc

1. Cererea de avans
2. Se va stabili cuantumul ajutorului financiar
aferent unei zile-tonă de stocare.
3. Se poate acorda avans reprezentând valoarea
ajutorului financiar calculat pentru 3 luni de
stocare.
4. Nivelul garanției — 120% din cuantumul
avansului acordat
5. Se acordă avans după 3 luni de stocare
contractuală.
6. Existența unui contract semnat în condițiile legii

MONITORUL OFICIAL AL ROMÂNIEI, PARTEA I, Nr. 416/18.VI.2009
Nr.

Denumirea măsurii

Legislație comunitară

8.

Stocare privată de
carne de bovină

Regulamentul (CE) nr. 907/2000 al Comisiei din
2 mai 2000 de stabilire a normelor de aplicare a
Regulamentului (CE) nr. 1.254/1999 al
Consiliului în ceea ce privește ajutoarele pentru
depozitarea privată în sectorul cărnii de vită și
mânzat

9.

Stocare privată de
carne de oaie și
capră

Regulamentul (CEE) nr. 3.446/1990 al Comisiei
din 27 noiembrie 1990 de stabilire a normelor
de acordare a ajutoarelor pentru depozitarea
privată în sectorul cărnii de oaie și de capră

10.

Ajutorul de
restructurare
pentru industria
zahărului

Regulamentul (CE) nr. 320/2006 al Consiliului
din 20 februarie 2006 de instituire a unui regim
temporar de restructurare a industriei zahărului
în Comunitatea Europeană și de modificare a
Regulamentului (CE) nr. 1.290/2005 privind
finanțarea politicii agricole comune

11.

Furnizare de
alimente din
stocurile de
intervenție pentru
cele mai
defavorizate
persoane din
România

Regulamentul (CEE) nr. 3.149/1992 al Comisiei
din 29 octombrie 1992 de stabilire a normelor
de punere în aplicare a furnizării de alimente din
stocurile de intervenție pentru persoanele cele
mai defavorizate din Comunitate, astfel cum a
fost modificat și completat prin Regulamentul
(CE) nr. 1.127/2007

12.

Acțiuni de
informare și
promovare pentru
produsele agricole
pe piața internă și
în țări terțe

Regulamentul (CE) nr. 3/2008 al Consiliului din
17 decembrie 2007 privind acțiunile de
informare și promovare pentru produsele
agricole pe piața internă și în țări terțe;
Regulamentul nr. 1.071/2005 al Comisiei din
1 iulie 2005 privind normele de aplicare a
Regulamentului Consiliului (CE) 3/2008 privind
acțiunile de informare și promovare pentru
produsele agricole pe piața internă;
Regulamentul (CE) nr. 1.346/2005 al Comisiei
din 16 august 2005 privind regulile detaliate de
aplicare a Regulamentul Consiliului (CE)
nr. 3/2008 privind acțiunile de informare și
promovare pentru produsele agricole în țări terțe

13

Condiții de acordare, limitele maxime de acordare
a avansurilor și nivelul garanțiilor

1. Cererea de avans
2. Se va stabili cuantumul ajutorului financiar
aferent unei zile-tonă de stocare.
3. Se poate acorda avans reprezentând valoarea
ajutorului financiar calculat pentru 3 luni de
stocare.
4. Nivelul garanției — 120% din cuantumul
avansului acordat
5. Se acordă avans după 3 luni de stocare
contractuală.
6. Existența unui contract semnat în condițiile legii
1. Cererea de avans
2. Se va stabili cuantumul ajutorului financiar
aferent unei zile-tonă de stocare.
3. Se poate acorda avans reprezentând valoarea
ajutorului financiar calculat pentru 3 luni de
stocare.
4. Nivelul garanției — 120% din cuantumul
avansului acordat
5. Se acordă avans după 3 luni de stocare
contractuală.
6. Existența unui contract semnat în condițiile legii
1. Cererea de avans. Se consideră plată în avans
situația în care orice plată se efectuează la o dată
calendaristică anterioară datei finalizării planului
de restructurare.
2. Cuantumul ajutorului de restructurare per tona
de cotă la care se renunță este stabilit de art. 5 din
Regulamentul Consiliului (CE) nr. 320/2006, în
funcție de dezasamblarea instalațiilor, pe ani
comerciali.
3. Se poate acorda avans astfel: — 40% din
ajutorul de restructurare per tonă de cotă la care
se renunță și se acordă în luna iunie a anului de
comercializare în care se renunță la cotă; și —
60% din ajutorul de restructurare per tonă de cotă
la care se renunță și se acordă în luna februarie a
anului de comercializare următor.
4. Nivelul garanției — 120% din cuantumul
avansului acordat
1. Cererea de avans
2. Existența unui contract semnat în condițiile legii
3. Se poate acorda un avans de 100% din ajutorul
financiar acordat de Comisia Europeană.
4. Nivelul garanției — 110% din valoarea totală
cuprinsă în ofertă

1. Cererea de avans
2. Existența unui contract semnat în condițiile legii
3. Se va stabili contribuția comunitară și națională
anuală.
4. Se poate acorda un avans de 30% din suma
contribuției comunitare și naționale anuale.
5. Nivelul garanției — 110% din cuantumul
avansului acordat. În cazul beneficiarilor publici,
A.P.I.A. poate accepta o garanție scrisă din partea
autorității ierarhice superioare acestora, în
conformitate cu dispozițiile în vigoare, cu condiția
ca autoritatea respectivă să se angajeze să
plătească suma acoperită de garanție, în cazul în
care avansul plătit nu a fost justificat.
6. Modelul scrisorilor de garanție este cel prevăzut
în regulamentele specifice.

14

MONITORUL OFICIAL AL ROMÂNIEI, PARTEA I, Nr. 416/18.VI.2009
Condiții de acordare, limitele maxime de acordare
a avansurilor și nivelul garanțiilor

Nr.

Denumirea măsurii

Legislație comunitară

13.

Restituiri la
exportul de
produse agricole

Regulamentul (CE) nr. 800/1999 al Comisiei din
15 aprilie 1999 de stabilire a normelor comune
de aplicare a sistemului de restituiri la export
pentru produse agricole

1. Cererea de avans
2. Se pot acorda avansuri de până la 100% din
valoarea restituirii la exportul de produse agricole
solicitată.
3. Nivelul garanției — 110% din cuantumul
avansului

14

Promovarea
vinurilor pe piețele
țărilor terțe în
campaniile viticole
2008/2009—
2012/2013

Regulamentul (CE) nr. 479/2008 al Consiliului
Regulamentul (CE) nr. 555/2008 al Comisiei
Regulamentul (CEE) nr. 2220/1985 al Comisiei
din 22 iulie 1985 de stabilire a normelor comune
de aplicare a regimului de garanții pentru
produsele agricole, cu modificările și
completările ulterioare.

1. Cererea de avans
2. Existența unui contract semnat în condițiile legii
3. Se va stabili contribuția comunitară și națională
anuală.
4. Se poate acorda un avans de până la 100% din
suma contribuției comunitare și naționale anuale.
5. Nivelul garanției — 110% din cuantumul
avansului acordat

GUVERNUL ROMÂNIEI

HOTĂRÂRE
privind instituirea măsurilor cuprinse în organizarea comună de piață în sectorul cereale
În conformitate cu prevederile Regulamentului (CE) nr. 687/2008 al Comisiei din 18 iulie 2008 prin care se stabilesc
procedurile de preluare a cerealelor de către agențiile de plăți sau de către agențiile de intervenție și metodele de analiză pentru
determinarea calității cerealelor, publicat în Jurnalul Oficial al Uniunii Europene seria L, nr. 192 din 19 iulie 2008, ale Regulamentului
(CE) nr. 127/2009 al Comisiei din 12 februarie 2009 de stabilire a procedurii și a condițiilor pentru vânzarea cerealelor păstrate
de către agențiile de plăți sau de către agențiile de intervenție, publicat în Jurnalul Oficial al Uniunii Europene seria L, nr. 42 din
13 februarie 2009, ale Regulamentului (CE) nr. 1.234/2007 al Consiliului din 22 octombrie 2007 de instituire a unei organizări
comune a piețelor agricole și privind dispoziții specifice referitoare la anumite produse agricole (ăRegulamentul unic OCP”), publicat
în Jurnalul Oficial al Uniunii Europene seria L, nr. 299 din 16 noiembrie 2007, cu modificările și completările ulterioare, ale
Regulamentului (CE) nr. 884/2006 al Comisiei din 21 iunie 2006 de stabilire a normelor de aplicare a Regulamentului (CE)
nr. 1.290/2005 al Consiliului privind finanțarea din Fondul European de Garantare Agricolă (FEGA) a măsurilor de intervenție sub
forma depozitării publice și contabilizarea operațiunilor de depozitare publică de către agențiile plătitoare ale statelor membre,
publicat în Jurnalul Oficial al Uniunii Europene seria L, nr. 171 din 23 iunie 2006, cu modificările și completările ulterioare,
având în vedere prevederile art. 1 alin. (2) și ale art. 5 alin. (2) pct. 1 lit. b) din Ordonanța de urgență a Guvernului
nr. 67/2006 privind gestionarea fondurilor nerambursabile destinate finanțării politicii agricole comune alocate de la Comunitatea
Europeană, precum și a fondurilor de cofinanțare și prefinanțare alocate de la bugetul de stat, aprobată cu modificări prin Legea
nr. 492/2006, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Prezenta hotărâre creează cadrul legal pentru
asigurarea de la bugetul de stat, prin bugetul Ministerului
Agriculturii, Pădurilor și Dezvoltării Rurale, a sumelor necesare
pentru:
a) prefinanțarea măsurilor de intervenție pe piața cerealelor
în conformitate cu prevederile Regulamentului (CE) nr. 687/2008
al Comisiei din 18 iulie 2008 prin care se stabilesc procedurile
de preluare a cerealelor de către agențiile de plăți sau de către
agențiile de intervenție și metodele de analiză pentru
determinarea calității cerealelor, ale Regulamentului (CE)
nr. 127/2009 al Comisiei din 12 februarie 2009 de stabilire a
procedurii și a condițiilor pentru vânzarea cerealelor păstrate de
către agențiile de plăți sau de către agențiile de intervenție, ale
Regulamentului (CE) nr. 1.234/2007 al Consiliului din
22 octombrie 2007 de instituire a unei organizări comune a
piețelor agricole și privind dispoziții specifice referitoare la
anumite produse agricole (ăRegulamentul unic OCP”), cu
modificările și completările ulterioare, ale Regulamentului (CE)

nr. 884/2006 al Comisiei din 21 iunie 2006 de stabilire a
normelor de aplicare a Regulamentului (CE) nr. 1.290/2005 al
Consiliului privind finanțarea din Fondul European de Garantare
Agricolă (FEGA) a măsurilor de intervenție sub forma depozitării
publice și contabilizarea operațiunilor de depozitare publică de
către agențiile plătitoare ale statelor membre, cu modificările și
completările ulterioare;
b) acoperirea unor cheltuieli neeligibile a fi finanțate de
Uniunea Europeană.
Art. 2. — (1) Agenția de Plăți și Intervenție pentru Agricultură
este responsabilă pentru aplicarea măsurilor de intervenție pe
piața cerealelor.
(2) Perioada de intervenție publică pentru achiziția cerealelor
este cuprinsă între 1 noiembrie anul curent și 31 mai anul
următor, conform Regulamentului (CE) nr. 1.234/2007 al
Consiliului de instituire a unei organizări comune a piețelor
agricole și privind dispoziții specifice referitoare la anumite
produse agricole (ăRegulamentul unic OCP”).

MONITORUL OFICIAL AL ROMÂNIEI, PARTEA I, Nr. 416/18.VI.2009
Art. 3. — (1) Sumele reprezentând prefinanțare din fonduri
de la bugetul de stat a măsurilor de intervenție pe piața
cerealelor sunt destinate contravalorii plății pentru:
a) valoarea cerealelor cumpărate;
b) transportul cerealelor conform art. 9 alin. (2) din
Regulamentul (CE) nr. 687/2008 al Comisiei;
c) efectuarea analizelor de calitate conform anexei I la
Regulamentul (CE) nr. 687/2008 al Comisiei, cu excepția celor
prevăzute la art. 7 alin. (2) din același regulament;
d) cheltuielile de intrare în depozit, de depozitare propriu-zisă
și de ieșire din depozit.
(2) Cheltuielile neeligibile a fi finanțate de Uniunea
Europeană vor fi suportate din bugetul Ministerului Agriculturii,
Pădurilor și Dezvoltării Rurale, după cum urmează:
a) efectuarea analizelor de calitate conform art. 7 alin. (4) din
Regulamentul (CE) nr. 687/2008 al Comisiei;
b) cheltuieli reprezentând diferența de plată dintre costurile
de depozitare și suma rambursată de la Comisia Europeană;
c) cheltuielile necesare acoperirii plății taxei pe valoarea
adăugată, precum și altor cheltuieli ce pot să apară pe parcursul
implementării măsurilor.
(3) Tariful de transport al cerealelor care urmează să fie
decontat nu poate depăși 0,15 lei/km/tonă.
(4) Documentele și modul de decontare a cheltuielilor
rezultate în urma derulării măsurilor vor fi prevăzute în
contractele încheiate între părți, potrivit prevederilor art. 9
alin. (1).
(5) Cheltuielile eligibile pentru finanțare din FEGA, aferente
măsurilor de intervenție pe piața cerealelor, reprezentând sume
prefinanțate de la bugetul de stat aferente acestor cheltuieli, se
vor rambursa ulterior de către Comisia Europeană din FEGA.
Art. 4. — (1) Tipurile de cereale eligibile pentru care se
acordă prețul de intervenție sunt următoarele:
a) grâu comun;
b) grâu dur;
c) orz;
d) porumb;
e) sorg.
(2) Pentru a fi eligibile la intervenție, cerealele trebuie să fie
recoltate de pe teritoriul Comunității Europene și să
îndeplinească criteriile de calitate minime prevăzute în anexa I
la Regulamentul (CE) nr. 687/2008 al Comisiei, în Regulamentul
(CEE) nr. 315/1993 al Consiliului din 8 februarie 1993 de
stabilire a procedurilor comunitare privind contaminanții din
alimente, publicat în Jurnalul Oficial al Comunităților Europene
seria L, nr. 37 din 13 februarie 1993, pentru grâul comun și grâul
dur, și în Directiva 2002/32/CE a Parlamentului European și a
Consiliului din 7 mai 2002 privind substanțele nedorite din furaje,
publicată în Jurnalul Oficial al Comunităților Europene seria L,
nr. 140 din 30 mai 2002, cu modificările și completările
ulterioare, pentru orz, porumb și sorg.
(3) Cantitatea minimă pentru o ofertă de grâu comun,
porumb, orz și sorg la intervenție este de 80 de tone, iar pentru
grâu dur este de 10 tone.
Art. 5. — (1) Ofertele de porumb nu pot fi schimbate sau
retrase și trebuie însoțite de dovada că ofertantul a constituit o
garanție de 15 euro/tonă.
(2) Garanția se constituie sub formă de virament sau
scrisoare de garanție bancară, în lei, în contul de garanții al
Agenției de Plăți și Intervenție pentru Agricultură, luându-se în
considerare cursul de schimb anunțat de Banca Centrală
Europeană, conform Regulamentului (CE) nr. 1.913/2006 al

15

Comisiei din 20 decembrie 2006 de stabilire a normelor de
aplicare a sistemului agromonetar al euro în sectorul agricol și
de modificare a anumitor regulamente, cu modificările și
completările ulterioare, publicat în Jurnalul Oficial al
Comunităților Europene seria L, nr. 365 din 21 decembrie 2006.
(3) Garanția se virează în întregime la bugetul comunitar,
dacă:
a) cantitățile prezente la locul de depozitare, între momentul
depunerii ofertei și cel al preluării porumbului, sunt inferioare
cantităților declarate de ofertant, fără a aduce atingere marjei
de 5%;
b) cantitățile aprobate pentru intervenție nu sunt efectiv
furnizate de către ofertant în scopul preluării de către Agenția
de Plăți și Intervenție pentru Agricultură.
Art. 6. — Prețul de intervenție este stabilit la art. 8 alin. (1)
lit. (a) din Regulamentul (CE) nr. 1.234/2007 al Consiliului, iar
corecțiile de preț pentru calitatea cerealelor sunt prevăzute în
anexele VII și VIII la Regulamentul (CE) nr. 687/2008 al
Comisiei.
Art. 7. — (1) Pentru cerealele oferite la intervenție, ofertantul
va depune în contul RO90TREZ70023830120XXXXX, deschis
la Trezoreria Operativă a Municipiului București pe numele
Agenției de Plăți și Intervenție pentru Agricultură, o sumă de bani
reprezentând contravaloarea a 300 euro la cursul Băncii
Naționale a României din ziua depunerii, pentru efectuarea
analizelor de calitate.
(2) Pentru cerealele preluate la intervenție, ofertantului i se
restituie suma de bani depusă pentru efectuarea analizelor, cu
excepția contravalorii pentru următoarele analize:
a) conținutul de tanin din sorg;
b) testul de activitate amilazică (Hagberg);
c) determinarea conținutului de proteine din grâul dur și din
grâul comun;
d) testul Zeleny;
e) testul de prelucrabilitate;
f) analizele contaminanților.
(3) Pentru cerealele nepreluate la intervenție, în baza
documentelor justificative privind costurile analizelor de calitate
se procedează după cum urmează:
a) în cazul în care contravaloarea analizelor este mai mică
decât suma prevăzută la alin. (1), diferența până la această
sumă i se restituie ofertantului;
b) în cazul în care contravaloarea analizelor este mai mare
decât această sumă, ofertantul este obligat să depună diferența
în contul prevăzut la alin. (1).
Art. 8. — (1) În caz de contestație privind analizele efectuate
cerealelor oferite la intervenție, pentru repetarea acestor analize
ofertantul va depune suma prevăzută la art. 7 alin. (1).
(2) Agenția de Plăți și Intervenție pentru Agricultură va realiza
această analiză la Institutul de Bioresurse Alimentare, potrivit
prevederilor art. 3 alin. (3) din Hotărârea Guvernului
nr. 677/2001 privind înființarea Institutului de Bioresurse
Alimentare, cu modificările și completările ulterioare.
Art. 9. — (1) Preluarea cerealelor la intervenție și vânzarea
acestora din stocurile de intervenție se fac pe baza contractelor
de vânzare-cumpărare încheiate cu Agenția de Plăți și
Intervenție pentru Agricultură.
(2) Depozitarea cerealelor va fi făcută în spații adecvate,
puse la dispoziție de către operatori economici în baza unor
contracte atribuite în conformitate cu prevederile legale privind
achizițiile publice.

16

MONITORUL OFICIAL AL ROMÂNIEI, PARTEA I, Nr. 416/18.VI.2009

(3) Vânzarea cerealelor din stocurile de intervenție se
realizează prin:
a) vânzare la export;
b) vânzare pe piața comună;
c) vânzare cu scop/destinație special/specială;
d) ajutor alimentar.
(4) Prețul de vânzare este prețul stabilit de Comisia
Europeană în urma ofertelor primite de la operatori în cadrul
licitației organizate pentru vânzarea cerealelor din stocurile de
intervenție, conform regulamentelor comunitare în vigoare.
(5) Sumele obținute ca urmare a vânzării din stocurile de
intervenție sunt virate în conturile Comisiei Europene.
(6) Procedura și condițiile pentru vânzarea cerealelor
păstrate de Agenția de Plăți și Intervenție pentru Agricultură sunt
în conformitate cu prevederile Regulamentului (CE) nr. 127/2009
al Comisiei.
Art. 10. — (1) De prevederile prezentei hotărâri beneficiază
orice proprietar de cereale care oferă la intervenție loturi
omogene recoltate de pe teritoriul Uniunii Europene și care
îndeplinesc condițiile prevăzute de legislația în vigoare,
depozitarii agreați de Agenția de Plăți și Intervenție pentru
Agricultură.
(2) Ofertantul de cereale la intervenție poate fi:
a) societate comercială;
b) persoană fizică autorizată.
(3) Depozitarii agreați, conform manualului de proceduri, de
către Agenția de Plăți și Intervenție pentru Agricultură fac parte
din cadrul celor autorizați conform Ordonanței de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, aprobată cu modificări prin Legea
nr. 225/2006, și au obligația să încheie polițe de asigurare a
depozitului în care vor fi depozitate cerealele.

(4) Depozitarii agreați trebuie să depună o garanție bancară
sub formă de virament sau scrisoare de garanție bancară în
contul Agenției de Plăți și Intervenție pentru Agricultură, în
cuantum de 200% din valoarea mărfii depozitate, sau să încheie
o poliță de asigurare pentru valoarea mărfii depozitate,
cesionată în favoarea Agenției de Plăți și Intervenție pentru
Agricultură.
Art. 11. — Agenția de Plăți și Intervenție pentru Agricultură
elaborează metodologia de aplicare a măsurii, ghidul
ofertantului, ghidul depozitarului, ghidul operatorului privind
vânzarea cerealelor din stocurile de intervenție, formularistica
de solicitare, înregistrare, centralizare, procedurile de aplicare a
măsurilor de intervenție pe piața cerealelor. Aceste documente
sunt aprobate prin decizie de către directorul general al Agenției
de Plăți și Intervenție pentru Agricultură.
Art. 12. — Agenția de Plăți și Intervenție pentru Agricultură
pune la dispoziția beneficiarilor formularistica și documentația
necesare aplicării măsurii de intervenție pe piața cerealelor.
Art. 13. — Asigurarea sumelor aprobate de către Agenția de
Plăți și Intervenție pentru Agricultură, ce reprezintă prefinanțarea
măsurilor de intervenție pe piața cerealelor, inclusiv a
cheltuielilor neeligibile, se asigură prin bugetul Ministerului
Agriculturii, Pădurilor și Dezvoltării Rurale de la titlul VIII
ăProiecte cu finanțare externă nerambursabilă postaderare”,
articolul 56.06 ăPrograme din Fondul European de Garantare
Agricolă”, și se derulează conform Hotărârii Guvernului
nr. 293/2008 pentru aprobarea Normelor metodologice de
aplicare a Ordonanței de urgență a Guvernului nr. 67/2006
privind gestionarea fondurilor nerambursabile destinate finanțării
politicii agricole comune alocate de la Comunitatea Europeană,
precum și a fondurilor de cofinanțare și prefinanțare alocate de
la bugetul de stat, cu modificările și completările ulterioare.

PRIM-MINISTRU

EMIL BOC
Contrasemnează:
p. Ministrul agriculturii, pădurilor și dezvoltării rurale,
Liviu Harbuz,
secretar de stat
Șeful Departamentului pentru Afaceri Europene,
Vasile Pușcaș
Ministrul finanțelor publice,
Gheorghe Pogea
București, 10 iunie 2009.
Nr. 699.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 416/18.VI.2009 conține 16 pagini.

Prețul: 3,20 lei

&JUYDGY|431386]
ISSN 1453—4495

