Anul 177 (XXI) — Nr. 394

PARTEA I

LEGI, DECRETE, HOTĂRÂRI ȘI ALTE ACTE

Joi, 11 iunie 2009

SUMAR
Nr.
8.

9.

10.
11.

Pagina
HOTĂRÂRI ALE SENATULUI
— Hotărâre privind cererea de urmărire penală a
domnului senator Petru Șerban Mihăilescu, fost
ministru coordonator al Secretariatului General al
Guvernului ..................................................................
— Hotărâre privind eliberarea din funcție a secretarului
general și a secretarului general adjunct ai
Senatului ....................................................................
— Hotărâre privind numirea secretarului general și a
secretarului general adjunct ai Senatului ..................
— Hotărâre privind numirea unui membru supleant al
Consiliului Național de Integritate ..............................

DECIZII ALE CURȚII CONSTITUȚIONALE
Decizia nr. 765 din 12 mai 2009 referitoare la excepția de
neconstituționalitate a dispozițiilor art. 318 alin. 1 teza
a doua și art. 319 alin. 2 teza întâi din Codul de
procedură civilă ..........................................................
Decizia nr. 815 din 19 mai 2009 referitoare la excepția de
neconstituționalitate a dispozițiilor Ordonanței de
urgență a Guvernului nr. 24/2008 privind accesul la
propriul dosar și deconspirarea Securității ................

563.
632.

HOTĂRÂRI ALE GUVERNULUI ROMÂNIEI
— Hotărâre pentru aprobarea Regulamentului privind
descentralizarea activității sportive și de tineret ........
— Hotărâre privind aprobarea bugetului de venituri și
cheltuieli pe anul 2009 al Societății Comerciale
ăComicex” — S.A. ......................................................

Nr.

Pagina

660.

2

— Hotărâre privind acordarea ajutoarelor de
restructurare, diversificare și suplimentar de diversificare
în sectorul zahărului ..................................................

11–12

676.

— Hotărâre privind modificarea Hotărârii Guvernului
nr. 1.506/2004 pentru aprobarea Listei cuprinzând
112 obiective de investiții și a indicatorilor tehnicoeconomici din cadrul programului ă38.000 de locuințe
pentru tineri, destinate închirierii”, derulat prin
intermediul Agenției Naționale pentru Locuințe ..........

13

2
3
3

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.404. — Ordin al ministrului educației, cercetării și inovării
pentru aprobarea Regulamentului privind organizarea,
funcționarea și atribuțiile Colegiului central de onoare
de la nivelul Ministerului Educației, Cercetării și Inovării
și ale colegiilor de onoare de la nivelul instituțiilor de
învățământ superior....................................................

13–15

ACTE ALE AUTORITĂȚII ELECTORALE
PERMANENTE
5–6

7–8

8

16.

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
care au depus până la data de 10 iunie 2009 rapoartele
detaliate ale veniturilor și cheltuielilor electorale,
conform art. 38 alin. (11) din Legea nr. 334/2006 privind
finanțarea activității partidelor politice și a campaniilor
electorale, cu modificările și completările ulterioare,
pentru alegerile europarlamentare ............................

16

2

MONITORUL OFICIAL AL ROMÂNIEI, PARTEA I, Nr. 394/11.VI.2009

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind cererea de urmărire penală
a domnului senator Petru Șerban Mihăilescu,
fost ministru coordonator al Secretariatului General
al Guvernului
Având în vedere solicitarea Parchetului de pe lângă Înalta Curte de Casație
și Justiție privind formularea cererii de urmărire penală a domnului senator Petru
Șerban Mihăilescu, fost ministru coordonator al Secretariatului General al
Guvernului, transmisă Senatului cu Adresa nr. 3.499/C/2008,
în temeiul prevederilor art. 109 alin. (2) din Constituția României, republicată,
ale art. 14 și 15 din Legea nr. 115/1999 privind responsabilitatea ministerială,
republicată, cu modificările ulterioare, și ale art. 150 din Regulamentul Senatului,
aprobat prin Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Articol unic. — Senatul cere urmărirea penală a domnului senator Petru
Șerban Mihăilescu, fost ministru coordonator al Secretariatului General al
Guvernului, pentru faptele care fac obiectul Dosarului nr. 98/P/2008 al Direcției
Naționale Anticorupție — Parchetul de pe lângă Înalta Curte de Casație și Justiție.
Această hotărâre a fost adoptată de Senat în ședința din 10 iunie 2009, cu
respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 10 iunie 2009.
Nr. 8.

PARLAMENTUL ROMÂNIEI
S E N AT U L

HOTĂRÂRE
privind eliberarea din funcție a secretarului general
și a secretarului general adjunct ai Senatului
În temeiul prevederilor art. 67 din Constituția României, republicată, ale
art. 19 alin. (1) și (2) din Legea nr. 7/2006 privind Statutul funcționarului public
parlamentar, republicată, și ale art. 203 alin. (2) din Regulamentul Senatului,
aprobat prin Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Art. 1. — Domnul Constantin Dan Vasiliu se eliberează din funcția de
secretar general al Senatului, începând cu data de 11 iunie 2009.
Art. 2. — Domnul Constantin Sava se eliberează din funcția de secretar
general adjunct al Senatului, începând cu data de 11 iunie 2009.
Această hotărâre a fost adoptată de Senat în ședința din 10 iunie 2009, cu
respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 10 iunie 2009.
Nr. 9.

MONITORUL OFICIAL AL ROMÂNIEI, PARTEA I, Nr. 394/11.VI.2009
PARLAMENTUL ROMÂNIEI
S E N AT U L

HOTĂRÂRE
privind numirea secretarului general
și a secretarului general adjunct ai Senatului
În temeiul prevederilor art. 67 din Constituția României, republicată, ale
art. 19 alin. (1) și (2) din Legea nr. 7/2006 privind Statutul funcționarului public
parlamentar, republicată, și ale art. 203 alin. (2) din Regulamentul Senatului,
aprobat prin Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Art. 1. — Domnul Ion Moraru se numește în funcția de secretar general al
Senatului, începând cu data de 11 iunie 2009.
Art. 2. — Domnul Constantin Dan Vasiliu se numește în funcția de secretar
general adjunct al Senatului, începând cu data de 11 iunie 2009.
Această hotărâre a fost adoptată de Senat în ședința din 10 iunie 2009, cu
respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 10 iunie 2009.
Nr. 10.

PARLAMENTUL ROMÂNIEI
S E N AT U L

HOTĂRÂRE
privind numirea unui membru supleant
al Consiliului Național de Integritate
În temeiul prevederilor art. 34 și 36 din Legea nr. 144/2007 privind înființarea,
organizarea și funcționarea Agenției Naționale de Integritate, cu modificările și
completările ulterioare, și ale art. 139 din Regulamentul Senatului, aprobat prin
Hotărârea Senatului nr. 28/2005, cu modificările ulterioare,
Senatul adoptă prezenta hotărâre.
Articol unic. — Senatul îl numește pe domnul Sebastian Radu Iulian
Rădulețu în calitate de membru supleant al Consiliului Național de Integritate, în
locul doamnei Lorena Elena Udrea, care a demisionat.
Această hotărâre a fost adoptată de Senat în ședința din 10 iunie 2009, cu
respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 10 iunie 2009.
Nr. 11.

3

4

MONITORUL OFICIAL AL ROMÂNIEI, PARTEA I, Nr. 394/11.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 765
din 12 mai 2009

referitoare la excepția de neconstituționalitate a dispozițiilor art. 318 alin. 1 teza a doua
și art. 319 alin. 2 teza întâi din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 318 alin. 1 teza a doua și art. 319 alin. 2
teza întâi din Codul de procedură civilă, excepție ridicată de
Adrian Vlad Andonie și Constantin Elisei în Dosarul
nr. 3.821.1/102/2007 al Curții de Apel Târgu-Mureș — Secția
civilă, de muncă și asigurări sociale, pentru minori și familie.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 29 ianuarie 2009, pronunțată în Dosarul
nr. 3.821.1/102/2007, Curtea de Apel Târgu-Mureș — Secția
civilă, de muncă și asigurări sociale, pentru minori și familie
a sesizat Curtea Constituțională cu excepția de
neconstituționalitate a dispozițiilor art. 318 alin. 1 teza a
doua și art. 319 alin. 2 teza întâi din Codul de procedură
civilă.
Excepția a fost ridicată de Adrian Vlad Andonie și Constantin
Elisei într-o cauză având ca obiect o contestație în anulare.
În motivarea excepției de neconstituționalitate, autorii
acesteia susțin că dispozițiile art. 318 alin. 1 teza a doua și
art. 319 alin. 2 teza întâi din Codul de procedură civilă încalcă
prevederile constituționale ale art. 20 și art. 21 alin. (3), precum
și prevederile art. 6 paragraful 1 din Convenția pentru apărarea
drepturilor omului și a libertăților fundamentale. În acest sens,
arată că, ăpotrivit acestor texte legale, o hotărâre irevocabilă
susceptibilă de executare silită poate fi desființată «oricând
înainte de executare», fiind astfel vorba de o condiție pur
potestativă din partea debitorului și, pe cale de consecință, de
un termen de atac vădit neprecizat”.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 318 alin. 1 teza a doua și art. 319 alin. 2 teza întâi
din Codul de procedură civilă, cu următorul conținut:
— Art. 318 alin. 1 teza a doua: ăHotărârile instanțelor de
recurs mai pot fi atacate cu contestație când dezlegarea dată
este rezultatul unei greșeli materiale sau când instanța,
respingând recursul sau admițându-l numai în parte, a omis
din greșeală să cerceteze vreunul dintre motivele de
modificare sau de casare.”;
— Art. 319 alin. 2 teza întâi: ăContestația se poate face
oricând înainte de începutul executării silite, iar în timpul
ei, până la împlinirea termenului stabilit la art. 401 alin. 1
lit. b) sau c). Împotriva hotărârilor irevocabile care nu se aduc
la îndeplinire pe cale de executare silită, contestația poate fi
introdusă în termen de 15 zile de la data când contestatorul a
luat cunoștință de hotărâre, dar nu mai târziu de un an de la data
când hotărârea a rămas irevocabilă.”
Autorii excepției susțin că aceste texte de lege încalcă
prevederile constituționale ale art. 20 — Tratatele internaționale
privind drepturile omului și ale art. 21 alin. (3) — Accesul liber la
justiție, precum și prevederile art. 6 paragraful 1 — Dreptul la
un proces echitabil din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că asupra dispozițiilor art. 318 alin. 1 din Codul de
procedură civilă, raportate la prevederile constituționale și
convenționale invocate și în prezenta cauză, s-a mai pronunțat,
spre exemplu, prin Decizia nr. 387 din 30 septembrie 2004,
publicată în Monitorul Oficial al României, Partea I, nr. 1.041 din
10 noiembrie 2004.
Cu acel prilej, Curtea a reținut că acest text de lege
reglementează contestația în anulare specială, care este o cale
de atac extraordinară, ce se poate exercita în cazurile limitativ
prevăzute de lege numai împotriva hotărârilor pronunțate de
instanțele de recurs.
Aceste dispoziții de lege nu contravin prevederilor
constituționale invocate, întrucât, potrivit jurisprudenței
constante a instanței constituționale, dacă legiuitorul este
suveran în a reglementa diferit în situații diferite accesul la o cale
ordinară de atac, fără ca prin aceasta să fie afectat liberul acces
la justiție, a fortiori o atare concluzie se impune atunci când în
discuție este accesul la o cale extraordinară de atac, care, prin
definiție, are caracter de excepție și deci poate fi valorificată
numai în cazurile expres și limitativ prevăzute de lege, în caz
contrar existând riscul producerii unor perturbări majore ale
stabilității și securității raporturilor juridice. De asemenea, aceste
dispoziții de lege constituie o garanție a aplicării art. 6 paragraful 1
din Convenția pentru apărarea drepturilor omului și a libertăților

MONITORUL OFICIAL AL ROMÂNIEI, PARTEA I, Nr. 394/11.VI.2009
fundamentale, în scopul înlăturării oricăror abuzuri din partea
părților, prin care s-ar tinde la tergiversarea nejustificată a
soluționării unui proces.
Atât soluția, cât și considerentele cuprinse în această decizie
își păstrează valabilitatea și în prezenta cauză, neintervenind
elemente noi, de natură a determina reconsiderarea
jurisprudenței Curții.
Nu poate fi reținută nici critica de neconstituționalitate a
dispozițiilor art. 319 alin. 2 teza întâi din Codul de procedură

5

civilă care stabilesc că, în cazul hotărârilor judecătorești
susceptibile de executare silită, contestația în anulare se poate
face oricând înainte de începutul executării silite. Acest fapt nu
înseamnă că nu există o limitare în timp a introducerii
contestației, în condițiile în care dreptul de a cere executarea
silită poate fi exercitată doar în termenul general de prescripție
prevăzut de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1— 3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 318 alin. 1 teza a doua și art. 319 alin. 2 teza întâi din Codul
de procedură civilă, excepție ridicată de Adrian Vlad Andonie și Constantin Elisei în Dosarul nr. 3.821.1/102/2007 al Curții de Apel
Târgu-Mureș — Secția civilă, de muncă și asigurări sociale, pentru minori și familie.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 815
din 19 mai 2009

referitoare la excepția de neconstituționalitate a dispozițiilor Ordonanței de urgență a Guvernului
nr. 24/2008 privind accesul la propriul dosar și deconspirarea Securității
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Avram Dumitru în Dosarul
nr. 18.931/3/CA/2008 al Tribunalului București — Secția a IX-a
contencios administrativ și fiscal.
La apelul nominal se prezintă, pentru partea Consiliul
Național pentru Studierea Arhivelor Securității, consilierul juridic
Mihai Alexandru Ionescu, cu delegație depusă la dosar. Lipsește
autorul excepției, față de care procedura de citare este legal
îndeplinită.
Cauza este în stare de judecată.
Partea prezentă solicită respingerea excepției de
neconstituționalitate, sens în care face referire la jurisprudența
în materie a Curții Constituționale.
Reprezentantul Ministerului Public, având în vedere
jurisprudența în materie a Curții Constituționale, pune concluzii

de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 21 octombrie 2008, pronunțată în Dosarul
nr. 18.931/3/CA/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 24/2008
privind accesul la propriul dosar și deconspirarea
Securității.
Excepția a fost ridicată de pârâtul Avram Dumitru într-o cauză
de contencios administrativ având ca obiect o acțiune în
constatare în contradictoriu cu reclamantul Consiliul Național
pentru Studierea Arhivelor Securității.
În motivarea excepției de neconstituționalitate, autorul
excepției susține că ordonanța de urgență criticată contravine
prevederilor constituționale ale art. 1 alin. (4), art. 15, art. 16,
art. 21, art. 24, art. 26, art. 29 și art. 37, deoarece a preluat
aproape integral dispozițiile Legii nr. 187/1999, declarată
neconstituțională prin Decizia nr. 51/2008.
Instanța de judecată apreciază că dispozițiile Ordonanței
de urgență a Guvernului nr. 24/2008 contravin prevederilor
constituționale invocate, ăîn măsura în care limitează
posibilitatea persoanei de a propune probe, de a cunoaște
elementele probatorii (toate documentele) în baza cărora
Colegiul C.N.S.A.S. aprobă sau infirmă nota de constatare

6

MONITORUL OFICIAL AL ROMÂNIEI, PARTEA I, Nr. 394/11.VI.2009

întocmită de direcția de specialitate și încalcă, astfel, accesul la
justiție.”
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008, aprobată cu modificări și completări prin Legea
nr. 293/2008, publicată în Monitorul Oficial al României, Partea I,
nr. 800 din 28 noiembrie 2008.
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (4) – principiul separației și echilibrului puterilor,
art. 15 — Universalitatea, art. 16 — Egalitatea în drepturi,
art. 21 — Accesul liber la justiție, art. 24 — Dreptul la apărare,
art. 26 — Viața intimă, familială și privată, art. 29 — Libertatea
conștiinței și art. 37 — Dreptul de a fi ales.
Analizând critica de neconstituționalitate, Curtea reține că
preambulul Ordonanței de urgență a Guvernului nr. 24/2008
definește scopul reglementării ca fiind ăcontinuarea, într-un
mecanism nou, a procesului de devoalare a activităților
exercitate de regimul comunist”, care a exercitat, în special prin
intermediul Securității, ăo permanentă teroare împotriva
cetățenilor țării, a drepturilor și a libertăților lor fundamentale”.
Aceasta îndreptățește accesul la propriul dosar și deconspirarea
Securității, prin consemnarea publică a abuzurilor, și contribuie

la o mai bună înțelegere a prezentului și la o proiectare adecvată
a viitorului societății românești.
Ordonanța de urgență a Guvernului nr. 24/2008 operează,
pe de o parte, o modificare substanțială a regimului juridic
aplicabil persoanelor constatate ca fiind ălucrătoare ale
Securității” față de Legea nr. 187/1999, declarată
neconstituțională prin Decizia nr. 51 din 31 ianuarie 2008,
publicată în Monitorul Oficial al României, Partea I, nr. 95 din
6 februarie 2008, iar pe de altă parte, o reconfigurare a
Consiliului Național pentru Studierea Arhivelor Securității, ca
autoritate administrativă autonomă, lipsită de atribuții
jurisdicționale, ale cărei acte privind accesul la dosar și
deconspirarea Securității să fie supuse controlului instanțelor de
judecată.
Astfel, reglementarea anterioară nu a urmărit doar
deconspirarea persoanelor care au participat la activitatea de
poliție politică comunistă, ci a promovat răspunderea juridică și
politică a acestora, cu scopul îndepărtării lor din anumite funcții
și al împiedicării lor de a candida pentru alegerea sau numirea
în acele funcții. Mai mult, așa cum a reținut Curtea
Constituțională prin decizia menționată, legea crea premisele
unei forme de răspundere morală și juridică colectivă, pentru
simpla participare la activitatea serviciilor de informații, fără
vinovăție și fără existența unei fapte de încălcare a drepturilor
omului și a libertăților fundamentale.
În condițiile în care acțiunea în constatarea calității de
lucrător al Securității este introdusă la o instanță de judecată, a
cărei hotărâre poate fi atacată cu recurs, dispozițiile Ordonanței
de urgență a Guvernului nr. 24/2008 nu sunt de natură a încălca
dreptul la un proces echitabil și dreptul la apărare, părțile având,
deopotrivă, posibilitatea de a uza de garanțiile prevăzute de
legea procesual civilă pentru a-și susține poziția asupra
problemelor de fapt și de drept.
Mai mult, deoarece, potrivit dispozițiilor art. 1169 din Codul
civil, ăCel ce face o propunere înaintea judecății trebuie să o
dovedească”, este asigurat echilibrul procesual al părților în
litigiu, dându-se totodată expresie principiului aflării adevărului,
statuat de art. 129 alin. 5 din Codul de procedură civilă, potrivit
căruia: ăJudecătorii au îndatorirea să stăruie, prin toate
mijloacele legale, pentru a preveni orice greșeală privind aflarea
adevărului în cauză, pe baza stabilirii faptelor și prin aplicarea
corectă a legii, în scopul pronunțării unei hotărâri temeinice și
legale. Ei vor putea ordona administrarea probelor pe care le
consideră necesare, chiar dacă părțile se împotrivesc.”

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 24/2008 privind accesul
la propriul dosar și deconspirarea Securității, excepție ridicată de Avram Dumitru în Dosarul nr. 18.931/3/CA/2008 al Tribunalului
București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 394/11.VI.2009

7

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Regulamentului privind descentralizarea
activității sportive și de tineret
În temeiul art. 108 din Constituția României, republicată, și al art. 4 din
Legea-cadru a descentralizării nr. 195/2006,
Guvernul României adoptă prezenta hotărâre.
Articol unic. — Se aprobă Regulamentul privind descentralizarea activității
sportive și de tineret, prevăzut în anexa care face parte integrantă din prezenta
hotărâre.
PRIM-MINISTRU

EMIL BOC
Contrasemnează:
Ministrul tineretului și sportului,
Monica Maria Iacob-Ridzi
Viceprim-ministru,
ministrul administrației și internelor,
Dan Nica
Ministrul finanțelor publice,
Gheorghe Pogea
București, 10 mai 2009.
Nr. 563.

ANEXĂ

REGULAMENT

privind descentralizarea activității sportive și de tineret
Art. 1. — (1) Ministerul Tineretului și Sportului inițiază
procedura privind descentralizarea activităților sportive și de
tineret prin transmiterea către autoritățile administrației publice
locale a unei liste cuprinzând atribuțiile cluburilor sportive
municipale de drept public și bunurile imobile aflate în
proprietatea publică a statului și în administrarea Ministerului
Tineretului și Sportului, ce urmează a fi transmise în urma
procesului de descentralizare.
(2) Ministerul Tineretului și Sportului comunică autorităților
administrației publice locale, împreună cu documentațiile
prevăzute la alin. (1), numărul angajaților care administrează
aceste imobile, numărul secțiilor sportive din cadrul cluburilor
sportive municipale de drept public, dotările aferente și
inventarul bunurilor mobile.
Art. 2. — Activitatea direcțiilor județene pentru tineret și a
celor pentru sport va fi preluată împreună cu personalul angajat
în subordinea autorităților administrației publice județene.
Art. 3. — (1) După primirea documentației prevăzute la art. 1,
autoritățile administrației publice locale/județene vor informa
Ministerul Tineretului și Sportului asupra modului de preluare:
a) fie prin darea în administrare, în condițiile Legii
nr. 213/1998 privind proprietatea publică și regimul juridic al
acesteia, cu modificările și completările ulterioare;
b) fie prin constituirea unei asociații, potrivit prevederilor
alin. (2) și (3) și ale art. 8.
(2) În scopul preluării, autoritățile administrației publice
locale/județene se pot asocia în condițiile prevăzute de
dispozițiile Ordonanței Guvernului nr. 26/2000 cu privire la
asociații și fundații, aprobată cu modificări și completări prin
Legea nr. 246/2005, cu modificările și completările ulterioare.

(3) La asocierea prevăzută de alin. (2) pot să participe
autoritățile administrației publice locale/județene, Ministerul
Tineretului și Sportului și clubul sportiv municipal de drept public.
Art. 4. — (1) În situația în care autoritățile administrației
publice locale intenționează preluarea dreptului de administrare,
Ministerul Tineretului și Sportului, în baza hotărârilor consiliului
local/județean, elaborează proiectele de hotărâri ale Guvernului
privind transmiterea imobilelor aflate în proprietatea publică a
statului și în administrarea Ministerului Tineretului și Sportului în
administrarea consiliilor locale/județene, în condițiile legii.
(2) Predarea-preluarea bunurilor imobile prevăzute la alin. (1)
se face pe bază de protocol încheiat între părțile interesate, la
valoarea de inventar a imobilului de la data transmiterii.
Art. 5. — Dreptul de administrare al autorității administrației
publice locale asupra imobilului primit încetează dacă Ministerul
Tineretului și Sportului constată că bunul nu este administrat în
conformitate cu destinația sa și nu sunt respectate condițiile
actului prin care a fost dat bunul în administrare.
Art. 6. — (1) Actele normative prin care se vor transfera către
autoritățile administrației publice locale activitatea cluburilor
sportive, baza materială pentru activitatea sportivă și centrele
de agrement aflate în proprietatea publică a statului și în
administrarea Ministerului Tineretului și Sportului vor trebui să
cuprindă cel puțin următoarele condiții de transfer:
a) menținerea destinației imobilelor respective;
b) păstrarea secțiilor sportive ale cluburilor;
c) asigurarea întreținerii și modernizării bazelor sportive și
centrelor de agrement transferate;
d) preluarea structurii sportive cu resursele umane;

8

MONITORUL OFICIAL AL ROMÂNIEI, PARTEA I, Nr. 394/11.VI.2009

e) respectarea de către autoritățile administrației publice
locale a unor standarde de calitate privind organizarea și
performanța activităților specifice fiecărei ramuri de sport,
standarde care vor fi elaborate de Ministerul Tineretului și
Sportului în termen de 60 de zile de la predarea-preluarea
activității și finanțării cluburilor sportive.
(2) Pentru buna funcționare a instituțiilor preluate și pentru
asigurarea efectuării investițiilor la imobilele transferate,
finanțarea se asigură din transferuri de la bugetul de stat către
bugetele locale/județene, în condițiile legii.
Art. 7. — Autoritățile administrației publice locale, în termen
de 30 de zile de la data preluării, își vor înscrie în cărțile funciare
dreptul de administrare asupra imobilelor preluate.
Art. 8. — (1) În cazul în care autoritățile administrației publice
locale/județene intenționează asocierea în condițiile prevăzute
de art. 3, vor iniția procedurile prevăzute de dispozițiile
Ordonanței Guvernului nr. 26/2000, cu modificările și
completările ulterioare.

(2) Baza materială pentru activitatea sportivă și centrele de
agrement din localitatea/județul respectivă/respectiv poate fi
închiriată sau concesionată asocierii constituite în condițiile
alin. (1), în conformitate cu prevederile Legii nr. 213/1998, cu
modificările și completările ulterioare.
(3) Bunurile proprietate publică care formează baza
materială pentru activitatea sportivă și centrele de agrement din
localitatea/județul respectivă/respectiv pot fi date în folosință
gratuită asociației numai dacă aceasta a fost recunoscută ca
fiind de utilitate publică, în condițiile art. 38 din Ordonanța
Guvernului nr. 26/2000, cu modificările și completările ulterioare.
Art. 9. — (1) În subordinea Ministerului Tineretului și
Sportului, prin hotărâre a Guvernului, se vor înființa
8 inspectorate regionale pentru tineret și sport.
(2) Prin intermediul inspectoratelor regionale pentru tineret
și sport, Ministerul Tineretului și Sportului implementează politica
guvernamentală în domeniul tineretului și sportului la nivel local
și exercită rolul de supraveghere și control în acest domeniu.

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2009
al Societății Comerciale ăComicex” — S.A.
Având în vedere prevederile Hotărârii Guvernului nr. 898/2003 privind înființarea Societății Comerciale ăComicex” — S.A.
prin desprinderea din cadrul Regiei Autonome ăRami-Dacia” a Companiei de Export-Import ăComicex”,
în temeiul art. 108 din Constituția României, republicată, al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul
2009 al Societății Comerciale ăComicex” — S.A., aflată în
coordonarea Ministerului Administrației și Internelor, prevăzut în
anexa care face parte integrantă din prezenta hotărâre.
Art. 2. — Cheltuielile totale aferente veniturilor totale înscrise
în bugetul de venituri și cheltuieli al Societății Comerciale
ăComicex” — S.A. reprezintă limite maxime care nu pot fi

depășite decât în cazuri justificate și numai cu aprobarea
Guvernului, la propunerea Ministerului Administrației și
Internelor.
Art. 3. — În cazul în care în execuție se înregistrează depășiri
sau nerealizări ale veniturilor totale aprobate, operatorul
economic poate efectua cheltuieli totale proporțional cu gradul
de realizare a veniturilor totale.

PRIM-MINISTRU

EMIL BOC

Contrasemnează:
Viceprim-ministru, ministrul administrației și internelor,
Dan Nica
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea

București, 20 mai 2009.
Nr. 632.

MONITORUL OFICIAL AL ROMÂNIEI, PARTEA I, Nr. 394/11.VI.2009

9
ANEXĂ

MINISTERUL ADMINISTRAȚIEI ȘI INTERNELOR
Societatea Comercială ăComicex” — S.A.
B U G E T U L D E V E N I T U R I Ș I C H E LT U I E L I P E A N U L 2 0 0 9

10

MONITORUL OFICIAL AL ROMÂNIEI, PARTEA I, Nr. 394/11.VI.2009

MONITORUL OFICIAL AL ROMÂNIEI, PARTEA I, Nr. 394/11.VI.2009

11

GUVERNUL ROMÂNIEI

HOTĂRÂRE
privind acordarea ajutoarelor de restructurare, diversificare și suplimentar de diversificare
în sectorul zahărului
În conformitate cu prevederile Regulamentului (CE) nr. 320/2006 al Consiliului de instituire a unui regim temporar de
restructurare a industriei zahărului în Comunitatea Europeană și de modificare a Regulamentului (CE) nr. 1.290/2005 privind
finanțarea politicii agricole comune, publicat în Jurnalul Oficial al Uniunii Europene nr. L. 58 din 28 februarie 2006, cu modificările
și completările ulterioare, și ale Regulamentului (CE) nr. 968/2006 al Comisiei de stabilire a normelor de aplicare a Regulamentului
(CE) nr. 320/2006 al Consiliului de instituire a unui regim temporar de restructurare a industriei zahărului în Comunitatea Europeană,
publicat în Jurnalul Oficial al Uniunii Europene nr. L. 176 din 30 iunie 2008, cu modificările și completările ulterioare,
având în vedere prevederile Ordonanței de urgență a Guvernului nr. 67/2006 privind gestionarea fondurilor nerambursabile
destinate finanțării politicii agricole comune alocate de la Comunitatea Europeană, precum și a fondurilor de cofinanțare și
prefinanțare alocate de la bugetul de stat, aprobată cu modificări prin Legea nr. 492/2006, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Prezenta hotărâre creează cadrul legal pentru
asigurarea de la bugetul de stat, prin bugetul Ministerului
Agriculturii, Pădurilor și Dezvoltării Rurale, a sumelor necesare
acordării sprijinului financiar comunitar în conformitate cu
prevederile Regulamentului (CE) nr. 320/2006 al Consiliului de
instituire a unui regim temporar de restructurare a industriei
zahărului în Comunitatea Europeană și de modificare a
Regulamentului (CE) nr. 1.290/2005 privind finanțarea politicii
agricole comune, cu modificările și completările ulterioare, și ale
Regulamentului (CE) nr. 968/2006 al Comisiei de stabilire a
normelor de aplicare a Regulamentului (CE) nr. 320/2006 al
Consiliului de instituire a unui regim temporar de restructurare a
industriei zahărului în Comunitatea Europeană, cu modificările
și completările ulterioare.

Art. 2. — Agenția de Plăți și Intervenție pentru Agricultură
este autoritatea națională competentă pentru gestionarea
măsurii de ajutor financiar comunitar pentru restructurare,
diversificare și suplimentar de diversificare, conform prevederilor
art. 3, 6 și 7 din Regulamentul (CE) nr. 320/2006 al Consiliului,
cu modificările și completările ulterioare.
Art. 3. — Ajutorul de restructurare se acordă întreprinderilor
producătoare de zahăr din sfeclă de zahăr și de izoglucoză
pentru fiecare tonă de cotă eliminată în anii de comercializare
2008—2009 și 2009—2010, conform cererilor depuse până la
31 ianuarie 2008, respectiv până la 31 ianuarie 2009.
Art. 4. — Valoarea ajutorului de restructurare pentru fiecare
tonă de cotă la care renunță orice întreprindere care produce
zahăr sau izoglucoză căreia i s-a alocat o cotă este cea stabilită
la art. 3 alin. (5) lit. a)—c) din Regulamentul (CE) nr. 320/2006

12

MONITORUL OFICIAL AL ROMÂNIEI, PARTEA I, Nr. 394/11.VI.2009

al Consiliului, cu modificările și completările ulterioare, în
cuantumurile prevăzute pentru anii de comercializare 2008—2009
și 2009—2010.
Art. 5. — Procentul de 10% din ajutorul de restructurare
prevăzut la art. 3 alin. (6) din Regulamentul (CE) nr. 320/2006 al
Consiliului, cu modificările și completările ulterioare, se acordă
cultivatorilor de sfeclă de zahăr care au livrat sfeclă de zahăr în
perioada 2007—2008, precum și prestatorilor de servicii,
persoane fizice sau juridice, care dețin utilaje agricole și le-au
folosit în perioada menționată în beneficiul întreprinderii, pentru
producția de zahăr care face obiectul cotei eliminate.
Art. 6. — Cultivatorii de sfeclă de zahăr care au încheiat
contracte de furnizare a sfeclei în anul de comercializare 2007—2008
cu o singură întreprindere de zahăr și care au depus cerere
privind ajutorul de restructurare la Agenția de Plăți și Intervenție
pentru Agricultură în perioada prevăzută la art. 4a alin. (2) din
Regulamentul (CE) nr. 320/2006 al Consiliului, cu modificările
și completările ulterioare, primesc plată suplimentară în
cuantumul și în condițiile prevăzute la art. 3 alin. (7) din
Regulamentul (CE) nr. 320/2006 al Consiliului, cu modificările și
completările ulterioare, pentru anul de comercializare 2008—2009.
Art. 7. — (1) Pentru anul de comercializare 2008—2009 se
acordă cultivatorilor de sfeclă de zahăr o plată suplimentară, în
cuantumul și în condițiile prevăzute la art. 3 alin. (7) din
Regulamentul (CE) nr. 320/2006 al Consiliului, cu modificările
și completările ulterioare.
(2) Plată suplimentară se acordă cultivatorilor de sfeclă de
zahăr și pentru anul de comercializare 2009—2010, în condițiile
prevăzute la art. 3 alin. (7) paragraful 2 din Regulamentul (CE)
nr. 320/2006 al Consiliului, cu modificările și completările
ulterioare.
Art. 8. — Ajutorul destinat măsurilor de diversificare se
acordă în regiunile afectate de restructurarea industriei zahărului
în funcție de cota de zahăr eliminată de întreprinderile
producătoare de zahăr în anii de comercializare 2008—2009 și
2009—2010.
Art. 9. — Măsurile de diversificare trebuie să corespundă
uneia sau mai multora dintre măsurile prevăzute în cadrul axelor
1 și 3 din Regulamentul (CE) nr. 1.698/2005 al Consiliului privind
sprijinul pentru dezvoltare rurală acordat din Fondul European
Agricol pentru Dezvoltare Rurală (FEADR), cu modificările și
completările ulterioare, sau cu măsurile conforme legislației
comunitare privind ajutoarele de stat.
Art. 10. — (1) Valoarea ajutorului de diversificare pentru anii
de comercializare 2008—2009 și 2009—2010 este prevăzută la

art. 6 alin. (2) din Regulamentul (CE) nr. 320/2006 al Consiliului,
cu modificările și completările ulterioare.
(2) În cazul în care plafoanele prevăzute pentru contribuția
FEADR permit acordarea unui ajutor de 100% pentru
diversificare, contribuția națională va fi de cel puțin 20% din
cheltuielile eligibile, conform art. 2 din Regulamentul (CE)
nr. 72/2009 al Consiliului privind modificările aduse politicii agricole
comune prin modificarea regulamentelor (CE) nr. 247/2006,
(CE) nr. 320/2006, (CE) nr. 1.405/2006, (CE) nr. 1.234/2007,
(CE) nr. 3/2008 și (CE) nr. 479/2008 și de abrogare a
regulamentelor (CEE) nr. 1.883/78, (CEE) nr. 1.254/89, (CEE)
nr. 2.247/89, (CEE) nr. 2.055/93, (CE) nr. 1.868/94, (CE)
nr. 2.596/97, (CE) nr. 1.182/2005 și (CE) nr. 315/2007.
Art. 11. — Ajutorul suplimentar de diversificare constă în
majorarea valorii totale a ajutorului de diversificare, în funcție de
cota națională de zahăr eliminată, astfel:
a) cu 50% în cazul în care cota națională pentru zahăr a fost
eliminată în proporție de cel puțin 50%, dar nu mai mult de 75%;
b) cu 75% în cazul în care cota națională pentru zahăr a fost
eliminată în proporție de cel puțin 75%, dar nu mai mult de
100%;
c) 100% în cazul în care cota națională pentru zahăr a fost
eliminată în totalitate.
Art. 12. — Agenția de Plăți și Intervenție pentru Agricultură
elaborează metodologia de aplicare a măsurii, formularistica de
solicitare, înregistrare, centralizare, procedurile de acordare a
ajutorului financiar pentru ajutorul de restructurare, de
diversificare și suplimentar de diversificare din fonduri
comunitare și efectuează plățile pentru toate formele de ajutor
menționate.
Art. 13. — Agenția de Plăți și Intervenție pentru Agricultură
pune la dispoziția beneficiarilor formularistica și documentația
necesare aplicării măsurii de acordare a ajutorului de
restructurare, de diversificare și suplimentar de diversificare din
fonduri comunitare.
Art. 14. — Finanțarea sumelor aprobate de Agenția de Plăți
și Intervenție pentru Agricultură ce reprezintă ajutorul de
restructurare, diversificare și suplimentar de diversificare se
asigură prin bugetul Ministerului Agriculturii, Pădurilor și
Dezvoltării Rurale de la titlul VIII ăProiecte cu finanțare din
fonduri externe nerambursabile postaderare”, articolul 56.06
ăPrograme din Fondul European de Garantare Agricolă” și
articolul 56.04 ăPrograme din Fondul European Agricol de
Dezvoltare Rurală”.

PRIM-MINISTRU

EMIL BOC
Contrasemnează:
Ministrul agriculturii, pădurilor și dezvoltării rurale,
Ilie Sârbu
Șeful Departamentului pentru Afaceri Europene,
Vasile Pușcaș
Ministrul finanțelor publice,
Gheorghe Pogea

București, 3 iunie 2009.
Nr. 660.

MONITORUL OFICIAL AL ROMÂNIEI, PARTEA I, Nr. 394/11.VI.2009

13

GUVERNUL ROMÂNIEI

HOTĂRÂRE
privind modificarea Hotărârii Guvernului nr. 1.506/2004 pentru aprobarea Listei
cuprinzând 112 obiective de investiții și a indicatorilor tehnico-economici din cadrul programului
ă38.000 de locuințe pentru tineri, destinate închirierii”, derulat prin intermediul Agenției Naționale
pentru Locuințe
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Articol unic. — Anexa nr. 2/59 la Hotărârea Guvernului
nr. 1.506/2004 pentru aprobarea Listei cuprinzând 112 obiective
de investiții și a indicatorilor tehnico-economici din cadrul
programului ă38.000 de locuințe pentru tineri, destinate

închirierii”, derulat prin intermediul Agenției Naționale pentru
Locuințe, cu modificările ulterioare, publicată în Monitorul Oficial
al României, Partea I, nr. 867 din 23 septembrie 2004, se
modifică și se înlocuiește cu anexa*) la prezenta hotărâre.

PRIM-MINISTRU

EMIL BOC
Contrasemnează:
p. Ministrul dezvoltării regionale și locuinței,
Ioan Andreica,
secretar de stat
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea
București, 3 iunie 2009.
Nr. 676.
*) Anexa nu se publică, fiind clasificată potrivit legii.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII ȘI INOVĂRII

ORDIN
pentru aprobarea Regulamentului privind organizarea, funcționarea și atribuțiile
Colegiului central de onoare de la nivelul Ministerului Educației, Cercetării și Inovării
și ale colegiilor de onoare de la nivelul instituțiilor de învățământ superior
În conformitate cu prevederile art. 121 din Legea nr. 128/1997 privind Statutul personalului didactic, cu modificările și
completările ulterioare,
în temeiul Hotărârii Guvernului nr. 51/2009 privind organizarea și funcționarea Ministerului Educației, Cercetării și Inovării,
ministrul educației, cercetării și inovării emite prezentul ordin.
Art. 1. — Se aprobă Regulamentul privind organizarea,
funcționarea și atribuțiile Colegiului central de onoare de la
nivelul Ministerului Educației, Cercetării și Inovării și ale
colegiilor de onoare de la nivelul instituțiilor de învățământ
superior, prevăzut în anexa care face parte integrantă din
prezentul ordin.

Art. 2. — Începând cu data prezentului ordin se abrogă orice
prevedere contrară.
Art. 3. — Direcția generală învățământ superior și Direcția
generală juridică și control vor duce la îndeplinire prevederile
prezentului ordin.
Art. 4. — Prezentul ordin intră în vigoare de la data publicării
în Monitorul Oficial al României, Partea I.

Ministrul educației, cercetării și inovării,
Ecaterina Andronescu
București, 16 martie 2009.
Nr. 3.404.

14

MONITORUL OFICIAL AL ROMÂNIEI, PARTEA I, Nr. 394/11.VI.2009
ANEXĂ

REGULAMENT

privind organizarea, funcționarea și atribuțiile Colegiului central de onoare de la nivelul Ministerului Educației,
Cercetării și Inovării și ale colegiilor de onoare de la nivelul instituțiilor de învățământ superior
CAPITOLUL I
Dispoziții generale
Art. 1. — Prezentul regulament este elaborat în temeiul
prevederilor art. 121 din Legea nr. 128/1997 privind Statutul
personalului didactic, cu modificările și completările ulterioare.
Art. 2. — Colegiul central de onoare de la nivelul Ministerului
Educației, Cercetării și Inovării și colegiile de onoare de la nivelul
instituțiilor de învățământ superior se organizează și
funcționează în conformitate cu prevederile prezentului
regulament.
Art. 3. — (1) Personalul didactic de predare, personalul
didactic auxiliar, precum și cel de conducere, de îndrumare și
control din învățământul superior, sancționat în conformitate cu
prevederile art. 116 lit. d)—f) din Legea nr. 128/1997, cu
modificările și completările ulterioare, cu suspendarea, pe o
perioadă de până la 3 ani, a dreptului de înscriere la un concurs
pentru ocuparea unei funcții didactice superioare sau pentru
obținerea gradelor didactice ori a unei funcții de conducere, de
îndrumare și de control, cu destituirea din funcția de conducere,
de îndrumare și de control din învățământ sau cu desfacerea
disciplinară a contractului individual de muncă, au dreptul de a
contesta decizia de sancționare, în termen de 15 zile de la
comunicare, la Colegiul central de onoare de la nivelul
Ministerului Educației, Cercetării și Inovării, conform art. 122
alin. (3) teza a II-a din Legea nr. 128/1997, cu modificările și
completările ulterioare.
(2) Personalul didactic de predare, personalul didactic
auxiliar, precum și cel de conducere, de îndrumare și control din
învățământul superior, sancționat în conformitate cu prevederile
art. 116 lit. a)—c) din Legea nr. 128/1997, cu modificările și
completările ulterioare, cu observație scrisă, cu avertisment sau
cu diminuarea salariului de bază, cumulat, când este cazul, cu
indemnizația de conducere, de îndrumare și de control, cu până
la 15%, pe o perioadă de 1—6 luni, au dreptul de a contesta
decizia de sancționare, în termen de 15 zile de la comunicare,
la colegiile de onoare de la nivelul instituțiilor de învățământ
superior, conform art. 122 alin. (3) teza I din Legea nr. 128/1997,
cu modificările și completările ulterioare.
Art. 4. — Colegiul central de onoare de la nivelul Ministerului
Educației, Cercetării și Inovării și colegiile de onoare de la nivelul
instituțiilor de învățământ superior sunt organe administrativjurisdicționale.
CAPITOLUL II
Răspunderea disciplinară
Art. 5. — (1) Abaterea disciplinară este o faptă în legătură cu
munca și constă într-o acțiune sau inacțiune săvârșită cu
vinovăție de către salariat, prin care acesta a încălcat normele
legale, regulamentul intern, contractul individual de muncă sau
contractul colectiv de muncă aplicabil, ordinele și dispozițiile
legale ale conducătorilor ierarhici.
(2) Personalul didactic de predare, personalul didactic
auxiliar, precum și cel de conducere, de îndrumare și control din
învățământul superior răspund disciplinar pentru încălcarea
îndatoririlor ce le revin potrivit legii, contractului individual de
muncă și contractului colectiv de muncă aplicabil, precum și
pentru încălcarea normelor de comportare care dăunează
interesului învățământului și prestigiului instituției și a
regulamentului intern.

Art. 6. — (1) Sancțiunea se stabilește în funcție de gravitatea
abaterilor, de împrejurările în care au fost săvârșite, de urmările
acestora, precum și de comportamentul persoanei în cauză.
(2) Dacă de la data săvârșirii faptei ce constituie abatere
disciplinară și până la momentul aplicării sancțiunii au trecut mai
mult de 6 luni, persoana în cauză nu mai poate fi sancționată
disciplinar.
(3) Sancțiunea se aplică și se comunică în termen de cel mult
30 de zile de la data luării la cunoștință despre săvârșirea
faptei/faptelor ce constituie abatere disciplinară.
(4) Dreptul persoanei sancționate de a se adresa instanței
judecătorești este garantat.
CAPITOLUL III
Componența Colegiului central de onoare
de la nivelul Ministerului Educației, Cercetării și Inovării
și a colegiilor de onoare de la nivelul instituțiilor
de învățământ superior
Art. 7. — (1) Membrii Colegiului central de onoare de la
nivelul Ministerului Educației, Cercetării și Inovării sunt numiți
pe o perioadă de 4 ani, cu posibilitatea de înnoire a mandatului.
(2) Fiecare membru al Colegiului central de onoare de la
nivelul Ministerului Educației, Cercetării și Inovării propune un
membru supleant.
(3) Din componența Colegiului central de onoare de la nivelul
Ministerului Educației, Cercetării și Inovării va face parte și câte
un reprezentant desemnat de federațiile sindicale reprezentative
la nivel de ramură de învățământ care au în componență
organizații sindicale ale personalului din învățământul superior.
(4) Componența Colegiului central de onoare de la nivelul
Ministerului Educației, Cercetării și Inovării — membrii titulari și
supleanți — se aprobă prin ordin al ministrului educației,
cercetării și inovării.
(5) Secretariatul Colegiului central de onoare este asigurat
de către Direcția generală învățământ superior.
(6) În prima ședință a Colegiului central de onoare de la
nivelul Ministerului Educației, Cercetării și Inovării se aleg prin
vot secret președintele și vicepreședintele.
(7) Ședința Colegiului central de onoare de la nivelul
Ministerului Educației, Cercetării și Inovării are loc în prezența a
jumătate plus unu din totalul membrilor săi.
Art. 8. — (1) Colegiile de onoare de la nivelul instituțiilor de
învățământ superior sunt constituite, pe o perioadă de 4 ani, prin
decizia rectorului, în baza hotărârii senatului universitar, la
propunerea consiliilor facultăților, în următoarea componență:
a) rectorul instituției de învățământ superior;
b) 3—5 reprezentanți ai facultăților, desemnați de consiliile
acestora;
c) câte un reprezentant desemnat de sindicatele
reprezentative la nivel de ramură de învățământ care au în
componență organizații sindicale ale personalului din
învățământul superior.
(2) Fiecare membru al colegiului propune un membru
supleant.
(3) Componența colegiului de disciplină de la nivelul instituției
de învățământ superior — membrii titulari și supleanți — se
aprobă prin decizie a rectorului instituției de învățământ superior.
(4) Secretariatul colegiilor de onoare de la nivelul instituțiilor
de învățământ superior este asigurat de un secretar desemnat
de către rector, la propunerea secretarului-șef al universității.

MONITORUL OFICIAL AL ROMÂNIEI, PARTEA I, Nr. 394/11.VI.2009
(5) Ședința colegiului de disciplină de la nivelul instituției de
învățământ superior are loc în prezența a jumătate plus unu din
totalul membrilor săi.
(6) În prima ședință, colegiul de onoare alege prin vot
deschis președintele și vicepreședintele.
CAPITOLUL IV
Atribuțiile Colegiului central de onoare
de la nivelul Ministerului Educației, Cercetării și Inovării
și ale colegiilor de onoare de la nivelul instituțiilor
de învățământ superior
Art. 9. — (1) Ca organe administrativ-jurisdicționale, Colegiul
central de onoare de la nivelul Ministerului Educației, Cercetării
și Inovării și colegiile de onoare de la nivelul instituțiilor de
învățământ superior soluționează contestația persoanelor
sancționate potrivit Legii nr. 128/1997, cu modificările și
completările ulterioare.
(2) Colegiul, prin hotărâre motivată, admite (integral sau în
parte) sau respinge contestația pe baza probelor administrate
și a susținerilor în contradictoriu ale părților.
(3) Colegiul poate menține sancțiunea aplicată, o poate
diminua sau poate schimba încadrarea juridică a faptei/faptelor
ce a/au stat la baza aplicării sancțiunii disciplinare.
(4) Dacă prin hotărâre se admite contestația și se dispune
reintegrarea în funcție a contestatorului, Colegiul central de
onoare de la nivelul Ministerului Educației, Cercetării și Inovării
se pronunță și asupra drepturilor salariale cuvenite retroactiv.
Art. 10. — (1) Colegiul central de onoare de la nivelul
Ministerului Educației, Cercetării și Inovării este competent să
soluționeze contestațiile conform art. 3 alin. (1).
(2) Colegiile de onoare de la nivelul instituțiilor de învățământ
superior sunt competente să soluționeze contestațiile conform
prevederilor art. 3 alin. (2).
CAPITOLUL V
Procedura soluționării contestației
SECȚIUNEA 1
Procedura soluționării contestației de către Colegiul central
de onoare de la nivelul Ministerului Educației,
Cercetării și Inovării

Art. 11. — (1) Secretariatul Colegiului central de onoare de la
nivelul Ministerului Educației, Cercetării și Inovării primește și
înregistrează contestația în registrul special de intrări-ieșiri al
Colegiului, întocmește un dosar pentru fiecare cerere și
elaborează referatul cauzei.
(2) Referatul cauzei cuprinde: ăpărțile”, ăobiectul”, ăactul
contestat”, ăsusțineri în apărare”, ăacte la dosar”, ăconstatări” și
ăaspecte de elucidat”.
Art. 12. — (1) Secretariatul Colegiului convoacă membrii
acestuia și citează părțile cu cel puțin 15 zile înainte de ședință.
Intimatul este citat cu copie de pe contestația depusă.
(2) Președintele/vicepreședintele Colegiului constată
îndeplinirea condițiilor de cvorum necesare pentru desfășurarea
statutară a ședinței Colegiului și conduce lucrările acestuia.
Art. 13. — (1) La solicitarea părților, Colegiul poate acorda un
singur termen pentru lipsă de apărare, temeinic motivată.
(2) În situația în care, deși au fost legal citate, părțile nu se
prezintă, Colegiul procedează la judecarea cauzei în lipsă, dacă
aceasta a fost solicitată de una dintre părți. În caz contrar,
Colegiul dispune suspendarea soluționării cauzei.

15

Art. 14. — (1) Membrii Colegiului sunt obligați să stăruie în
aflarea adevărului în vederea soluționării contestației și pentru
a pronunța o hotărâre temeinică și legală.
(2) Cu privire la situația de fapt și motivarea în drept invocate
de părți în susținerea pretențiilor și apărărilor lor, Colegiul este
în drept să le ceară acestora să prezinte explicații, oral sau în
scris, precum și să pună în dezbaterea lor orice împrejurări de
fapt ori de drept, chiar dacă nu sunt menționate în contestație
sau în întâmpinare.
(3) Colegiul, din oficiu, poate pune în discuția părților excepții
de procedură sau de fond, precum și administrarea de probe.
(4) Dezbaterile se consemnează într-un proces-verbal de
ședință, semnat de membrii Colegiului.
(5) După încheierea dezbaterilor, membrii Colegiului
hotărăsc motivat asupra contestației, pe baza probelor
administrate și a susținerilor părților.
(6) Hotărârea se ia cu majoritatea simplă a membrilor
prezenți.
Art. 15. — (1) Hotărârea Colegiului se redactează, se
motivează atât în fapt, cât și în drept, se semnează de către
președinte, iar în lipsa acestuia, de către vicepreședintele
Colegiului și se comunică părților.
(2) Colegiul central de onoare poate amâna pronunțarea cel
mult 10 zile, menționând în cuprinsul hotărârii cauza amânării.
Art. 16. — Procesul-verbal și înscrisurile care fac obiectul
dosarului, precum și dovada comunicării hotărârii se păstrează
în arhiva Ministerului Educației, Cercetării și Inovării, potrivit
prevederilor legale aflate în vigoare.
Art. 17. — Hotărârea Colegiului central de onoare de la
nivelul Ministerului Educației, Cercetării și Inovării poate fi
contestată de către partea nemulțumită la instanța competentă,
în termen de 15 zile de la comunicare.
SECȚIUNEA a 2-a
Procedura soluționării contestației de către colegiile de onoare
de la nivelul instituțiilor de învățământ superior

Art. 18. — Prevederile art. 11—15 și 17 din prezentul
regulament se aplică în mod corespunzător în cazul
contestațiilor pentru a căror soluționare sunt competente
colegiile de onoare de pe lângă instituțiile de învățământ
superior.
Art. 19. — În cazul în care contestatorul este un membru al
colegiului, se respectă procedura prevăzută la art. 18, cu
mențiunea că acesta nu participă la dezbateri și nu are drept de
vot.
Art. 20. — Procesul-verbal și înscrisurile care fac obiectul
dosarului, precum și dovada comunicării hotărârii se păstrează
în arhiva instituției de învățământ superior, potrivit prevederilor
legale în vigoare.
CAPITOLUL VI
Dispoziții finale
Art. 21. — Prevederile prezentului regulament se
completează cu dispozițiile Codului de procedură civilă.
Art. 22. — Membrii colegiilor de onoare pot beneficia pentru
activitatea desfășurată în cadrul acestora de drepturi salariale
suplimentare, în condițiile legii.
Art. 23. — Prezentul regulament intră în vigoare de la data
publicării în Monitorul Oficial al României, Partea I.

16

MONITORUL OFICIAL AL ROMÂNIEI, PARTEA I, Nr. 394/11.VI.2009

ACTE ALE AUTORITĂȚII ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale, organizațiilor cetățenilor români
aparținând minorităților naționale și a candidaților independenți care au depus până la data de
10 iunie 2009 rapoartele detaliate ale veniturilor și cheltuielilor electorale, conform art. 38 alin. (11)
din Legea nr. 334/2006 privind finanțarea activității partidelor politice și a campaniilor electorale,
cu modificările și completările ulterioare, pentru alegerile europarlamentare
1. Partidul Democrat Liberal
2. Partidul Național Liberal
3. Uniunea Democrată Maghiară din România
4. Partidul Național Țărănesc Creștin Democrat
5. Alianța Electorală PSD+PC
6. Partidul România Mare
7. Forța Civică
8. Băsescu Elena, candidat independent
9. Abraham Pavel, candidat independent
București, 10 iunie 2009.
Nr. 16.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 394/11.VI.2009 conține 16 pagini.

Prețul: 3,20 lei

&JUYDGY|431164]
ISSN 1453—4495

