Anul 177 (XXI) — Nr. 300

PARTEA I

LEGI, DECRETE, HOTĂRÂRI ȘI ALTE ACTE

Joi, 7 mai 2009

SUMAR

Nr.

Pagina

734.

LEGI ȘI DECRETE
109.

Nr.

— Lege pentru ratificarea Protocolului opțional,
adoptat la New York la 18 decembrie 2002, la
Convenția împotriva torturii și a altor pedepse ori
tratamente cu cruzime, inumane sau degradante,
adoptată la New York la 10 decembrie 1984..............

2

Protocol opțional la Convenția împotriva torturii și a altor
pedepse ori tratamente cu cruzime, inumane sau
degradante ................................................................

2–7

629.

— Decret privind promulgarea Legii pentru ratificarea
Protocolului opțional, adoptat la New York la 18 decembrie
2002, la Convenția împotriva torturii și a altor pedepse
ori tratamente cu cruzime, inumane sau degradante,
adoptată la New York la 10 decembrie 1984 ............

Pagina
— Decret privind promulgarea Legii pentru modificarea
și completarea Ordonanței Guvernului nr. 82/2001
privind stabilirea unor forme de sprijin financiar pentru
unitățile de cult aparținând cultelor religioase
recunoscute din România ..........................................

10

DECIZII ALE CURȚII CONSTITUȚIONALE
Decizia nr. 355 din 17 martie 2009 referitoare la excepția de
neconstituționalitate a dispozițiilor art. 83, art. 84 și
art. 864 din Codul penal, precum și a dispozițiilor art. 30
alin. (5) din Legea nr. 47/1992 privind organizarea și
funcționarea Curții Constituționale ............................

11–12

HOTĂRÂRI ALE GUVERNULUI ROMÂNIEI

7
498.

728.

128.

— Lege privind aprobarea Ordonanței de urgență a
Guvernului nr. 150/2008 pentru modificarea și
completarea Legii nr. 227/2006 privind prevenirea și
combaterea dopajului în sport ....................................

8

— Decret pentru promulgarea Legii privind aprobarea
Ordonanței de urgență a Guvernului nr. 150/2008
pentru modificarea și completarea Legii nr. 227/2006
privind prevenirea și combaterea dopajului în sport ....

12

499.

— Hotărâre privind scoaterea din inventarul centralizat
al bunurilor din domeniul public al statului a unui imobil
aflat în administrarea Ministerului Administrației și
Internelor, ca urmare a retrocedării acestuia către foștii
proprietari ..................................................................

13

500.

122.

— Hotărâre pentru modificarea poziției nr. 89 din
anexa nr. 5 la Hotărârea Guvernului nr. 969/2002
privind atestarea domeniului public al județului Cluj,
precum și al municipiilor, orașelor și comunelor din
județul Cluj..................................................................

— Hotărâre pentru implementarea sistemului de
transmitere a datelor despre pasageri în aeroporturi ....

14

9

— Lege pentru modificarea și completarea Ordonanței
Guvernului nr. 82/2001 privind stabilirea unor forme de
sprijin financiar pentru unitățile de cult aparținând
cultelor religioase recunoscute din România..............

REPUBLICĂRI
9–10

Legea nr. 61/1993 privind alocația de stat pentru copii ........

14–16

2

MONITORUL OFICIAL AL ROMÂNIEI, PARTEA I, Nr. 300/7.V.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Protocolului opțional, adoptat la New York la 18 decembrie 2002,
la Convenția împotriva torturii și a altor pedepse ori tratamente cu cruzime,
inumane sau degradante, adoptată la New York la 10 decembrie 1984
Parlamentul României adoptă prezenta lege.
Art. 1. — Se ratifică Protocolul opțional, adoptat la New York
la 18 decembrie 2002, la Convenția împotriva torturii și a altor
pedepse ori tratamente cu cruzime, inumane sau degradante,
adoptată la New York la 10 decembrie 1984, la care România a
aderat prin Legea nr. 19/1990, publicată în Monitorul Oficial al
României, Partea I, nr. 112 din 10 octombrie 1990.
Art. 2. — Cu ocazia depunerii instrumentului de ratificare,
România formulează următoarea declarație:

ăÎn conformitate cu prevederile art. 24 paragraful 1 din
Protocolul opțional la Convenția împotriva torturii și a altor
pedepse ori tratamente cu cruzime, inumane sau degradante,
România declară că amână cu 3 ani punerea în aplicare a
obligațiilor prevăzute în partea a IV-a, referitoare la mecanismele
naționale de prevenire.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 14 aprilie 2009.
Nr. 109.

P R O T O C O L*)

opțional la Convenția împotriva torturii și a altor pedepse ori tratamente cu cruzime, inumane sau degradante*)
Adoptat la 18 decembrie 2002 în cadrul celei de-a 57-a sesiuni a Adunării Generale a Națiunilor Unite prin
Rezoluția A/RES/57/199
Preambul
Statele-părți la prezentul protocol,
reafirmând faptul că tortura și pedepsele ori tratamentele inumane sau degradante sunt interzise și constituie încălcări
grave ale drepturilor omului,
cu convingerea că este în continuare necesară luarea de măsuri pentru a realiza scopurile Convenției împotriva torturii și
a altor pedepse ori tratamente cu cruzime, inumane sau degradante (denumită în continuare Convenția), și a consolida protecția
persoanelor private de libertate împotriva torturii și a tratamentelor sau pedepselor inumane sau degradante,
reamintind că art. 2 și 16 din Convenție obligă pe fiecare stat-parte să ia măsuri efective în vederea prevenirii actelor de
tortură și a pedepselor ori altor tratamente cu cruzime, inumane sau degradante pe orice teritoriu aflat sub jurisdicția sa,
recunoscând faptul că statele sunt primele care răspund de punerea în practică a acelor articole, că consolidarea protecției
oferite persoanelor private de libertate și respectarea integrală a drepturilor omului față de acestea sunt o responsabilitate comună
a tuturor și că organele internaționale de implementare completează și consolidează măsurile luate la nivel național,
reamintind că prevenirea efectivă a torturii și a pedepselor ori tratamentelor inumane sau degradante presupune educare
și o combinație de diverse măsuri legislative, administrative, judiciare și de altă natură,
reamintind, de asemenea, că Conferința Mondială privind Drepturile Omului a declarat ferm că eforturile de eradicare a
torturii ar trebui să se concentreze mai întâi asupra prevenirii și a solicitat adoptarea unui protocol opțional la Convenție, menit să
stabilească un sistem preventiv de vizite regulate la locurile de detenție,
*) Traducere.

MONITORUL OFICIAL AL ROMÂNIEI, PARTEA I, Nr. 300/7.V.2009

3

având convingerea că protecția persoanelor private de libertate împotriva torturii și a pedepselor ori tratamentelor inumane
sau degradante poate fi consolidată prin mijloace nejudiciare de natură preventivă, bazate pe vizitele regulate la locurile de detenție,
au convenit după cum urmează:
PARTEA I
Principii generale
ARTICOLUL 1

Obiectivul prezentului protocol este stabilirea unui sistem de
vizite sistematice efectuate de către organisme independente
internaționale și naționale la locurile în care persoanele sunt
private de libertate, în vederea prevenirii torturii și a pedepselor
ori tratamentelor inumane sau degradante.
ARTICOLUL 2

1. Prin prezentul protocol se înființează Subcomitetul de
prevenire a torturii și a pedepselor ori tratamentelor inumane
sau degradante, în cadrul Comitetului pentru Prevenirea Torturii
(denumit în continuare Subcomitetul de prevenire), care va avea
atribuțiile prevăzute de prezentul protocol.
2. Subcomitetul de prevenire își va desfășura activitatea în
cadrul reprezentat de Carta Națiunilor Unite și va fi călăuzit de
scopurile și principiile exprimate în aceasta, precum și de
normele Organizației Națiunilor Unite (denumită în continuare
Națiunile Unite) referitoare la tratamentul persoanelor private de
libertate.
3. În egală măsură, Subcomitetul de prevenire se va călăuzi
pe principiile confidențialității, imparțialității, nonselectivității,
universalității și obiectivității.
4. Subcomitetul de prevenire și statele-părți cooperează în
vederea punerii în aplicare a prezentului protocol.
ARTICOLUL 3

Fiecare stat-parte înființează, desemnează ori menține la
nivel național unul sau mai multe organisme de vizitare pentru
prevenirea torturii și a pedepselor ori tratamentelor inumane sau
degradante (denumite în continuare mecanisme naționale de
prevenire).
ARTICOLUL 4

1. Fiecare stat-parte va permite efectuarea vizitelor, în
conformitate cu prezentul protocol, de către mecanismele
prevăzute la art. 2 și 3, în orice loc aflat sub jurisdicția și controlul
său, în care persoanele sunt sau ar putea fi private de libertate,
fie în baza unui ordin al unei autorități publice sau la cererea
acesteia ori acordul tacit al acesteia (denumite în continuare
locuri de detenție). Aceste vizite se întreprind în scopul
consolidării, dacă este necesar, a protecției acestor persoane
împotriva torturii și a pedepselor ori tratamentelor inumane sau
degradante.
2. În sensul prezentului protocol, privarea de libertate
înseamnă orice formă de detenție sau închisoare ori plasarea
unei persoane într-un loc public sau privat de reținere pe care nu
îl poate părăsi după voia sa, prin ordinul oricărei autorități
judiciare, administrative sau de altă natură.
PARTEA a II-a
Subcomitetul de prevenire
ARTICOLUL 5

1. Subcomitetul de prevenire va fi compus din 10 membri.
După cea de-a cincizecea ratificare sau aderare la prezentul
protocol, numărul membrilor Subcomitetului de prevenire va
crește până la 25.

2. Membrii Subcomitetului de prevenire vor fi aleși dintre
persoane cu înalt caracter moral, cu experiență profesională
dovedită în domeniul administrării justiției, mai ales în domeniul
dreptului penal, al administrării penitenciarelor sau a poliției ori
în alte domenii pertinente pentru tratamentul persoanelor private
de libertate.
3. La stabilirea componenței Subcomitetului de prevenire vor
fi avute în vedere distribuirea geografică echitabilă și
reprezentarea diverselor forme de civilizație și a sistemelor
juridice ale statelor-părți.
4. De asemenea, se va lua în considerare și reprezentarea
echilibrată din punctul de vedere al sexelor pe baza principiilor
egalității și nediscriminării.
5. Subcomitetul de prevenire nu poate avea în componența
sa 2 membri care sunt cetățeni ai aceluiași stat.
6. Membrii Subcomitetului de prevenire își vor desfășura
activitatea în calitate de persoane fizice, vor fi independenți și
imparțiali și vor acționa în mod eficient la dispoziția
Subcomitetului de prevenire.
ARTICOLUL 6

1. Fiecare stat-parte poate desemna, în conformitate cu
alin. 2 din prezentul articol, până la 2 candidați care posedă
calificările și îndeplinesc cerințele prevăzute la art. 5, asigurând
în același timp informații detaliate privind calificările celor
desemnați.
2. a) Persoanele desemnate trebuie să aibă cetățenia unui
stat-parte la prezentul protocol.
b) Cel puțin unul dintre cei 2 candidați trebuie să aibă
cetățenia statului-parte care l-a desemnat.
c) Nu pot fi desemnați mai mult de 2 cetățeni ai unui singur
stat-parte.
d) Orice stat-parte este obligat ca, înainte de a nominaliza
un cetățean al altui stat-parte, să solicite și să obțină acordul
acelui stat-parte.
3. Cu cel puțin 5 luni înainte de data reuniunii statelor-părți în
cadrul căreia vor avea loc alegerile, secretarul general al
Națiunilor Unite va trimite o scrisoare fiecărui stat-parte,
invitându-l să transmită nominalizările în termen de 3 luni.
Secretarul general va depune o listă alfabetică a tuturor
persoanelor astfel desemnate, specificând statele-părți care
le-au desemnat.
ARTICOLUL 7

1. Membrii Subcomitetului de prevenire vor fi aleși în
următorul mod:
a) în primul rând se va lua în considerare îndeplinirea
cerințelor și criteriilor prevăzute la art. 5;
b) alegerile inițiale vor avea loc în termen de 6 luni de la
intrarea în vigoare a prezentului protocol;
c) statele-părți vor alege prin vot secret membrii
Subcomitetului de prevenire;
d) alegerea membrilor Subcomitetului de prevenire va avea
loc în cadrul reuniunilor bienale ale statelor-părți, convocate de
către secretarul general al Națiunilor Unite. În cadrul acestor
reuniuni, la care prezența a două treimi dintre statele-părți va fi
considerată cvorum, persoanele alese ca membri ai
Subcomitetului de prevenire vor fi cele care au obținut cel mai
mare număr de voturi și majoritatea absolută a voturilor
reprezentanților statelor-părți care sunt prezenți și votează.

4

MONITORUL OFICIAL AL ROMÂNIEI, PARTEA I, Nr. 300/7.V.2009

2. Dacă în cadrul procesului de alegere 2 cetățeni ai aceluiași
stat-parte au devenit eligibili ca membri ai Subcomitetului de
prevenire, candidatul care a primit cel mai mare număr de voturi
va fi ales ca membru al Subcomitetului de prevenire. Dacă cei
2 cetățeni au primit același număr de voturi, se aplică
următoarea procedură:
a) dacă numai unul dintre ei a fost desemnat de către statulparte al cărui cetățean este, acel cetățean va fi ales ca membru
al Subcomitetului de prevenire;
b) dacă ambii candidați au fost desemnați de către statulparte ai cărui cetățeni sunt, se va desfășura un al doilea vot
secret separat pentru a stabili care dintre aceștia va deveni
membru;
c) dacă niciunul dintre cei 2 candidați nu a fost desemnat de
către statul-parte al cărui cetățean este, se va desfășura un vot
secret separat pentru a stabili care candidat va fi membru.
ARTICOLUL 8

Dacă un membru al Subcomitetului de prevenire decedează
ori demisionează sau din orice alt motiv nu își mai poate
îndeplini atribuțiile, statul-parte care l-a numit va desemna o altă
persoană eligibilă care posedă calificările și îndeplinește
cerințele prevăzute la art. 5, ținând cont de necesitatea
existenței unui echilibru adecvat în rândul diverselor domenii de
competență. Această persoană va îndeplini funcția de membru
până la următoarea reuniune a statelor-părți, sub rezerva
aprobării de către majoritatea statelor-părți. Aprobarea se
consideră acordată, cu excepția cazului în care jumătate sau
mai multe dintre statele-părți răspund negativ în termen de
6 săptămâni de la momentul când au fost informate de către
secretarul general al Națiunilor Unite despre propunerea de
numire.
ARTICOLUL 9

Membrii Subcomitetului de prevenire vor fi aleși pentru un
mandat de 4 ani. Ei pot fi realeși o singură dată, dacă sunt
nominalizați din nou. Mandatele a jumătate dintre membrii aleși
în cadrul primelor alegeri vor expira după 2 ani; imediat după
primele alegeri, numele membrilor respectivi vor fi alese prin
tragere la sorți de către președintele reuniunii la care se referă
art. 7 alin.1 lit. d).
ARTICOLUL 10

1. Subcomitetul de prevenire își alege funcționarii pentru o
perioadă de 2 ani. Aceștia pot fi realeși.
2. Subcomitetul de prevenire își stabilește propriile reguli de
procedură. Aceste reguli trebuie să prevadă, printre altele, că:
a) jumătate plus unu din totalul membrilor constituie
cvorumul;
b) deciziile Subcomitetului de prevenire se iau cu votul
majorității membrilor prezenți;
c) Subcomitetul de prevenire se reunește în ședință secretă.
3. Secretarul general al Națiunilor Unite convoacă reuniunea
inițială a Subcomitetului de prevenire. După reuniunea inițială,
Subcomitetul de prevenire se reunește conform orarului
prevăzut de regulile de procedură proprii. Subcomitetul de
prevenire și Comitetul pentru Prevenirea Torturii se reunesc
simultan cel puțin o dată pe an.
PARTEA a III-a
Atribuțiile Subcomitetului de prevenire
ARTICOLUL 11

1. Subcomitetul de prevenire va avea următoarele atribuții:
a) vizitarea locurilor la care se referă art. 4 și emiterea de
recomandări către statele-părți referitoare la protecția

persoanelor private de libertate împotriva torturii și a altor
pedepse ori tratamente inumane sau degradante;
b) în ceea ce privește mecanismele naționale de prevenire:
(i) asigură consiliere și asistență statelor-părți, atunci
când este necesar, în vederea stabilirii acestor
mecanisme;
(ii) menține contactul direct și, dacă este necesar,
confidențial cu mecanismele naționale de prevenire și
oferă acestora pregătire profesională și asistență
tehnică pentru a le consolida capacitățile;
(iii) le îndrumă și asistă în cadrul activității de evaluare a
necesităților și a mijloacelor necesare de consolidare
a protecției persoanelor private de libertate împotriva
torturii și pedepselor ori tratamentelor inumane sau
degradante;
(iv) face recomandări și observații statelor-părți în vederea
consolidării capacității și a atribuțiilor mecanismelor
naționale de prevenire pentru prevenirea torturii și
pedepselor sau tratamentelor inumane ori
degradante;
c) cooperează, pentru prevenirea torturii în general, cu
organele și mecanismele competente ale Națiunilor Unite,
precum și cu instituțiile sau organizațiile internaționale, regionale
și naționale care activează în domeniul consolidării protecției
tuturor persoanelor împotriva torturii și a pedepselor ori
tratamentelor inumane sau degradante.
ARTICOLUL 12

Pentru a permite Subcomitetului de prevenire să își
îndeplinească atribuțiile conform prevederilor art. 11, statelepărți se angajează:
a) să primească Subcomitetul de prevenire pe teritoriul lor și
să îi acorde acces la locurile de detenție în sensul art. 4 din
prezentul protocol;
b) să furnizeze toate informațiile pertinente pe care le solicită
Subcomitetul de prevenire, cu scopul de a evalua necesitățile și
măsurile de adoptat pentru consolidarea protecției persoanelor
private de libertate împotriva torturii și a pedepselor ori
tratamentelor inumane sau degradante;
c) să încurajeze și să faciliteze legăturile dintre Subcomitetul
de prevenire și mecanismele naționale de prevenire;
d) să examineze recomandările Subcomitetului de prevenire
și să dialogheze cu acesta pe tema eventualelor măsuri de
punere în aplicare.
ARTICOLUL 13

1. Subcomitetul de prevenire stabilește, mai întâi prin tragere
la sorți, un program de vizite regulate în statele-părți în vederea
îndeplinirii atribuțiilor prevăzute la art. 11.
2. După consultări, Subcomitetul de prevenire notifică
programul său statelor-părți, pentru ca acestea să poată
neîntârziat să facă aranjamentele practice necesare pentru
desfășurarea vizitelor.
3. Vizitele se întreprind de către cel puțin 2 membri ai
Subcomitetului de prevenire. Acești membri pot fi însoțiți, după
caz, de către experți cu experiență profesională dovedită și care
posedă cunoștințe în domeniile cu care se ocupă prezentul
protocol. Acești experți vor fi selectați dintr-un nomenclator al
experților întocmit pe baza propunerilor statelor-părți, ale
Oficiului Înaltului Comisar al Națiunilor Unite pentru Drepturile
Omului și ale Centrului Națiunilor Unite pentru Prevenirea
Criminalității Internaționale. La pregătirea nomenclatorului,
statele-părți interesate propun nu mai mult de 5 experți naționali.
Statul-parte interesat se poate opune includerii în vizită a unui
anumit expert, caz în care Subcomitetul de prevenire va
propune un alt expert.

MONITORUL OFICIAL AL ROMÂNIEI, PARTEA I, Nr. 300/7.V.2009

5

4. Dacă consideră că este adecvat, Subcomitetul de
prevenire poate propune efectuarea unei scurte vizite de
evaluare, după vizita propriu-zisă.

PARTEA a IV-a
Mecanismele naționale de prevenire

ARTICOLUL 14

Fiecare stat-parte va menține, nominaliza ori înființa, cel mai
târziu la un an de la intrarea în vigoare a prezentului protocol
sau de la ratificarea ori aderarea la acesta, unul sau mai multe
mecanisme naționale de prevenire, independente, pentru
prevenirea torturii la nivel național. Mecanismele înființate de
către unități descentralizate pot fi desemnate ca mecanisme
naționale de prevenire în sensul prezentului protocol, dacă se
conformează prevederilor acestuia.

ARTICOLUL 17

1. Pentru a permite Subcomitetului de prevenire să își
îndeplinească atribuțiile, statele-părți la prezentul protocol se
angajează să îi acorde:
a) acces neîngrădit la toate informațiile referitoare la numărul
persoanelor private de libertate în locurile de detenție în sensul
art. 4, precum și la numărul acestor locuri și amplasarea
acestora;
b) acces neîngrădit la toate informațiile ce privesc
tratamentul aplicat acelor persoane, precum și condițiile de
detenție;
c) sub rezerva alin. 2 de mai jos, accesul neîngrădit la toate
locurile de detenție și la instalațiile și amenajările acestora;
d) posibilitatea de a avea întrevederi cu persoanele private
de libertate, fără martori, fie personal, fie cu un interpret, dacă
se consideră necesar, precum și cu orice altă persoană despre
care Subcomitetul de prevenire consideră că poate furniza
informații pertinente;
e) libertatea de a alege locurile pe care dorește să le viziteze
și persoanele cu care dorește să aibă întrevederi.
2. Orice obiecție referitoare la vizitarea unui anumit loc de
detenție se poate formula numai din motive urgente și
imperative ce țin de apărarea națională, siguranța publică,
calamități sau tulburări grave la locul de vizitat, care împiedică
în mod temporar desfășurarea vizitei. Existența unei stări de
urgență declarate nu poate fi invocată de către un stat-parte ca
motiv de a obiecta la efectuarea unei vizite.
ARTICOLUL 15

Nicio autoritate și niciun funcționar nu va dispune, aplica,
permite ori tolera vreo sancțiune împotriva vreunei persoane sau
organizații pentru fapta de a fi comunicat Subcomitetului de
prevenire ori delegaților acestuia orice informație, fie ea
adevărată sau falsă, și niciuna dintre aceste persoane sau
organizații nu poate fi prejudiciată în vreun alt mod.
ARTICOLUL 16

1. Subcomitetul de prevenire comunică în mod confidențial
recomandările și observațiile sale statului-parte și, dacă este
cazul, mecanismului național de prevenire.
2. Subcomitetul de prevenire publică raportul său, împreună
cu orice comentarii ale statului-parte interesat, la cererea acelui
stat-parte. Dacă statul-parte face publică o parte din raport,
Subcomitetul de prevenire poate publica raportul integral sau
parțial. Totuși, nu se pot publica date cu caracter personal fără
consimțământul expres al persoanei respective.
3. Subcomitetul de prevenire prezintă un raport public anual
referitor la activitățile sale Comitetului pentru Prevenirea Torturii.
4. Dacă statul-parte refuză să coopereze cu Subcomitetul de
prevenire, conform art. 12 și 14, sau să ia măsuri pentru
îmbunătățirea situației în lumina recomandărilor Subcomitetului
de prevenire, Comitetul pentru Prevenirea Torturii poate, la
cererea Subcomitetului de prevenire, să decidă cu majoritatea
membrilor, după ce statul-parte a avut posibilitatea de a-și
exprima opinia, să facă o declarație publică în această privință
sau să publice raportul Subcomitetului de prevenire.

ARTICOLUL 18

1. Statele-părți garantează independența funcțională a
mecanismelor naționale de prevenire, precum și independența
personalului acestora.
2. Statele-părți iau măsurile necesare pentru a se asigura că
experții din cadrul mecanismului național de prevenire au
aptitudinile și cunoștințele profesionale necesare. Ele se vor
strădui să asigure echilibrul în ceea ce privește reprezentarea
sexelor și reprezentarea adecvată a grupurilor etnice și
minoritare din țară.
3. Statele-părți se angajează să pună la dispoziție resursele
necesare funcționării mecanismelor naționale de prevenire.
4. La înființarea mecanismelor naționale de prevenire,
statele-părți iau în considerare principiile referitoare la statutul
instituțiilor naționale de promovare și apărare a drepturilor
omului.
ARTICOLUL 19

Mecanismele naționale de prevenire vor avea cel puțin
următoarele atribuții:
a) examinarea în mod regulat a tratamentului aplicat
persoanelor private de libertate în locurile de detenție în sensul
art. 4, în vederea consolidării, dacă este cazul, a protecției
asigurate acestora împotriva torturii și a pedepselor ori
tratamentelor inumane sau degradante;
b) formularea de recomandări către autoritățile competente,
în vederea îmbunătățirii tratamentului și condițiilor persoanelor
private de libertate și a prevenirii torturii și a pedepselor ori
tratamentelor inumane sau degradante, luând în considerare
normele pertinente ale Națiunilor Unite;
c) formularea de propuneri și observații privind legislația
existentă sau proiectele legislative.
ARTICOLUL 20

Pentru a permite mecanismelor naționale de prevenire să își
îndeplinească atribuțiile, statele-părți la prezentul protocol se
angajează să le acorde acestora:
a) acces la toate informațiile referitoare la numărul
persoanelor private de libertate în locurile de detenție în sensul
art. 4, precum și la numărul acestor locuri și amplasarea
acestora;
b) acces la toate informațiile ce privesc tratamentul aplicat
acelor persoane, precum și condițiile de detenție;
c) acces la toate locurile de detenție și la instalațiile și
amenajările acestora;
d) posibilitatea de a avea întrevederi cu persoanele private
de libertate, fără martori, fie personal, fie cu un interpret, dacă
se consideră necesar, precum și cu orice altă persoană despre
care mecanismul național de prevenire consideră că poate
furniza informații pertinente;
e) libertatea de a alege locurile pe care doresc să le viziteze
și persoanele cu care doresc să aibă întrevederi;

6

MONITORUL OFICIAL AL ROMÂNIEI, PARTEA I, Nr. 300/7.V.2009

f) dreptul de a menține legătura cu Subcomitetul de
prevenire, de a-i trimite acestuia informații și de a se întâlni cu
acesta.
ARTICOLUL 21

1. Nicio autoritate și niciun funcționar nu va dispune, aplica,
permite ori tolera vreo sancțiune împotriva vreunei persoane sau
organizații pentru fapta de a fi comunicat mecanismului național
de prevenire ori delegaților acestuia orice informație, fie ea
adevărată sau falsă, și niciuna dintre aceste persoane sau
organizații nu poate fi prejudiciată în vreun alt mod.
2. Informațiile confidențiale strânse de către mecanismul
național de prevenire sunt privilegiate. Datele cu caracter
personal nu se pot publica fără consimțământul expres al
persoanei respective.
ARTICOLUL 22

Autoritățile competente ale statului-parte interesat
examinează recomandările mecanismului național de prevenire
și dialoghează cu acesta în vederea eventualelor măsuri de
punere în aplicare.
ARTICOLUL 23

Statele-părți la prezentul protocol se angajează să publice și
să disemineze rapoartele anuale ale mecanismelor naționale de
prevenire.
PARTEA a V-a
Declarația

PARTEA a VII-a
Prevederi finale
ARTICOLUL 27

1. Prezentul protocol este deschis spre semnarea de către
orice stat care a semnat Convenția.
2. Prezentul protocol este supus ratificării de către oricare
stat care a ratificat sau a aderat la Convenție. Instrumentele de
ratificare se depun la secretarul general al Națiunilor Unite.
3. Prezentul protocol este deschis spre aderarea de către
orice stat care a ratificat sau a aderat la Convenție.
4. Aderarea se face prin depunerea la secretarul general al
Națiunilor Unite a instrumentului de aderare.
5. Secretarul general al Națiunilor Unite aduce la cunoștința
tuturor statelor semnatare ale prezentului protocol sau care au
aderat la acesta depunerea fiecărui instrument de ratificare ori
aderare.
ARTICOLUL 28

1. Prezentul protocol intră în vigoare în cea de-a 30-a zi după
data depunerii la secretarul general al Națiunilor Unite a celui
de-al 20-lea instrument de ratificare sau aderare.
2. Pentru fiecare stat care ratifică prezentul protocol sau
aderă la acesta după depunerea la secretarul general al
Națiunilor Unite a celui de-al 20-lea instrument de ratificare ori
aderare, prezentul protocol intră în vigoare în cea de-a 30-a zi
după data depunerii propriului instrument de ratificare sau
aderare.
ARTICOLUL 29

ARTICOLUL 24

1. La momentul ratificării, statele-părți pot face o declarație
prin care amână punerea în aplicare a obligațiilor lor prevăzute
fie în partea a III-a, fie în partea a IV-a din prezentul protocol.
2. Această amânare este valabilă pe o perioadă de cel mult
3 ani. După prezentarea argumentelor de către statul-parte și în
urma consultării cu Subcomitetul de prevenire, Comitetul pentru
Prevenirea Torturii poate prelungi această perioadă cu încă
2 ani.
PARTEA a VI-a
Prevederi financiare
ARTICOLUL 25

1. Cheltuielile făcute de Subcomitetul de prevenire în
legătură cu punerea în aplicare a prezentului protocol se suportă
de către Națiunile Unite.
2. Secretarul general al Națiunilor Unite asigură personalul și
spațiile necesare îndeplinirii efective a atribuțiilor de către
Subcomitetul de prevenire, conform prevederilor prezentului
protocol.
ARTICOLUL 26

1. Se înființează un fond special potrivit procedurilor
pertinente ale Adunării Generale, care va fi administrat în
conformitate cu reglementările financiare și regulile Națiunilor
Unite, cu scopul de a ajuta la finanțarea punerii în aplicare a
recomandărilor Subcomitetului de prevenire formulate în urma
unei vizite într-un stat-parte, precum și la finanțarea unor
programe educaționale ale mecanismelor naționale de
prevenire.
2. Fondul special poate fi finanțat din contribuții voluntare
făcute de guverne, organizații interguvernamentale sau
neguvernamentale și alte entități private sau publice.

Prevederile prezentului protocol se aplică tuturor părților
statelor federale, fără limitări sau excepții.
ARTICOLUL 30

Nu se pot formula rezerve privind prezentul protocol.
ARTICOLUL 31

Prevederile prezentului protocol nu afectează obligațiile
statelor-părți, așa cum decurg din orice convenție regională care
instituie un sistem de vizitare a locurilor de detenție.
Subcomitetul de prevenire și organele înființate în baza acestor
convenții regionale sunt încurajate să se consulte și să
coopereze pentru a evita paralelismele și pentru a promova în
mod eficient obiectivele prezentului protocol.
ARTICOLUL 32

Prevederile prezentului protocol nu afectează obligațiile
statelor-părți, așa cum decurg din cele 4 convenții de la Geneva
din 12 august 1949 și din protocoalele adiționale la acestea din
8 iunie 1977, și nici posibilitatea oricărui stat-parte de a autoriza
Comitetul Internațional al Crucii Roșii să viziteze locurile de
detenție în situații care nu sunt prevăzute de dreptul umanitar
internațional.
ARTICOLUL 33

1. Oricare stat-parte poate denunța prezentul protocol în
orice moment, prin notificare scrisă către secretarul general al
Națiunilor Unite, care informează ulterior toate celelalte statepărți la prezentul protocol și la Convenție. Denunțarea intră în
vigoare după un an de la data primirii notificării de către
secretarul general.
2. Această denunțare nu produce efectul de a scuti
statul-parte de obligațiile sale prevăzute de prezentul protocol
în legătură cu orice act sau situație care poate avea loc înainte

MONITORUL OFICIAL AL ROMÂNIEI, PARTEA I, Nr. 300/7.V.2009
de data la care denunțarea intră în vigoare sau cu acțiunile pe
care Subcomitetul de prevenire a decis sau poate decide să le
întreprindă cu privire la respectivul stat-parte. De asemenea,
denunțarea nu prejudiciază în niciun mod continuarea
considerațiilor asupra oricărei chestiuni luate deja în considerare
de către Subcomitetul de prevenire înainte de data la care
denunțarea intră în vigoare.
3. După data la care intră în vigoare denunțarea de către
statul-parte, Subcomitetul de prevenire nu poate începe să ia în
considerare nicio chestiune nouă legată de acel stat.
ARTICOLUL 34

1. Oricare stat-parte la prezentul protocol poate propune o
modificare pe care o depune la secretarul general al Națiunilor
Unite. Secretarul general comunică apoi statelor-părți la
prezentul protocol modificarea propusă, solicitându-le să îi
notifice dacă sunt de acord cu desfășurarea unei conferințe a
statelor-părți în scopul examinării și votului asupra propunerii.
În cazul în care, în termen de 4 luni de la data acestei
comunicări, cel puțin o treime dintre statele-părți sunt de acord
cu desfășurarea unei astfel de conferințe, secretarul general
convoacă conferința sub auspiciile Națiunilor Unite. Orice
modificare adoptată de către majoritatea de două treimi dintre
statele-părți prezente și care votează la conferință va fi trimisă
de către secretarul general al Națiunilor Unite statelor-părți spre
acceptare.
2. O modificare adoptată în conformitate cu alin. 1 al
prezentului articol intră în vigoare atunci când a fost acceptată
de către o majoritate de două treimi dintre statele-părți la
prezentul protocol, în conformitate cu procedurile constituționale
ale acestora.

3. După ce intră în vigoare, modificările sunt obligatorii pentru
statele-părți care le-au acceptat, iar celelalte state-părți sunt
obligate numai de prevederile prezentului protocol și de
eventualele modificări anterioare pe care le-au acceptat.
ARTICOLUL 35

Membrilor Subcomitetului de prevenire și ai mecanismelor
naționale de prevenire li se acordă privilegiile și imunitățile
necesare pentru a-și exercita atribuțiile în mod independent.
Membrilor Subcomitetului de prevenire li se acordă privilegiile
și imunitățile specificate la secțiunea 22 din Convenția privind
privilegiile și imunitățile Națiunilor Unite din 13 februarie 1946,
sub rezerva prevederilor secțiunii 23 din respectiva convenție.
ARTICOLUL 36

Când vizitează un stat-parte, membrii Subcomitetului de
prevenire sunt obligați, fără a afecta prevederile și scopurile
prezentului protocol și privilegiile și imunitățile de care se
bucură:
a) să respecte legile și reglementările statului vizitat;
b) să se abțină de la orice acțiune sau activitate incompatibilă
cu natura imparțială și internațională a îndatoririlor lor.
ARTICOLUL 37

1. Prezentul protocol, ale cărui versiuni în limbile arabă,
chineză, engleză, franceză, rusă și spaniolă sunt egal autentice,
se depune la secretarul general al Națiunilor Unite.
2. Secretarul general al Națiunilor Unite transmite tuturor
statelor copii certificate ale prezentului protocol.

PREȘEDINTELE ROMÂNIEI

DECRET
privind promulgarea Legii pentru ratificarea Protocolului
opțional, adoptat la New York la 18 decembrie 2002,
la Convenția împotriva torturii și a altor pedepse
ori tratamente cu cruzime, inumane sau degradante,
adoptată la New York la 10 decembrie 1984
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Protocolului opțional,
adoptat la New York la 18 decembrie 2002, la Convenția împotriva torturii și a altor
pedepse ori tratamente cu cruzime, inumane sau degradante, adoptată la New
York la 10 decembrie 1984, și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 13 aprilie 2009.
Nr. 629.

7

8

MONITORUL OFICIAL AL ROMÂNIEI, PARTEA I, Nr. 300/7.V.2009
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 150/2008 pentru modificarea
și completarea Legii nr. 227/2006 privind prevenirea și combaterea dopajului în sport
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 150 din 4 noiembrie 2008 pentru modificarea și
completarea Legii
nr. 227/2006 privind prevenirea și
combaterea dopajului în sport, publicată în Monitorul Oficial al
României, Partea I, nr. 809 din 3 decembrie 2008, cu
următoarele modificări și completări:
1. La articolul I, după punctul 3 se introduce un nou
punct, punctul 31, cu următorul cuprins:
ă31. La articolul 3, punctele 10, 16 și 23 se modifică și vor
avea următorul cuprins:
«10. ofițer de control doping — persoană atestată de
Ministerul Muncii, Familiei și Protecției Sociale și care are, pe
baza delegației emise de Agenția Națională Anti-Doping,
responsabilitatea gestionării la fața locului a ședinței de
prelevare a probelor;
..............................................................................................
16. substanță specifică — orice substanță calificată astfel în
cuprinsul listei interzise;
..............................................................................................
23. falsificare — modificarea printr-o acțiune incorectă,
obstrucționarea, inducerea în eroare sau orice comportament
fraudulos, în scopul de a modifica rezultatele testării doping sau
de a împiedica desfășurarea procedurilor obișnuite de testare
doping, precum și oferirea de informații false Agenției Naționale
Anti-Doping;».”
2. La articolul I, după punctul 4 se introduce un nou
punct, punctul 41, cu următorul cuprins:
ă41. Articolul 4 se modifică și va avea următorul cuprins:
«Art. 4. — În vederea combaterii fenomenului de dopaj în
sport funcționează Agenția Națională Anti-Doping, denumită în
continuare Agenția, instituție publică cu personalitate juridică,
cu autonomie decizională în activitatea antidoping, în
subordinea Guvernului, coordonată de primul-ministru, finanțată
din venituri proprii și subvenții acordate de la bugetul de stat,
prin bugetul Secretariatului General al Guvernului, cu sediul în
municipiul București, bd. Basarabia nr. 37—39, sectorul 2.»”
3. La articolul I punctul 8, articolul 7 se modifică și va
avea următorul cuprins:
ăArt. 7. — Posturile publice de radio și de televiziune pun la
dispoziție, gratuit, Agenției un spațiu de emisie de minimum
30 de minute lunar, din care 50% la ore de maximă audiență,
pentru difuzarea de emisiuni cu caracter educativ și materiale
promoționale, în scopul prevenirii și combaterii dopajului în
sport.”

4. La articolul I punctul 9, litera b) a alineatului (1) al
articolului 9 se modifică și va avea următorul cuprins:
ăb) 3 reprezentanți ai aparatului de lucru al Guvernului;”.
5. La articolul I punctul 12, articolul 13 se modifică și va
avea următorul cuprins:
ăArt. 13. — Finanțarea cheltuielilor curente și de capital ale
Agenției se asigură din venituri proprii și subvenții acordate de
la bugetul de stat, prin bugetul Secretariatului General al
Guvernului.”
6. La articolul I punctul 25, alineatul (7) al articolului 26
se modifică și va avea următorul cuprins:
ă(7) După încheierea investigațiilor prevăzute la alin. (6),
Agenția informează sportivul în cauză și federația sportivă
națională responsabilă, Ministerul Tineretului și Sportului,
Comitetul Olimpic și Sportiv Român, federația internațională
responsabilă și Agenția Mondială Anti-Doping dacă rezultatul atipic
va fi înaintat drept un rezultat pozitiv, cu respectarea alin. (4).”
7. La articolul I punctul 38, alineatul (3) al articolului 36
se modifică și va avea următorul cuprins:
ă(3) În situația în care, pe perioada suspendării, sportivul se
retrage din activitatea sportivă, iar ulterior solicită reintegrarea în
activitatea sportivă, acesta nu va putea fi reintegrat decât după
informarea Agenției și efectuarea de testări doping fără aviz
prealabil, pe o perioadă de timp egală cu perioada de
suspendare rămasă de efectuat la data retragerii.”
8. La articolul I punctul 45, articolele 482 și 483 se
modifică și vor avea următorul cuprins:
ăArt. 482. — Deciziile Comisiei de apel pot fi contestate la
Curtea de arbitraj sportiv de la Lausanne, în termen de 21 de
zile de la data comunicării.
Art. 483. — Deciziile prevăzute la art. 47 lit. a)—e) și g), luate
în legătură cu o competiție din cadrul unei manifestări sportive
internaționale sau care implică sportivi de nivel internațional, pot
fi contestate la Curtea de arbitraj sportiv de la Lausanne, în
termen de 21 de zile de la data comunicării, de către
următoarele persoane:
a) sportivii de nivel internațional sau altă persoană care este
subiect al deciziei contestate;
b) structura sportivă căreia îi aparține sportivul sau cealaltă
parte în legătură cu care s-a luat decizia contestată;
c) federația internațională responsabilă;
d) organizația antidoping a țării de domiciliu a
persoanei/sportivului;
e) Agenție;
f) Agenția Mondială Anti-Doping.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 29 aprilie 2009.
Nr. 122.

MONITORUL OFICIAL AL ROMÂNIEI, PARTEA I, Nr. 300/7.V.2009

9

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 150/2008
pentru modificarea și completarea Legii nr. 227/2006
privind prevenirea și combaterea dopajului în sport
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 150/2008 pentru modificarea și completarea Legii nr. 227/2006
privind prevenirea și combaterea dopajului în sport și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 28 aprilie 2009.
Nr. 728.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Ordonanței Guvernului nr. 82/2001 privind stabilirea unor forme
de sprijin financiar pentru unitățile de cult aparținând cultelor religioase recunoscute din România
Parlamentul României adoptă prezenta lege.
Art. I. — Ordonanța Guvernului nr. 82/2001 privind stabilirea
unor forme de sprijin financiar pentru unitățile de cult aparținând
cultelor religioase recunoscute din România, publicată în
Monitorul Oficial al României, Partea I, nr. 543 din 1 septembrie
2001, aprobată cu modificări și completări prin Legea
nr. 125/2002, se modifică și se completează după cum urmează:
1. La articolul 2, după alineatul (5) se introduce un nou
alineat, alineatul (6), cu următorul cuprins:
ă(6) Autoritățile administrației publice locale pot aproba
suplimentarea numărului de posturi pentru personalul neclerical
angajat în unitățile ce aparțin cultelor religioase recunoscute din
România, ținând seama de numărul de adepți ai fiecărui cult
religios, sprijinul financiar urmând a se asigura din veniturile
proprii ale bugetelor locale.”
2. La articolul 3, alineatul (1) se modifică și va avea
următorul cuprins:
ăArt. 3. — (1) Se alocă de la bugetul de stat, în limita
prevederilor bugetare, prin bugetul Ministerului Culturii, Cultelor
și Patrimoniului Național, fonduri pentru restaurarea și
conservarea lăcașurilor de cult, care sunt monumente istorice,
și a bunurilor din patrimoniul cultural național mobil aparținând
cultelor religioase recunoscute din România, pentru

completarea fondurilor proprii necesare întreținerii și funcționării
unităților de cult cu venituri mici sau fără venituri, pentru
amenajarea și întreținerea muzeelor deținute ori pe care le
administrează, pentru construirea și repararea sediilor
administrative ale eparhiilor sau ale centrelor de cult, a sediilor
unităților de învățământ teologic proprietate a cultelor
recunoscute, pentru construirea și repararea lăcașurilor de cult,
pentru achiziționarea de imobile necesare desfășurării activității
unităților de cult și de asistență socială și medicală susținute de
acestea, pentru construirea, amenajarea și repararea clădirilor
având destinația de așezăminte de asistență socială și medicală
ale unităților de cult, pentru activitățile de asistență socială și
medicală susținute de acestea, precum și pentru susținerea
unor acțiuni cu caracter intern și internațional realizate de cultele
religioase din România.”
3. La articolul 3, după alineatul (1) se introduce un nou
alineat, alineatul (11), cu următorul cuprins:
ă(11) Lucrările de conservare și restaurare a lăcașurilor de
cult, care sunt monumente istorice, se realizează cu respectarea
prevederilor Legii nr. 422/2001 privind protejarea monumentelor
istorice, republicată.”

10

MONITORUL OFICIAL AL ROMÂNIEI, PARTEA I, Nr. 300/7.V.2009

4. La articolul 3, alineatul (2) se modifică și va avea
următorul cuprins:
ă(2) De la bugetele locale se pot aloca fonduri pentru
completarea fondurilor proprii necesare pentru întreținerea și
funcționarea unităților de cult fără venituri sau cu venituri reduse,
pentru construirea ori repararea lăcașurilor de cult și pentru
conservarea și întreținerea bunurilor aparținând cultelor și care
fac parte din patrimoniul cultural național mobil, pentru
amenajarea și întreținerea muzeelor cultural-religioase, pentru
construirea și repararea sediilor administrative ale eparhiilor sau
ale centrelor de cult, a sediilor unităților de învățământ teologic
proprietate a cultelor recunoscute, pentru construirea,
amenajarea și repararea clădirilor având destinația de
așezăminte de asistență socială și medicală ale unităților de cult,

precum și pentru activitățile de asistență socială și medicală
susținute de acestea.”
5. În tot cuprinsul ordonanței, sintagma Ministerul
Culturii și Cultelor se înlocuiește cu sintagma Ministerul
Culturii, Cultelor și Patrimoniului Național.
Art. II. — Ordonanța Guvernului nr. 82/2001 privind stabilirea
unor forme de sprijin financiar pentru unitățile de cult aparținând
cultelor religioase recunoscute din România, publicată în
Monitorul Oficial al României, Partea I, nr. 543 din 1 septembrie
2001, aprobată cu modificări și completări prin Legea
nr. 125/2002, cu modificările și completările aduse prin prezenta
lege, se va republica în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 29 aprilie 2009.
Nr. 128.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței Guvernului nr. 82/2001 privind stabilirea
unor forme de sprijin financiar pentru unitățile de cult
aparținând cultelor religioase recunoscute din România
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Ordonanței Guvernului nr. 82/2001 privind stabilirea unor forme de sprijin financiar
pentru unitățile de cult aparținând cultelor religioase recunoscute din România și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 28 aprilie 2009.
Nr. 734.

MONITORUL OFICIAL AL ROMÂNIEI, PARTEA I, Nr. 300/7.V.2009

11

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 355
din 17 martie 2009

referitoare la excepția de neconstituționalitate a dispozițiilor art. 83, art. 84 și art. 864
din Codul penal, precum și a dispozițiilor art. 30 alin (5) din Legea nr. 47/1992 privind organizarea
și funcționarea Curții Constituționale
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 83, art. 84 și art. 864 din Codul penal, precum
și a dispozițiilor art. 30 alin. (5) din Legea nr. 47/1992 privind
organizarea și funcționarea Curții Constituționale, excepție
ridicată de Ionuț Crețu în Dosarul nr. 12.589/299/2008 al
Judecătoriei Sectorului 1 București.
La apelul nominal lipsește autorul excepției, față de care
procedura de citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 14 noiembrie 2008, pronunțată în Dosarul
nr. 12.589/299/2008, Judecătoria Sectorului 1 București a
sesizat Curtea Constituțională cu excepția de neconstituționalitate a prevederilor art. 83, art. 84 și art. 864 din Codul
penal, precum și a dispozițiilor art. 30 alin. (5) din Legea
nr. 47/1992 privind organizarea și funcționarea Curții
Constituționale, excepție ridicată de Ionuț Crețu în dosarul de
mai sus.
În motivarea excepției de neconstituționalitate autorul
acesteia susține că dispozițiile legale atacate sunt
neconstituționale, întrucât, în ce privește textul art. 864 din Codul
penal, acesta restrânge posibilitatea părților de a avea un
proces echitabil, în condițiile în care poate fi interpretat neunitar,
iar în ce privește art. 83 și art. 84 din Codul penal, acestea
instituie posibilitatea revocării suspendării executării pedepsei
fără a ține seama de faptul că persoana condamnată a încercat
să-și îndeplinească obligațiile impuse de instanță. Referitor la
prevederile art. 30 alin. (5) din Legea nr. 47/1992 se susține că,
prin instituirea condiției ca părțile să fie reprezentate de un
avocat cu drept de a pleda la Înalta Curte de Casație și Justiție,
se restrânge exercitarea dreptului acestora la apărare.
Instanța de judecată opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este neîntemeiată, deoarece prevederile legale
criticate nu contravin Constituției.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 83 cu denumirea marginală Revocarea în cazul
săvârșirii unei infracțiuni, art. 84 cu denumirea marginală
Revocarea în cazul neexecutării obligațiilor civile și art. 864 cu
denumirea marginală Revocarea suspendării executării
pedepsei sub supraveghere din Codul penal, precum și
dispozițiile art. 30 alin. (5) din Legea nr. 47/1992 privind
organizarea și funcționarea Curții Constituționale, republicată în
Monitorul Oficial al României, Partea I, nr. 643 din 16 iulie 2004,
dispoziții care au următorul cuprins:
— Art. 83 din Codul penal: ăDacă în cursul termenului de
încercare cel condamnat a săvârșit din nou o infracțiune, pentru
care s-a pronunțat o condamnare definitivă chiar după expirarea
acestui termen, instanța revocă suspendarea condiționată,
dispunând executarea în întregime a pedepsei, care nu se
contopește cu pedeapsa aplicată pentru noua infracțiune.
Revocarea suspendării pedepsei nu are loc însă, dacă
infracțiunea săvârșită ulterior a fost descoperită după expirarea
termenului de încercare.
Dacă infracțiunea ulterioară este săvârșită din culpă, se
poate aplica suspendarea condiționată a executării pedepsei
chiar dacă infractorul a fost condamnat anterior cu suspendarea
condiționată a executării pedepsei. În acest caz nu mai are loc
revocarea primei suspendări.
La stabilirea pedepsei pentru infracțiunea săvârșită după
rămânerea definitivă a hotărârii de suspendare nu se mai aplică
sporul prevăzut de lege pentru recidivă.”;
— Art. 84 din Codul penal: ăDacă până la expirarea
termenului de încercare condamnatul nu a îndeplinit obligațiile
civile stabilite prin hotărârea de condamnare, instanța dispune
revocarea suspendării executării pedepsei, afară de cazul când
cel condamnat dovedește că nu a avut putință de a îndeplini
acele obligații.”;
— Art. 864 din Codul penal: ăDispozițiile art. 83 si 84 se aplică
în mod corespunzător și în cazul suspendării executării
pedepsei sub supraveghere.
Dacă cel condamnat nu îndeplinește, cu rea-credință,
măsurile de supraveghere prevăzute de lege ori obligațiile
stabilite de instanță, aceasta revocă suspendarea executării
pedepsei sub supraveghere, dispunând executarea în întregime
a pedepsei.”;
— Art. 30 alin. (5) din Legea nr. 47/1992: ăPărțile pot fi
reprezentate prin avocați cu drept de a pleda la Înalta Curte de
Casație și Justiție.”

12

MONITORUL OFICIAL AL ROMÂNIEI, PARTEA I, Nr. 300/7.V.2009

Examinând excepția de neconstituționalitate, Curtea
constată că autorul excepției nu critică contrarietatea dispozițiilor
legale criticate cu prevederile ori principiile prevăzute de
Constituție, ci este nemulțumit de interpretarea neunitară și de
modul de aplicare a acestora.

Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta se
pronunță ăfără a putea modifica sau completa prevederile
supuse controlului” și, pe cale de consecință, prezenta excepție
de neconstituționalitate urmează a fi respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 83, art. 84 și art. 864 din Codul penal, precum
și a dispozițiilor art. 30 alin. (5) din Legea nr. 47/1992 privind organizarea și funcționarea Curții Constituționale, excepție ridicată
de Ionuț Crețu în Dosarul nr. 12.589/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 17 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea poziției nr. 89 din anexa nr. 5
la Hotărârea Guvernului nr. 969/2002
privind atestarea domeniului public al județului Cluj,
precum și al municipiilor, orașelor și comunelor
din județul Cluj
În temeiul art. 108 din Constituția României, republicată, și al art. 21 alin. (3)
din Legea nr. 213/1998 privind proprietatea publică și regimul juridic al acesteia,
cu modificările și completările ulterioare,
Guvernul României adoptă prezenta hotărâre.
Articol unic. — Poziția nr. 89 din anexa nr. 5 ăInventarul bunurilor care
aparțin domeniului public al municipiului Turda” la Hotărârea Guvernului
nr. 969/2002 privind atestarea domeniului public al județului Cluj, precum și al
municipiilor, orașelor și comunelor din județul Cluj, publicată în Monitorul Oficial al
României, Partea I, nr. 684 și nr. 684 bis din 17 septembrie 2002, cu modificările
și completările ulterioare, se modifică după cum urmează:
— coloana 3 va avea următorul cuprins: ăCartierul Băi Sărate, cat. III,
Ls = 1.151,17 m, Ss = 7.230 mp”;
— coloana 4 va avea următorul cuprins: ă1994”;
— coloana 5 va avea următorul cuprins: ă216.542 lei”;
— coloana 6 va avea următorul cuprins: ăDomeniul public al municipiului
Turda, potrivit HCL nr. 15/2009”.
PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
București, 28 aprilie 2009.
Nr. 498.

MONITORUL OFICIAL AL ROMÂNIEI, PARTEA I, Nr. 300/7.V.2009

13

GUVERNUL ROMÂNIEI

HOTĂRÂRE
privind scoaterea din inventarul centralizat al bunurilor
din domeniul public al statului a unui imobil aflat
în administrarea Ministerului Administrației și Internelor,
ca urmare a retrocedării acestuia către foștii proprietari
Având în vedere prevederile art. 20 alin. (1) din Legea nr. 213/1998 privind
proprietatea publică și regimul juridic al acesteia, cu modificările și completările
ulterioare, și ale art. 2 alin. (1) din Hotărârea Guvernului nr. 1.705/2006 privind
aprobarea inventarului centralizat al bunurilor din domeniul public al statului, cu
modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă scoaterea din inventarul centralizat al bunurilor din
domeniul public al statului a imobilului înregistrat la poziția cu nr. M.F.P. 112.896,
aflat în administrarea Ministerului Administrației și Internelor, având datele de
identificare prevăzute în anexa care face parte integrantă din prezenta hotărâre,
ca urmare a retrocedării acestuia către foștii proprietari, în condițiile legii.
Art. 2. — Ministerul Administrației și Internelor își va actualiza în mod
corespunzător datele din evidența cantitativ-valorică și, împreună cu Ministerul
Finanțelor Publice, va opera modificarea corespunzătoare a anexei nr. 1 la
Hotărârea Guvernului nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul Oficial al României,
Partea I, nr. 1.020 și 1.020 bis din 21 decembrie 2006, cu modificările și
completările ulterioare.
PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
Ministrul finanțelor publice,
Gheorghe Pogea

București, 28 aprilie 2009.
Nr. 499.

ANEXĂ

D AT E L E D E I D E N T I F I C A R E

ale imobilului aflat în administrarea Ministerului Administrației și Internelor, care se scoate din inventarul centralizat al
bunurilor din domeniul public al statului ca urmare a retrocedării către foștii proprietari
Locul
unde este
situat imobilul

Comuna Șelimbăr,
str. Mihai Viteazu
nr. 205, județul Sibiu

Persoana juridică
de la care se
scoate imobilul

Ministerul Administrației
și Internelor — Inspectoratul
de Poliție al Județului Sibiu

Caracteristicile imobilului

Suprafața construită = 260,20 m2
Suprafața construită desfășurată = 465,40 m2
Suprafața utilă = 199,70 m2

Numărul
de identificare
atribuit de M.F.P.

112.896

14

MONITORUL OFICIAL AL ROMÂNIEI, PARTEA I, Nr. 300/7.V.2009
GUVERNUL ROMÂNIEI

HOTĂRÂRE
pentru implementarea sistemului de transmitere a datelor despre pasageri în aeroporturi
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) În vederea asigurării funcționării sistemului de
informații despre pasageri în aeroporturi în condițiile prevăzute
de Ordonanța Guvernului nr. 34/2006 privind obligația
transportatorilor aerieni de a comunica date despre pasageri,
aprobată cu modificări și completări prin Legea nr. 452/2006, se
autorizează Ministerul Administrației și Internelor, prin
Inspectoratul General al Poliției de Frontieră, să atribuie
contracte de servicii cu valoare totală de 22.330 mii lei.
(2) Suma prevăzută la alin. (1) se asigură pentru perioada
iulie 2009—iulie 2013 și se alocă cu această destinație de la

bugetul de stat, prin bugetul Ministerului Administrației și
Internelor, pentru fiecare an bugetar în parte.
Art. 2. — Atribuirea contractelor de achiziție publică
prevăzute la art. 1 se face potrivit prevederilor Ordonanței de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, aprobată cu
modificări și completări prin Legea nr. 337/2006, cu modificările
și completările ulterioare.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
p. Ministrul transporturilor și infrastructurii,
Constantin Dascălu,
secretar de stat
Președintele Autorității Naționale pentru Reglementarea
și Monitorizarea Achizițiilor Publice,
Cristina Trăilă
Ministrul finanțelor publice,
Gheorghe Pogea
București, 28 aprilie 2009.
Nr. 500.

REPUBLICĂRI
L E G E A Nr. 61/1993
privind alocația de stat pentru copii*)
Art. 1. — (1) Se instituie alocația de stat pentru copii ca formă
de ocrotire a statului acordată tuturor copiilor, fără discriminare.
(2) Beneficiază de alocație de stat pentru copii toți copiii în
vârstă de până la 18 ani.
(3) Alocația de stat pentru copii se acordă și tinerilor care au
împlinit vârsta de 18 ani, care urmează cursurile învățământului
liceal sau profesional, organizate în condițiile legii, până la
terminarea acestora.
(4) Tinerii prevăzuți la alin. (3) care repetă anul școlar nu
beneficiază de alocație de stat, cu excepția celor care repetă
din motive de sănătate, dovedite cu certificat medical.
Art. 2. — Beneficiază de alocație de stat pentru copii și copiii
cetățenilor străini și ai persoanelor fără cetățenie rezidenți, în
condițiile legii, în România, dacă locuiesc împreună cu părinții.

Art. 3. — (1) Cuantumul alocației de stat pentru copii este de
40 lei lunar și se majorează anual, prin hotărâre a Guvernului**),
la propunerea Ministerului Muncii, Familiei și Protecției Sociale.
(2) Titular al dreptului la alocație de stat pentru copii este
copilul.
Art. 4. — (1) Alocația de stat pentru copii se plătește unuia
dintre părinți pe baza acordului acestora sau, în caz de
neînțelegere, pe baza deciziei autorității tutelare ori a hotărârii
judecătorești, părintelui căruia i s-a încredințat copilul spre
creștere și educare.
(2) Alocația de stat pentru copii se plătește și tutorelui,
curatorului, persoanei căreia i-a fost dat în plasament familial
copilul, inclusiv asistentului maternal sau persoanei căreia i-a
fost încredințat copilul în vederea adopției, în condițiile legii.

*) Republicată în temeiul art. VI din Ordonanța de urgență a Guvernului nr. 97/2007 pentru modificarea și completarea Legii nr. 61/1993 privind alocația
de stat pentru copii, publicată în Monitorul Oficial al României, Partea I, nr. 684 din 8 octombrie 2007, aprobată cu modificări și completări prin Legea nr. 174/2008,
publicată în Monitorul Oficial al României, Partea I, nr. 715 din 21 octombrie 2008.
Legea nr. 61/1993 a fost republicată în Monitorul Oficial al României, Partea I, nr. 145 din 28 februarie 2007.
**) A se vedea Hotărârea Guvernului nr. 1.662/2008 privind majorarea cuantumului lunar al alocației de stat pentru copii, publicată în Monitorul Oficial
al României, Partea I, nr. 844 din 16 decembrie 2008.

MONITORUL OFICIAL AL ROMÂNIEI, PARTEA I, Nr. 300/7.V.2009
(3) Pentru copiii pentru care s-a stabilit măsura de protecție
specială prevăzută la art. 58 alin. (1) lit. c) din Legea
nr. 272/2004 privind protecția și promovarea drepturilor copilului,
cu modificările ulterioare, alocația de stat pentru copii se plătește
numai în cont personal.
(4) După împlinirea vârstei de 14 ani, plata alocației de stat
pentru copii se poate face direct titularului, cu încuviințarea
reprezentantului său legal.
(5) Pentru tinerii prevăzuți la art. 1 alin. (3), plata alocației de
stat se face direct acestora, pe bază de cerere. Procedura de
plată se stabilește prin normele metodologice de aplicare a
prezentei legi*).
(6) Alocația de stat pentru copiii prevăzuți la alin. (3) se
virează în conturile personale deschise pentru aceștia de către
conducătorul direcției generale de asistență socială și protecția
copilului din subordinea consiliului județean, respectiv din
subordinea consiliilor locale ale sectoarelor municipiului
București, denumită în continuare direcție generală, inclusiv
pentru copiii încredințați organismului privat acreditat și licențiat
în condițiile legii. Sumele cu titlu de alocație de stat pentru copii
se capitalizează până la împlinirea de către aceștia a vârstei de
14 ani. După împlinirea de către titular a vârstei de 14 ani
alocația de stat poate fi plătită direct acestuia, cu încuviințarea
conducătorului direcției generale, sau, în funcție de opțiunea
acestuia, poate fi capitalizată în continuare în contul personal al
acestuia până la împlinirea vârstei de 18 ani.
(7) Alocația de stat plătită în condițiile prevăzute la alin. (6) se
acordă titularului la împlinirea de către acesta a vârstei de
18 ani.
(8) În cazul decesului copilului prevăzut la alin. (3) sumele
cu titlu de alocație de stat plătite conform alin. (6) se fac venit la
bugetul de stat.
(9) În cazul în care pentru copilul prevăzut la alin. (3) măsura
de protecție specială prevăzută la art. 58 alin. (1) lit. c) din Legea
nr. 272/2004, cu modificările ulterioare, încetează sau se
modifică, alocația de stat se va acorda potrivit situației în care se
află copilul.
(10) În situația în care copiii prevăzuți la alin. (9) sunt în
întreținerea familiei sau, după caz, s-a instituit măsura
alternativă a tutelei ori măsura de protecție specială a
plasamentului la o familie, persoană sau la asistentul maternal,
suma cu titlu de alocație de stat capitalizată în condițiile alin. (6)
poate fi utilizată de către reprezentantul legal al copilului în
interesul acestuia, prin hotărârea comisiei pentru protecția
copilului.
(11) După împlinirea de către copiii prevăzuți la alin. (3) a
vârstei de 18 ani, aceștia beneficiază de alocație de stat pentru
copii în aceleași condiții ca tinerii prevăzuți la art. 1 alin. (3).
Art. 5. — (1) Lunar, serviciile de stare civilă ale consiliilor
locale comunale, orășenești, municipale și ale sectoarelor
municipiului București comunică direcției de muncă și protecție
socială județene, respectiv a municipiului București, denumite
în continuare direcții teritoriale, situația privind copiii care au
decedat.
(2) Pentru tinerii prevăzuți la art. 1 alin. (3), inspectoratul
școlar județean, respectiv al municipiului București, denumit în
continuare inspectorat școlar, transmite direcțiilor teritoriale până
la data de 1 octombrie a fiecărui an situația centralizatoare
privind elevii înscriși în anul școlar. Situația va cuprinde și elevii
înscriși în unitățile de învățământ private acreditate ori autorizate
în condițiile legii.
(3) Pe parcursul anului școlar, inspectoratele școlare transmit
lunar direcțiilor teritoriale situația privind tinerii care au împlinit
*) A se vedea nota de subsol de la art. 11.

15

vârsta de 18 ani și care nu mai urmează cursurile învățământului
liceal sau profesional organizate în condițiile legii.
(4) Pentru tinerii înscriși în unitățile de învățământ din
subordinea altor autorități ale administrației publice centrale de
specialitate, aceste unități de învățământ au obligația de a
transmite direcțiilor teritoriale situațiile prevăzute la alin. (2)
și (3).
Art. 6. — (1) Stabilirea dreptului de alocație de stat pentru
copii se face pe baza cererii și a actelor din care rezultă
îndeplinirea condițiilor de acordare a acestui drept.
(2) Cererea se face, în numele copilului, de către persoanele
prevăzute la art. 4 alin. (1)—(3).
(3) După împlinirea vârstei de 14 ani, cererea se poate face
și de către copil, cu încuviințarea reprezentantului său legal.
(4) Dreptul la alocația de stat pentru copii se stabilește
începând cu luna următoare celei în care s-a născut copilul, iar
plata drepturilor se face începând cu luna următoare depunerii
cererii.
(5) În cazul în care cererea este înregistrată ulterior lunii în
care s-a născut copilul, plata alocației de stat pentru copii se
poate face și pentru perioadele anterioare, dar nu mai mult de
12 luni.
(6) Dreptul la alocația de stat pentru copii încetează
începând cu luna următoare celei în care nu mai sunt îndeplinite
condițiile de acordare.
(7) În cazul în care achitarea drepturilor de alocație de stat
pentru copii se face prin mandat poștal, plata acesteia se
suspendă dacă timp de 3 luni reprezentantul legal al copilului
nu a încasat drepturile cu titlu de alocație de stat. Reluarea în
plată, inclusiv cu plata drepturilor restante, se face pe bază de
cerere scrisă întocmită de reprezentantul legal al copilului, care
se înregistrează la direcția teritorială.
Art. 7. — (1) Persoanele cărora li se face plata alocației de
stat pentru copii sunt obligate să comunice împrejurările care au
determinat încetarea condițiilor de acordare, în termen de 15 zile
de la apariția acestora.
(2) Sumele plătite necuvenit cu titlu de alocație de stat pentru
copii se recuperează pe baza deciziei emise de persoana
juridică care a efectuat plata alocației de stat pentru copii sau
prin angajamentul de plată scris al persoanei care le-a încasat
în mod necuvenit.
(3) Decizia prin care se recuperează sumele încasate
necuvenit se comunică celui obligat la plată în termen de 15 zile
de la emitere.
(4) Decizia de recuperare și angajamentul de plată constituie
titlu executoriu de la data comunicării, respectiv de la data
semnării.
Art. 8. — Alocația de stat pentru copii nu este impozabilă și
nu poate fi urmărită silit decât în vederea recuperării sumelor
plătite necuvenit cu acest titlu.
Art. 9. — Contestațiile formulate împotriva modului de
stabilire și de plată a alocației de stat pentru copii se
soluționează potrivit Legii contenciosului administrativ
nr. 554/2004, cu modificările și completările ulterioare.
Art. 10. — (1) Fondurile pentru plata alocației de stat pentru
copii, precum și pentru cheltuielile cu administrarea și
transmiterea drepturilor se asigură de la bugetul de stat, prin
bugetul Ministerului Muncii, Familiei și Protecției Sociale.
(2) Plata alocației de stat pentru copii se realizează prin
mandat poștal, cont curent personal sau cont de card.

16

MONITORUL OFICIAL AL ROMÂNIEI, PARTEA I, Nr. 300/7.V.2009

(3) În cazul achitării drepturilor de alocație de stat în cont
curent personal sau cont de card, direcțiile teritoriale efectuează
plata prin unitățile bancare, pe bază de borderou, cu plata unui
comision bancar.
(4) Comisionul bancar prevăzut la alin. (3) nu poate fi mai
mare de 0,1% din drepturile achitate și va fi stabilit prin
negociere, la nivel teritorial, între direcțiile teritoriale și unitățile
bancare.
Art. 11. — În aplicarea prezentei legi, precum și pentru
reglementarea modalităților de stabilire și plată a drepturilor se

emit norme metodologice, care se aprobă prin hotărâre a
Guvernului*).
Art. 12. — (1) Prezenta lege intră în vigoare la data de 1 a
lunii următoare celei în care se publică în Monitorul Oficial al
României, Partea I**).
(2) La data intrării în vigoare a prezentei legi se abrogă
art. 1—17, art. 28—30 și anexa din Decretul nr. 410/1985***)
privind alocația de stat și indemnizația pentru copii, ajutoarele ce
se acordă mamelor cu mai mulți copii și soțiilor de militari în
termen, precum și indemnizația de naștere, cu modificările și
completările ulterioare, precum și orice alte dispoziții contrare.

*) A se vedea Hotărârea Guvernului nr. 577/2008 pentru aprobarea Normelor metodologice de aplicare a prevederilor Legii nr. 61/1993 privind alocația
de stat pentru copii, precum și pentru reglementarea modalităților de stabilire și plată a alocației de stat pentru copii, publicată în Monitorul Oficial al României,
Partea I, nr. 442 din 12 iunie 2008.
**) Legea nr. 61/1993 a fost publicată în Monitorul Oficial al României, Partea I, nr. 233 din 28 septembrie 1993.
***) Decretul nr. 410/1985 privind alocația de stat și indemnizația pentru copii, ajutoarele ce se acordă mamelor cu mai mulți copii și soțiilor de militari în
termen, precum și indemnizația de naștere, publicat în Buletinul Oficial nr. 76 din 26 decembrie 1985, a fost abrogat prin Legea nr. 7/1998 privind declararea ca
abrogate a unor acte normative, publicată în Monitorul Oficial al României, Partea I, nr. 9 din 13 ianuarie 1998.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 300/7.V.2009 conține 16 pagini.

Prețul: 3,20 lei

&JUYDGY|430228]
ISSN 1453—4495

