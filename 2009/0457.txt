Anul 177 (XXI) — Nr. 457

PA RT E A I

LEGI, DECRETE, HOTĂRÂRI ȘI ALTE ACTE

Miercuri, 1 iulie 2009

SUMAR
Nr.

Pagina
DECIZII ALE CURȚII CONSTITUȚIONALE

Nr.

Pagina

92.

— Ordonanță de urgență pentru amânarea la plată a
obligațiilor fiscale neachitate la termen ca urmare a
efectelor crizei economico-financiare ........................

12

2–3

93.

Decizia nr. 735 din 12 mai 2009 referitoare la excepția de
neconstituționalitate a dispozițiilor art. 2781 alin. 2
coroborat cu art. 277 din Codul de procedură penală ....

— Ordonanță de urgență privind unele măsuri pentru
întărirea controlului în scopul combaterii transporturilor
ilicite de mărfuri ..........................................................

13

3–4

747.

Decizia nr. 770 din 12 mai 2009 referitoare la excepția de
neconstituționalitate a dispozițiilor art. 123 din Legea
fondului funciar nr. 18/1991 ........................................

5–6

— Hotărâre pentru modificarea și completarea anexei
nr. 5 la Hotărârea Guvernului nr. 905/2002 privind
atestarea domeniului public al județului BistrițaNăsăud, precum și al municipiului, orașelor și
comunelor din județul Bistrița-Năsăud........................

14

748.

— Hotărâre pentru modificarea Hotărârii Guvernului
nr. 1.002/2003 privind constituirea Comisiei pentru
coordonarea privatizării societăților comerciale de
distribuție a gazelor naturale ăDistrigaz Sud” — S.A.
București și ăDistrigaz Nord” — S.A. Târgu Mureș ....

15

Decizia nr. 734 din 12 mai 2009 referitoare la excepția de
neconstituționalitate a dispozițiilor art. 2781 alin. 1 și 2
din Codul de procedură penală ..................................

Decizia nr. 798 din 19 mai 2009 referitoare la excepția de
neconstituționalitate a dispozițiilor art. 38515 pct. 2 lit. d)
din Codul de procedură penală ..................................

6–7

Decizia nr. 818 din 26 mai 2009 referitoare la excepția de
neconstituționalitate a prevederilor art. 55 alin. (2) lit. a)
și alin. (3) lit. b) din Ordonanța de urgență a Guvernului
nr. 194/2002 privind regimul străinilor în România ....

8–9

ORDONANȚE ȘI HOTĂRÂRI
ALE GUVERNULUI ROMÂNIEI

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
736.

90.

— Ordonanță de urgență privind reglementarea unor
măsuri în domeniul administrației publice ..................

9–10

91.

— Ordonanță de urgență pentru modificarea unor acte
normative ....................................................................

11

— Ordin al ministrului afacerilor externe privind
publicarea datei ieșirii din vigoare a Acordului dintre
Guvernul României și Guvernul Republicii Italia cu
privire la promovarea și garantarea reciprocă a
investițiilor, semnat la Roma la 6 decembrie 1990,
aprobat prin Hotărârea Guvernului nr. 319/1991........

16

2

MONITORUL OFICIAL AL ROMÂNIEI, PARTEA I, Nr. 457/1.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 734
din 12 mai 2009

referitoare la excepția de neconstituționalitate a dispozițiilor art. 2781 alin. 1 și 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 1 și 2 din Codul de procedură
pe nală , exc epție rid ica tă de Ibo ia Ba don în Do sar ul
nr. 7.252/271/2008 al Judecătoriei Oradea — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că autorul excepției a
transmis note scrise prin care solicită admiterea excepției de
neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
făcând trimitere, în acest sens, la jurisprudența Curții
Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 10 noiembrie 2008, pronunțată în Dosarul
nr. 7.252/271/2008, Judecătoria Oradea — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 1 și 2 din
Codul de procedură penală. Excepția a fost ridicată de Iboia
Badon cu ocazia soluționării plângerii împotriva unei rezoluții de
neîncepere a urmăririi penale.
În motivarea excepției de neconstituționalitate autorul
acesteia susține că prevederile art. 2781 alin. 1 și 2 din Codul de
procedură penală, prin sancționarea depășirii termenelor cu
respingerea ca tardivă a plângerii împotriva actului de
netrimitere în judecată al procurorului, încalcă egalitatea în
drepturi, accesul liber la justiție și dreptul la un proces echitabil.
Consideră că persoana vătămată este sancționată pentru culpa
procurorului ierarhic superior, în condițiile în care textul de lege
criticat nu prevede nicio sancțiune pentru acesta din urmă. Arată
că ăjustiția este compatibilă cu termenele, dar actele la care se
referă termenele prevăzute de art. 2781 alin. 1 și 2 din Codul de
procedură penală nu sunt acte de justiție în înțelesul legii”. Mai
arată că ănu există nici pentru procurorul ierarhic un asemenea
impediment pentru a relua în discuție o soluție dată de procuror,
fie că se sesizează din oficiu, fie de către părți cu privire la
legalitatea și temeinicia soluției, cu atât mai mult nu poate exista
un astfel de termen pentru judecătorul îndreptățit să controleze
actul procurorului. Singurul termen cu semnificație în această
problemă este cel de prescripție a răspunderii penale de care
trebuie să țină cont atât judecătorul, cât și procurorul ierarhic
atunci când analizează plângerea împotriva actelor
procurorului.”

Judecătoria Oradea — Secția penală nu și-a exprimat
opinia asupra excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 278 1
alin. 1 și 2 din Codul de procedură penală sunt constituționale,
întrucât prevederile de lege criticate sunt menite tocmai să
asigure accesul la justiție în cauzele în care parchetul a emis
acte de netrimitere în judecată și reprezintă o concretizare a
normelor constituționale care consacră dreptul la un proces
echitabil, fiind instituite tocmai în vederea respectării exigenței
termenului rezonabil, impusă de art. 21 alin. (3) din Constituție.
Arată că, reglementând dreptul persoanei interesate de a
formula plângere direct la instanța de judecată în cazul în care
procurorul nu se conformează prevederilor art. 277 din Codul
de procedură penală, potrivit cărora procurorul este obligat să
rezolve plângerea în termen de cel mult 20 de zile de la primire
și să comunice de îndată persoanei care a făcut plângerea
modul în care a fost rezolvată, legiuitorul a dat expresie
principiului celerității care guvernează desfășurarea procesului
penal. În acest sens, face trimitere la deciziile Curții
Constituționale nr. 524/2005 și nr. 586/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 1 și 2 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăDupă respingerea plângerii făcute conform art. 275—278
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de
sub urmărire penală sau de încetare a urmăririi penale, date de
procuror, persoana vătămată, precum și orice alte persoane ale
căror interese legitime sunt vătămate pot face plângere, în
termen de 20 de zile de la data comunicării de către procuror a
modului de rezolvare, potrivit art. 277 și 278, la judecătorul de la
instanța căreia i-ar reveni, potrivit legii, competența să judece
cauza în primă instanță. Plângerea poate fi făcută și împotriva
dispoziției de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,

MONITORUL OFICIAL AL ROMÂNIEI, PARTEA I, Nr. 457/1.VII.2009
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi și ale art. 21
privind accesul liber la justiție, precum și a prevederilor art. 6
referitoare la dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 2781 alin. 1 și 2 din Codul de
procedură penală au mai fost supuse controlului de

3

constituționalitate, prin raportare la aceleași dispoziții din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și cu motivări similare. În acest sens este, de exemplu,
Decizia nr. 901 din 16 septembrie 2008, publicată în Monitorul
Oficial al României, Partea I, nr. 731 din 29 octombrie 2008, prin
care Curtea Constituțională a respins ca neîntemeiată excepția
de neconstituționalitate a dispozițiilor art. 2781 alin. 1 și 2 din
Codul de procedură penală, pentru considerentele acolo arătate.
Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 1 și 2 din Codul de procedură penală, excepție
ridicată de Iboia Badon în Dosarul nr. 7.252/271/2008 al Judecătoriei Oradea — Secția penală.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 735
din 12 mai 2009

referitoare la excepția de neconstituționalitate a dispozițiilor art. 2781 alin. 2 coroborat cu art. 277
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 2 coroborat cu art. 277 din Codul de
procedură penală, excepție ridicată de Vasilică Tălângă și Ileana
Tălângă în Dosarul nr. 13.950/212/2008 al Tribunalului
Constanța — Secția penală și de Ellinor David în Dosarul
nr. 9.911/325/2008 al Tribunalului Timiș — Secția penală.
La apelul nominal se prezintă partea Constantin Tălângă,
lipsind autorii excepției și celelalte părți, față de care procedura
de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 2.403D/2008 și nr. 2.517D/2008 au obiect
parțial identic, pune în discuție, din oficiu, problema conexării
cauzelor.

Partea Constantin Tălângă lasă la aprecierea Curții
conexarea dosarelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.517D/2008 cu Dosarul
nr. 2403D/2008, care este primul înregistrat.
Cauza fiind în stare de judecată, președintele acordă
cuvântul părții Constantin Tălângă, care solicită respingerea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, făcând trimitere,
în acest sens, la jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin Încheierea din 9 octombrie 2008, pronunțată în Dosarul
nr. 13.950/212/2008, Tribunalul Constanța — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2
coroborat cu art. 277 din Codul de procedură penală.
Excepția a fost ridicată de Vasilică Tălângă și Ileana Tălângă cu
ocazia soluționării recursului împotriva unei sentințe penale prin

4

MONITORUL OFICIAL AL ROMÂNIEI, PARTEA I, Nr. 457/1.VII.2009

care a fost respinsă ca tardivă plângerea formulată împotriva
unei rezoluții de neîncepere a urmăririi penale.
Prin Încheierea din 19 noiembrie 2008, pronunțată în Dosarul
nr. 9.911/325/2008, Tribunalul Timiș — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală. Excepția a fost ridicată de Ellinor
David cu ocazia soluționării recursului declarat împotriva unei
sentințe penale prin care a fost respinsă ca tardivă plângerea
formulată împotriva unei rezoluții de neîncepere a urmăririi
penale.
În motivarea excepției de neconstituționalitate autorii
acesteia susțin, în esență, că dispozițiile de lege criticate încalcă
accesul liber la justiție, dreptul la un proces echitabil și la
soluționarea cauzelor într-un termen rezonabil și dreptul la
apărare, întrucât, în cazul în care procurorul ierarhic superior nu
soluționează plângerea în termen de 20 de zile, persoana
vătămată este ținută, sub sancțiunea decăderii, să se adreseze
instanței în termen de 20 de zile de la expirarea termenului inițial
de soluționare a plângerii de către procurorul ierarhic superior,
persoana vătămată fiind astfel sancționată pentru culpa
procurorului ierarhic superior, în condițiile în care textele de lege
criticate nu prevăd nicio sancțiune pentru acesta din urmă.
Tribunalul Constanța — Secția penală, cu opinie
majoritară, consideră că excepția de neconstituționalitate este
neîntemeiată, arătând că prevederile de lege criticate nu încalcă
accesul liber la justiție.
Tribunalul Timiș — Secția penală apreciază ca
neîntemeiată excepția de neconstituționalitate, întrucât art. 2781
alin. 2 din Codul de procedură penală nu aduce nicio atingere
dispozițiilor din Legea fundamentală invocate de autorul
excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 2781 alin. 2
coroborat cu art. 277 din Codul de procedură penală sunt
constituționale, întrucât textele de lege criticate nu încalcă
prevederile din Legea fundamentală invocate de autorii
excepției. Face trimitere, în acest sens, la deciziile Curții
Constituționale nr. 598/2005, nr. 232/2007, nr. 667/2007,
nr. 904/2007 și nr. 136/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 2 coroborat cu art. 277 din Codul de
procedură penală, având următorul cuprins:
— Art. 277: ăProcurorul este obligat sa rezolve plângerea în
termen de cel mult 20 de zile de la primire și să comunice de
îndată persoanei care a făcut plângerea modul în care a fost
rezolvată.”;
— Art. 2781 alin. 2, modificat prin Legea nr. 356/2006 pentru
modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006: ăÎn cazul
în care prim-procurorul parchetului sau, după caz, procurorul
general al parchetului de pe lângă curtea de apel, procurorul șef
de secție al Parchetului de pe lângă Înalta Curte de Casație și
Justiție ori procurorul ierarhic superior nu a soluționat plângerea
în termenul prevăzut în art. 277, termenul prevăzut în alin. 1
curge de la data expirării termenului inițial de 20 de zile.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 21 privind accesul liber la justiție, dreptul la un proces
echitabil și la soluționarea cauzelor într-un termen rezonabil și
ale art. 24 referitoare la dreptul la apărare.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului instanței de contencios constituțional prin raportare la
aceleași prevederi din Constituție, invocate și în prezenta cauză,
și față de critici similare. În acest sens sunt, de exemplu, Decizia
nr. 1.223 din 18 noiembrie 2008, publicată în Monitorul Oficial al
României, Partea I, nr. 893 din 30 decembrie 2008, și Decizia
nr. 1.279 din 25 noiembrie 2008, publicată în Monitorul Oficial al
României, Partea I, nr. 850 din 17 decembrie 2008, prin care
Curtea Constituțională a respins excepțiile de neconstituționalitate a acestor texte de lege, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 2 coroborat cu art. 277 din Codul de procedură
penală, excepție ridicată de Vasilică Tălângă și Ileana Tălângă în Dosarul nr. 13.950/212/2008 al Tribunalului Constanța — Secția
penală și de Ellinor David în Dosarul nr. 9.911/325/2008 al Tribunalului Timiș — Secția penală.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 457/1.VII.2009

5

CURTEA CONSTITUȚIONALĂ

D E C I Z I A Nr. 770
din 12 mai 2009

referitoare la excepția de neconstituționalitate a dispozițiilor art. 123
din Legea fondului funciar nr. 18/1991
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Mihaela Senia Costinescu
— magistrat-asistent
Pe rol se află soluționarea excepției de neconstituționalitate
a dispozițiilor art. 123 din Legea fondului funciar nr. 18/1991,
excepție ridicată de Constantin Chera, Silvia Diaconescu,
Gheorghe Căluțoiu, Gheorghe Nanu, Nicolae Bătăiosu și Elena
Bătăiosu în Dosarul nr. 3897.3/318/2007 al Judecătoriei Târgu
Jiu.
La apelul nominal se prezintă personal Gheorghe Căluțoiu,
lipsind celelalte părți, față de care procedura de citare a fost
legal îndeplinită.
Cauza este în stare de judecată. Autorul excepției susține
admiterea excepției de neconstituționalitate, expunând situația
de fapt și combătând valabilitatea titlului de proprietate al părții
adverse.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 12 februarie 2009, pronunțată în Dosarul
3897.3/318/2007, Judecătoria Târgu Jiu a sesizat Curtea
Constituțională pentru soluționarea excepției de
neconstituționalitate a dispozițiilor art. 123 din Legea
fondului funciar nr. 18/1991, excepție ridicată de Constantin
Chera, Silvia Diaconescu, Gheorghe Căluțoiu, Gheorghe Nanu,
Nicolae Bătăiosu și Elena Bătăiosu.
În motivarea excepției de neconstituționalitate autorul
susține că articolul de lege criticat a abrogat expres dispozițiile
Legii nr. 59/1974 și implicit ale Decretului nr. 151/1950, în baza
căruia a fost emis actul de schimb invocat de către reclamanți în
dovedirea proprietății. Cu toate că Decretul nr. 151/1950 a fost
abrogat prin Legea nr. 59/1974, dispozițiile acestui act normativ
referitoare la actele de schimb între stat și foștii proprietari de
terenuri au rămas valabile. Astfel, în condițiile în care terenul
dobândit în baza unui contract de schimb autentic a intrat în
circuitul civil, cu toate restricțiile legilor ulterioare, printre care și
Legea nr. 59/1974, proprietarii în cauză nu au pierdut niciodată
prerogativele dreptului de proprietate, cu toate că Legea
nr. 18/1991 a abrogat expres actele normative ce reglementau
în mod valid dreptul de proprietate dobândit în baza normelor
legale arătate. Caracterul reparatoriu al Legii nr. 18/1991 trebuie
să aibă la bază principiul echității, deoarece este injust să se
repare o nedreptate cu o altă nedreptate. Față de cele arătate,
autorul excepției consideră că art. 123 din Legea nr. 18/1991
este neconstituțional prin raportare la art. 44 din Constituția
României, care garantează proprietatea privată, în măsura în

care nu face distincție între situațiile juridice născute anterior și
cele născute posterior legii abrogatoare.
Judecătoria Târgu Jiu apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Guvernul consideră că aspectele invocate în susținerea
excepției de neconstituționalitate constituie o problemă de
aplicare a legii, instanța de judecată fiind singura în măsură să
aprecieze, în baza dovezilor existente la dosar și a probelor
administrate, cine este titularul dreptului de proprietate asupra
terenului ce face obiectul litigiului supus judecății.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 123 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, text de lege care are următorul conținut:
ă(1) Prezenta lege intră în vigoare la data publicării ei în
Monitorul Oficial al României.
(2) Pe data intrării în vigoare a prezentei legi se abrogă:
— art. 1—36 și 51—79 din Legea nr. 59/1974 cu privire la
fondul funciar, publicată în Buletinul Oficial nr. 138 din
5 noiembrie 1974;
— Decretul-lege nr. 42/1990 privind unele măsuri pentru
stimularea țărănimii, publicat în Monitorul Oficial al României,
Partea I, nr. 17 din 30 ianuarie 1990, cu excepția art. 8—11.
— Legea nr. 9/1990 privind interzicerea temporară a
înstrăinării terenurilor prin acte între vii, publicată în Monitorul
Oficial al României, Partea I, nr. 95 din 1 august 1990, cu
excepția art. 2;
— H.C.M. nr. 656/1975 pentru stabilirea și sancționarea
contravențiilor la normele privind evidența, folosirea, protecția și
ameliorarea terenurilor agricole, publicată în Buletinul Oficial
nr. 74 din 16 iulie 1975;
— Decretul nr. 115/1959 pentru lichidarea rămășițelor
oricăror forme de exploatare a omului de către om în agricultură,

6

MONITORUL OFICIAL AL ROMÂNIEI, PARTEA I, Nr. 457/1.VII.2009

în scopul ridicării continue a nivelului de trai material și cultural
al țărănimii muncitoare și al dezvoltării construcției socialiste,
publicat în Buletinul Oficial al Marii Adunări Naționale a
Republicii Populare Române nr. 10 din 30 martie 1959;
— orice alte dispoziții contrare prevederilor prezentei legi.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 referitoare la dreptul de proprietate privată.
Examinând excepția de neconstituționalitate, Curtea reține
că argumentele invocate în susținerea criticii vizează, în
principal, succesiunea în timp a legilor care au reglementat
regimul juridic al terenurilor în România. Or, cu privire la acest
aspect, Curtea constată că textul de lege criticat nu conține nicio
dispoziție cu caracter retroactiv, urmând a-și găsi aplicarea
exclusiv de la data intrării în vigoare a legii. În ceea ce privește
determinarea situațiilor juridice care rămân supuse vechii
reglementări, precum și a celor care vor fi guvernate de noua
reglementare, aceasta nu constituie o problemă de
constituționalitate, ci de aplicare a legii în timp, de competența
exclusivă a instanțelor judecătorești.
În legătură cu principiul neretroactivității legilor, Curtea
constată că, potrivit acestui principiu, o lege devine obligatorie

numai după publicarea ei în Monitorul Oficial al României, ea
rămânând în vigoare până la apariția unei alte legi, care o
abrogă în mod explicit sau implicit. Prin urmare, ori de câte ori
o lege nouă modifică starea legală anterioară cu privire la
anumite raporturi, toate efectele susceptibile a se produce din
raportul anterior, dacă s-au realizat înainte de intrarea în vigoare
a legii celei noi, nu mai pot fi modificate ca urmare a adoptării
noii legi, care trebuie să respecte suveranitatea legii anterioare.
A decide că, prin dispozițiile sale, legea nouă ar putea desființa
sau modifica situații juridice anterioare, existente ca o
consecință a actelor normative care nu mai sunt în vigoare, ar
însemna să se încalce principiul constituțional al neretroactivității
legii civile. Însă legea nouă este aplicabilă de îndată tuturor
situațiilor care se vor constitui, se vor modifica sau se vor stinge
după intrarea ei în vigoare, precum și tuturor efectelor produse
de situațiile juridice formate după abrogarea legii vechi.
Raportând cele arătate cu titlu principial, la norma dedusă
controlului, Curtea constată că prevederile art. 123 din Legea
fondului funciar nr. 18/1991 nu contravin dispozițiilor
constituționale cuprinse în art. 44 referitoare la dreptul de
proprietate privată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 123 din Legea fondului funciar nr. 18/1991, excepție ridicată
de Constantin Chera, Silvia Diaconescu, Gheorghe Căluțoiu, Gheorghe Nanu, Nicolae Bătăiosu și Elena Bătăiosu în Dosarul
nr. 3897.3/318/2007 al Judecătoriei Târgu Jiu.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 798
din 19 mai 2009

referitoare la excepția de neconstituționalitate a dispozițiilor art. 38515 pct. 2 lit. d)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Marilena Mincă
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 38515 pct. 2 lit. d) din Codul de procedură
penală, excepție ridicată de Cosmin Dragu Flueraș în Dosarul
nr. 214/59/2008 al Curții de Apel Timișoara — Secția penală.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că autorul
excepției a depus la dosar o cerere prin care solicită acordarea
unui nou termen de judecată în vederea angajării unui avocat.
Curtea pune în discuție această cerere. Reprezentantul

MONITORUL OFICIAL AL ROMÂNIEI, PARTEA I, Nr. 457/1.VII.2009
Ministerului Public pune concluzii de respingere a cererii. Curtea
respinge cererea de amânare.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 26 ianuarie 2009, pronunțată în Dosarul
nr. 214/59/2008, Curtea de Apel Timișoara — Secția penală
a sesizat Curtea Constituțională cu excepția de
neconstituționalitate a prevederilor art. 38515 pct. 2 lit. d)
din Codul de procedură penală.
Excepția a fost ridicată de Cosmin Dragu Flueraș, inculpat
în dosarul menționat.
În motivarea excepției de neconstituționalitate se susține
că dispozițiile legale atacate contravin prevederilor art. 11, art.
20 și art. 129 din Constituția României, art. 2 din Protocolul nr.
7 la Convenția pentru apărarea drepturilor omului și a libertăților
fundamentale și art. 14 din Pactul internațional cu privire la
drepturile civile și politice, deoarece instituie caracterul definitiv
al deciziei de condamnare ca urmare a judecării recursului
împotriva hotărârii de achitare pronunțată de instanța de fond,
lipsindu-l în felul acesta pe inculpatul condamnat de a mai
exercita vreo cale de atac pentru a-și susține și dovedi
nevinovăția.
Instanța de judecată opinează că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 385 15
pct. 2 lit. d) din Codul de procedură penală sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

7

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 38515 pct. 2 lit. d) din Codul de procedură penală,
astfel cum au fost modificate prin Ordonanța de urgență a
Guvernului nr. 60/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 764
din 7 septembrie 2006, dispoziții ce au următorul conținut:
ăInstanța, judecând recursul, pronunță una din următoarele
soluții: [...] 2. admite recursul, casând hotărârea atacată și: [...]
d) dispune rejudecarea de către instanța de recurs în cazurile
prevăzute în art. 3859 alin. 1 pct. 11—20, precum și în cazul
prevăzut în art. 3856 alin. 3.”
Examinând excepția de neconstituționalitate, Curtea
constată că aceasta este neîntemeiată și urmează să fie
respinsă.
Dispozițiile legale atacate nu aduc atingere dispozițiilor
constituționale și convenționale invocate de autorul excepției.
Inculpatul are posibilitatea pe parcursul întregului proces penal
să expună toate apărările sale, poate propune instanței
administrarea de probe în apărarea sa, dacă acestea sunt
pertinente, concludente și utile cauzei. Decizia de condamnare
definitivă intervine după administrarea acestor probe care sunt
apreciate de instanță. Potrivit art. 129 din Constituție, împotriva
hotărârilor judecătorești, părțile interesate și Ministerul Public
pot exercita căile de atac, în condițiile legii, iar legiuitorul a
înțeles să reglementeze în acest fel această situație, garantând
pe deplin dreptul la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38515 pct. 2 lit. d) din Codul de procedură penală, excepție
ridicată de Cosmin Dragu Flueraș în Dosarul nr. 214/59/2008 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 19 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

8

MONITORUL OFICIAL AL ROMÂNIEI, PARTEA I, Nr. 457/1.VII.2009
CURTEA CONSTITUȚIONALĂ

D E C I Z I A Nr. 818
din 26 mai 2009

referitoare la excepția de neconstituționalitate a prevederilor art. 55 alin. (2) lit. a) și alin. (3) lit. b)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Chen Biao în Dosarul
nr. 3.492/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate,
invocând
jurisprudența
Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 25 noiembrie 2008, pronunțată în Dosarul
nr. 3.492/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind
regimul
străinilor
în
România.
Excepția
de
neconstituționalitate a fost ridicată de Chen Biao într-o cauză
având ca obiect soluționarea unei plângeri formulate împotriva
deciziei Oficiului Român pentru Imigrări de returnare a acestuia
și de respingere a cererii de prelungire a dreptului de ședere în
România în scopul desfășurării de activități comerciale.
În motivarea excepției de neconstituționalitate autorul
acesteia susține că textele de lege criticate sunt
neconstituționale, întrucât ăprin refuzul de a se prelungi dreptul
de ședere temporară cetățenilor străini, pentru că activitatea
comercială nu se desfășoară în conformitate cu planul de
afaceri, se limitează excesiv și discriminatoriu dreptul
constituțional la proprietate al acestora”. Precizează că acestea
nu sunt suficient de precise și de accesibile, ăfăcând posibil ca
amestecul Oficiului Român pentru Imigrări în exercitarea
dreptului de proprietate să aibă caracter arbitrar și abuziv”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate nu
este întemeiată.
Avocatul Poporului apreciază că prevederile de lege ce
constituie obiect al excepției sunt constituționale.
Președinții celor două Camere ale Parlamentului nu au
comunicat, până la data întocmirii raportului, punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 alin. (2) lit. a) și alin. (3) lit. b) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008. Textele de lege criticate au următorul
cuprins:
— Art. 55 alin. (2) lit. a) și alin. (3) lit. b): ă(2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții:
a) activitatea societății comerciale se desfășoară în conformitate
cu planul de afaceri; (...)
(3) Dovada îndeplinirii condițiilor prevăzute în prezentul
articol se face cu următoarele documente: (...)
b) documentele care atestă că activitatea se desfășoară în
conformitate cu planul de afaceri.”
În opinia autorului excepției, prevederile de lege criticate
contravin dispozițiilor art. 44 alin. (1) și (2) din Constituție și celor
ale art. 1 paragraful 1 din Protocolul nr. 1 adițional la Convenția
pentru apărarea drepturilor omului și a libertăților fundamentale,
referitoare la protecția dreptului de proprietate privată.
Examinând excepția de neconstituționalitate, Curtea
constată că s-a mai pronunțat asupra constituționalității textelor
de lege supuse controlului de constituționalitate în cauza de față,
din perspectiva unor critici similare și prin raportare la aceleași
prevederi constituționale și convenționale, iar prin mai multe
decizii, dintre care pot fi amintite, cu titlu exemplificativ, Decizia
nr. 219 din 17 februarie 2009, publicată în Monitorul Oficial al
României, Partea I, nr. 187 din 25 martie 2009, Decizia nr. 584
din 20 mai 2008, publicată în Monitorul Oficial al României,
Partea I, nr. 455 din 18 iunie 2008, sau Decizia nr. 341 din
3 aprilie 2007, publicată în Monitorul Oficial al României, Partea I,
nr. 298 din 4 mai 2007, a respins excepția ca neîntemeiată,
pentru argumentele acolo reținute. Întrucât nu au fost evidențiate
elemente noi, de natură să justifice o reconsiderare a acestei
jurisprudențe a Curții, soluția și motivările acestor decizii își
mențin valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 457/1.VII.2009

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 alin. (2) lit. a) și alin. (3) lit. b) din Ordonanța de urgență
a Guvernului nr. 194/2002 privind regimul străinilor în România, excepție ridicată de Chen Biao în Dosarul nr. 3.492/2/2008 al
Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

O R DO NA NȚ E ȘI HO T Ă R ÂR I AL E G UV ERN U LU I RO M Â NI EI
GUVERNUL ROMÂNIEI

ORDONANȚĂ DE URGENȚĂ
privind reglementarea unor măsuri în domeniul administrației publice
Ca urmare a stabilirii prin Legea nr. 251/2006 pentru modificarea și completarea Legii nr. 188/1999 privind Statutul
funcționarilor publici a termenului de 19 iulie 2009 ca dată limită pentru absolvirea unei forme de învățământ superior de lungă
durată în specialitatea juridică sau administrație publică de către secretarii de comună, sub sancțiunea eliberării din funcție,
având în vedere necesitatea asigurării continuității activității curente a colectivităților locale prin prelungirea până la data
de 31 decembrie 2010 a termenului prevăzut pentru absolvirea studiilor universitare de licență absolvite cu diplomă, respectiv
studii superioare de lungă durată absolvite cu diplomă de licență sau echivalentă, în specialitatea juridică sau administrativă,
dat fiind faptul că, în lipsa unor măsuri care să asigure menținerea secretarilor de comună în funcțiile publice până la
momentul în care organizarea concursurilor este posibilă, există riscul ca activitatea de avizare pentru legalitate a dispozițiilor
primarului, respectiv ale președintelui consiliului județean, de contrasemnare a hotărârilor consiliului local, respectiv hotărârilor
consiliului județean, precum și de exercitare a altor atribuții prevăzute de lege sau însărcinări să nu poată fi îndeplinite în
conformitate cu atribuțiile conferite acestei categorii de personal, ceea ce ar putea avea ca efect direct și consecințe negative
nesoluționarea problemelor curente ale colectivității locale și apariția unor disfuncționalități în activitatea primăriei comunei care,
conform legii, este și trebuie să rămână o structură funcțională cu activitate permanentă,
luând în considerare faptul că măsura exercitării cu caracter temporar a funcțiilor publice de conducere și a funcțiilor
publice corespunzătoare categoriei înalților funcționari publici trebuie asigurată pe întreaga perioadă a blocării posturilor din
administrația publică, determinată de intrarea în vigoare a Ordonanței de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiar-fiscale, aprobată prin Legea nr. 227/2009, în caz contrar existând
riscul ca atribuțiile de organizare, conducere, coordonare și control specifice acestor categorii de personal să nu poată fi îndeplinite,
situație cu consecințe negative în realizarea managementului în administrația publică și în exercitarea prerogativelor de putere
publică,
în considerarea faptului că aceste elemente vizează interesul public general și constituie situații de urgență și extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Articolul V din Legea nr. 251/2006 pentru
modificarea și completarea Legii nr. 188/1999 privind Statutul
funcționarilor publici, publicată în Monitorul Oficial al României,
Partea I, nr. 574 din 4 iulie 2006, se modifică și va avea
următorul cuprins:
ăArt. V. — (1) Secretarii de comune care, la data intrării în
vigoare a prezentei legi, nu au studii superioare juridice sau
administrative își pot păstra funcția publică, cu obligația ca până
la data de 31 decembrie 2010 să îndeplinească condiția de a
avea studii universitare de licență absolvite cu diplomă,

respectiv studii superioare de lungă durată, absolvite cu diplomă
de licență sau echivalentă, în specialitatea juridică sau
administrativă, sub sancțiunea eliberării din funcția publică.
(2) Prin derogare de la prevederile art. IV alin. (5), secretarii
de comune sunt obligați să îndeplinească condiția prevăzută la
art. 57 alin. (7) din Legea nr. 188/1999, republicată, cu
modificările și completările ulterioare, până la data de
31 decembrie 2012, sub sancțiunea eliberării din funcția publică.
(3) În cazul în care la concursurile organizate pentru
ocuparea funcției publice de conducere de secretar al comunei

10

MONITORUL OFICIAL AL ROMÂNIEI, PARTEA I, Nr. 457/1.VII.2009

nu se prezintă persoane care îndeplinesc condițiile de studii
prevăzute la alin. (1) și condiția de vechime în specialitatea
studiilor de minimum 2 ani, pot candida și persoane care nu
îndeplinesc aceste condiții, în următoarea ordine:
a) persoane care au studii universitare de licență, absolvite
cu diplomă, respectiv studii superioare de lungă durată,
absolvite cu diplomă de licență sau echivalentă, în specialitate
juridică sau administrativă;
b) persoane care au studii universitare de licență, absolvite
cu diplomă, respectiv studii superioare de lungă durată,
absolvite cu diplomă de licență sau echivalentă, în altă
specialitate;
c) persoane care au studii medii, absolvite cu diplomă.
(4) În situația prevăzută la alin. (3), ocuparea funcției publice
de conducere de secretar al comunei se face pe perioadă
determinată, cu obligația organizării anuale a concursului pentru
ocuparea acesteia.”
Art. II. — (1) În mod excepțional, perioada pentru care
secretarii de comune au fost numiți, prin concurs, pe perioadă
determinată, în condițiile legii, se prelungește până la data
ocupării acestei funcții publice prin concurs organizat în
condițiile legii.
(2) În situația prevăzută la alin. (1), concursul de ocupare a
funcțiilor publice de secretar al comunei se organizează în
termen de maximum 60 de zile de la data încetării măsurii de
suspendare a concursului sau examenului pentru ocuparea
funcțiilor publice de conducere vacante.
Art. III. — (1) În situația în care funcția publică de conducere
de secretar al comunei este vacantă sau temporar vacantă și în
cadrul autorității sau instituției publice nu există persoane care
îndeplinesc condițiile prevăzute la art. V alin. (1) din Legea
nr. 251/2006, astfel cum a fost modificată prin prezenta
ordonanță de urgență, și la art. 57 alin. (6) lit. a) din Legea
nr. 188/1999 privind Statutul funcționarilor publici, republicată,
cu modificările și completările ulterioare, funcția poate fi
exercitată cu caracter temporar și de persoane care nu
îndeplinesc ambele sau niciuna dintre aceste condiții, cu
aplicarea corespunzătoare a prevederilor art. 92 alin. (2) lit. b),
alin. (3), (4) și (5) din Legea nr. 188/1999, republicată, cu
modificările și completările ulterioare.
(2) Prevederile art. IV alin. (1) și (3) se aplică în mod
corespunzător.
Art. IV. — (1) În mod excepțional, prin derogare de la
prevederile art. 92 alin. (3) din Legea nr. 188/1999, republicată, cu
modificările și completările ulterioare, perioada prevăzută la art. 92
alin. (2) poate fi prelungită cu maximum 6 luni într-un an
calendaristic cu avizul Agenției Naționale a Funcționarilor Publici.
(2) Prevederile alin. (1) se aplică în mod corespunzător și în
situația în care, în mod excepțional, s-a dispus exercitarea cu
caracter temporar a unei funcții publice vacante
corespunzătoare categoriei înalților funcționari publici.

Prevederile prezentului alineat se aplică până la data de
30 octombrie 2009.
(3) Prevederile alin. (1) se aplică până la data de
31 decembrie 2010.
Art. V. — (1) În mod excepțional, în cazul în care la concursul
organizat potrivit legii pentru intrarea în categoria înalților
funcționari publici nu se înscriu candidați care îndeplinesc
condiția prevăzută la art. 16 alin. (2) lit. d) din Legea
nr. 188/1999, republicată, cu modificările și completările
ulterioare, pot candida și persoane care nu îndeplinesc această
condiție.
(2) În situația prevăzută la alin. (1), persoana declarată
admisă își poate păstra calitatea de înalt funcționar public dacă,
în termen de maximum 2 ani de la data numirii în funcția publică
în urma concursului, absolvă programele de formare specializată
pentru ocuparea unei funcții publice corespunzătoare categoriei
înalților funcționari publici, organizate în condițiile legii, sub
sancțiunea eliberării din funcție în cazul neîndeplinirii acestei
condiții în termenul prevăzut.
Art. VI. — Articolul 22 din Ordonanța de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale, publicată
în Monitorul Oficial al României, Partea I, nr. 249 din 14 aprilie
2009, aprobată prin Legea nr. 227/2009, se modifică și se
completează după cum urmează:
1. După alineatul (2) se introduce un nou alineat,
alineatul (21), cu următorul cuprins:
ă(21) Încadrarea în procentul de 15% prevăzut la alin. (2) nu
se aplică în situația în care ocuparea posturilor vacante nu duce
la majorarea numărului total de posturi ocupate, cu încadrarea
în cheltuielile de personal aprobate prin buget, la nivelul
ordonatorului principal de credite, în cazul ocupării posturilor
vacante corespunzătoare:
a) categoriei înalților funcționari publici;
b) funcțiilor publice de conducere, funcțiilor publice de
conducere cu statut special și posturilor militare de conducere;
c) funcțiilor prevăzute la art. III alin. (3) din Ordonanța de
urgență a Guvernului nr. 37/2009 privind unele măsuri de
îmbunătățire a activității publice.”
2. Alineatul (3) se modifică și va avea următorul cuprins:
ă(3) Ocuparea posturilor prevăzute la alin. (2) și (21) se va
face prin concurs sau examen, în condițiile legii, pe răspunderea
ordonatorilor principali de credite.”

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
Președintele Agenției Naționale a Funcționarilor Publici,
Andras Zsolt Szakal

București, 30 iunie 2009.
Nr. 90.

MONITORUL OFICIAL AL ROMÂNIEI, PARTEA I, Nr. 457/1.VII.2009

11

GUVERNUL ROMÂNIEI

ORDONANȚĂ DE URGENȚĂ
pentru modificarea unor acte normative
Având în vedere că în prezent o serie de unități administrativ-teritoriale se confruntă cu situația în care bugetul local pe
anul 2009 nu a fost aprobat de către consiliile locale, datorită faptului că acestea au fost dizolvate potrivit prevederilor art. 55
alin. (1) lit. a) din Legea administrației publice locale nr. 215/2001, republicată, cu modificările și completările ulterioare, iar
autoritatea executivă nu poate asigura finanțarea cheltuielilor curente ale unității administrativ-teritoriale,
ținând cont de faptul că, după aprobarea bugetului local al unității administrativ-teritoriale, în situația dizolvării consiliului
local, consiliului județean sau a Consiliului General al Municipiului București în timpul exercițiului bugetar, autoritatea executivă nu
poate introduce modificări în bugetele locale ca urmare a influențelor determinate de alocări sau diminuări de sume de la bugetul
de stat,
având în vedere urgența deblocării finanțării proiectelor la nivelul întreprinderilor mici și mijlocii prin completarea
instrumentelor de garantare a creditelor bancare pentru proiectele derulate de către IMM-uri, ținând cont de efectul multiplicator
în economie,
având în vedere insuficiența resurselor bugetare necesare capitalizării Fondului de contragarantare a creditelor pentru
întreprinderile mici și mijlocii datorată constrângerilor bugetare, fapt care necesită recurgerea la o realocare între cheltuielile
bugetare, prin diminuarea unor prevederi neutilizate, respectiv diminuarea sumelor prevăzute pentru majorarea capitalului social
al CEC BANK — S.A. în bugetul de stat pe anul 2009,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 273/2006 privind finanțele publice locale,
publicată în Monitorul Oficial al României, Partea I, nr. 618 din
18 iulie 2006, cu modificările și completările ulterioare, se
modifică și se completează după cum urmează:
1. La articolul 39, după alineatul (7) se introduc două noi
alineate, alineatele (71) și (72), cu următorul cuprins:
ă(71) În cazul autorităților deliberative care sunt dizolvate sau
se află în procedură de dizolvare, după caz, în condițiile legii, și
care nu și-au aprobat bugetele locale în termenul legal, direcțiile
generale ale finanțelor publice, prin excepție de la prevederile
alin. (7), alocă cote, respectiv sume defalcate din unele venituri
ale bugetului de stat, până la data aprobării bugetelor locale ale
noilor autorități deliberative constituite.
(72) Primarii, președinții consiliilor județene, respectiv
primarul general al municipiului București, aflați în situația
prevăzută la alin. (71), aplică în anul financiar în curs bugetul
anului precedent, cu încadrarea cheltuielilor în limita lunară de
1/12 din bugetul anului precedent.”
2. Articolul 82 se modifică și va avea următorul cuprins:
ăArt. 82. — Cu sumele aprobate prin hotărâre a Guvernului,
din fondurile de rezervă bugetară și de intervenție la dispoziția
Guvernului, precum și cu alte sume alocate de la bugetul de stat
sau retrase prin acte normative se majorează, respectiv se
diminuează bugetele locale prin dispoziție a autorității executive,
potrivit legii, urmând ca la prima ședință a autorității deliberative
să se valideze modificările respective.”
Art. II. — Ordonanța de urgență a Guvernului nr. 176/2008
privind majorarea capitalului social al CEC BANK — S.A.,
publicată în Monitorul Oficial al României, Partea I, nr. 804 din
2 decembrie 2008, se modifică după cum urmează:

1. La articolul 1, alineatul (2) va avea următorul cuprins:
ă(2) Ministerul Finanțelor Publice subscrie cu suma de
795 milioane lei la majorarea capitalului social al CEC BANK —
S.A., sumă aprobată cu această destinație în bugetul de stat pe
anul 2009.”
2. La articolul 1, alineatul (3) se abrogă.
3. Articolul 2 se abrogă.
Art. III. — După alineatul (2) al articolului 5 din Ordonanța
de urgență a Guvernului nr. 23/2009 privind înființarea Fondului
Român de Contragarantare, publicată în Monitorul Oficial al
României, Partea I, nr.190 din 26 martie 2009, se introduc două
noi alineate, alineatele (21) și (22), cu următorul cuprins:
ă(21) În anul 2009, statul român, în calitate de acționar
majoritar al Fondului, prin Ministerul Întreprinderilor Mici și
Mijlocii, Comerțului și Mediului de Afaceri, participă de la bugetul
de stat cu suma de 105 milioane lei la constituirea capitalului
social al Fondului.
(22) Suma prevăzută la alin. (21) se va asigura în bugetul
Ministerului Întreprinderilor Mici și Mijlocii, Comerțului și Mediului
de Afaceri pe anul 2009 la capitolul 80.01 «Acțiuni generale,
economice, comerciale și de muncă», subcapitolul 80.01.50
«Alte servicii publice generale», titlul 72 «Active financiare»,
articolul 72.01 «Active financiare», alineatul 72.01.01
«Participare la capitalul social al societăților comerciale».”
Art. IV. — Se autorizează Ministerul Finanțelor Publice să
introducă, la propunerea ordonatorilor principali de credite,
modificările prevăzute la art. II și III în structura bugetului de stat
și în volumul și structura bugetelor acestora pe anul 2009.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea
Ministrul întreprinderilor mici și mijlocii, comerțului
și mediului de afaceri,
Constantin Niță
București, 30 iunie 2009.
Nr. 91.

12

MONITORUL OFICIAL AL ROMÂNIEI, PARTEA I, Nr. 457/1.VII.2009
GUVERNUL ROMÂNIEI

ORDONANȚĂ DE URGENȚĂ
pentru amânarea la plată a obligațiilor fiscale neachitate la termen
ca urmare a efectelor crizei economico-financiare
În contextul crizei economico-financiare actuale din România, care a afectat mediul de afaceri, generând diminuarea
lichidităților operatorilor economici, creșterea ratei șomajului, precum și creșterea riscului privind imposibilitatea asigurării nivelului
de lichidități necesare operatorilor economici în vederea derulării activității curente,
și în condițiile în care statele membre intenționează să ia măsuri pentru sprijinirea operatorilor economici în vederea
atenuării efectelor crizei economice mondiale,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Pentru obligațiile fiscale administrate de Agenția
Națională de Administrare Fiscală se acordă înlesniri sub forma
amânării la plată, în condițiile prezentei ordonanțe de urgență.
(2) Amânarea la plată se poate solicita de contribuabili, prin
cerere, pentru obligațiile fiscale datorate și neachitate în ultima
zi a lunii anterioare depunerii cererii.
(3) În cerere contribuabilii vor indica perioada pentru care se
solicită amânarea la plată, care nu poate fi mai mare de 6 luni.
Amânarea la plată nu poate depăși data de 20 decembrie a
anului fiscal în care se acordă.
Art. 2. — (1) Pentru a beneficia de amânarea la plată a
obligațiilor fiscale, contribuabilii trebuie să îndeplinească,
cumulativ, următoarele condiții:
a) nu înregistrează obligații fiscale restante la data de
30 septembrie 2008;
b) și-au depus toate declarațiile fiscale;
c) nu au înscrise fapte în cazierul fiscal;
d) nu s-a stabilit răspunderea potrivit prevederilor Legii
nr. 85/2006 privind procedura insolvenței, cu modificările și
completările ulterioare, și/sau răspunderea solidară potrivit
prevederilor art. 27 și 28 din Ordonanța Guvernului nr. 92/2003
privind Codul de procedură fiscală, republicată, cu modificările
și completările ulterioare.
(2) Condițiile prevăzute la alin. (1) lit. b)—d) trebuie
îndeplinite la data depunerii cererii.
Art. 3. — (1) Cererea contribuabilului se depune la organul
fiscal competent și se soluționează de acesta, prin decizie, în
termen de maximum 15 zile de la data depunerii cererii.
(2) Odată cu depunerea cererii de amânare la plată
contribuabilul va solicita și eliberarea certificatului de atestare
fiscală prin care se vor individualiza sumele care vor face
obiectul amânării la plată.
Art. 4. — (1) În termen de 15 zile de la data comunicării
deciziei de amânare la plată, contribuabilii vor constitui garanții
sub forma scrisorii de garanție bancară și/sau vor oferi bunuri
libere de orice sarcini în vederea instituirii măsurilor asigurătorii.

(2) Garanțiile constituite și/sau bunurile oferite în vederea
instituirii măsurilor asigurătorii vor acoperi sumele amânate la
plată, precum și majorările de întârziere datorate pe perioada
amânării.
(3) Bunurile oferite în vederea instituirii măsurilor asigurătorii
vor fi evaluate de un expert independent, iar pentru bunurile
constând în terenuri și clădiri evaluarea se va realiza conform
Comunicării Comisiei privind elementele de ajutor de stat în
vânzările de terenuri și clădiri de către autoritățile publice,
publicată în Jurnalul Oficial al Uniunii Europene seria C
nr. 209/1997.
Art. 5. — (1) Amânările la plată își pierd valabilitatea:
a) în cazul în care contribuabilii nu își achită, conform legii,
obligațiile fiscale cu termene de plată începând cu data emiterii
deciziei de amânare la plată;
b) în cazul în care nu sunt îndeplinite obligațiile prevăzute la
art. 4.
(2) Pierderea valabilității amânării la plată se constată de
organul fiscal competent, prin decizie.
(3) Pierderea valabilității amânării la plată atrage anularea
acesteia, precum și începerea sau continuarea, după caz, a
executării silite.
Art. 6. — Amânarea la plată se acordă unui contribuabil o
singură dată într-un an calendaristic.
Art. 7. — Dispozițiile prezentei ordonanțe de urgență se
completează în mod corespunzător cu prevederile Ordonanței
Guvernului nr. 92/2003, republicată, cu modificările și
completările ulterioare.
Art. 8. — În termen de 15 zile de la data intrării în vigoare a
prezentei ordonanțe de urgență, prin ordin al ministrului
finanțelor publice, se aprobă norme metodologice de aplicare a
acesteia.
Art. 9. — Dispozițiile prezentei ordonanțe de urgență se
aplică până la data de 30 iunie 2010.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea

București, 30 iunie 2009.
Nr. 92.

MONITORUL OFICIAL AL ROMÂNIEI, PARTEA I, Nr. 457/1.VII.2009

13

GUVERNUL ROMÂNIEI

ORDONANȚĂ DE URGENȚĂ
privind unele măsuri pentru întărirea controlului în scopul combaterii transporturilor
ilicite de mărfuri
Având în vedere constatările din practică ale autorităților abilitate să aplice prevederile legale care reglementează
transportul de produse accizabile, cereale și produse procesate din cereale, ce au evidențiat amplificarea activităților comerciale
ilicite, în care sunt implicați operatorii economici ce se ocupă cu comercializarea și transportul acestor categorii de produse, se
impune intervenția legislativă de urgență, în sensul perfecționării instrumentelor legale necesare pentru prevenirea și combaterea
acestor activități. Reglementarea se impune cu atât mai mult cu cât s-a înregistrat o creștere a numărului de transporturi ilicite de
produse accizabile, diversificându-se concomitent formele de realizare a acestor fapte ilicite. De asemenea, în perioada campaniei
agricole de vară se amplifică activitățile comerciale ilicite în care sunt implicați operatorii economici ce se ocupă cu comercializarea
și transportul cerealelor, fiind momentul în care se creează stocuri ilicite de cereale ce ulterior sunt utilizate pentru tranzacții
comerciale sau producția de panificație neînregistrată.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Prin derogare de la dispozițiile art. 221 alin. (3)
teza I din Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare, pentru constatarea și sancționarea contravenției
prevăzute de art. 220 alin. (1) lit. k) din aceeași ordonanță,
controlul asupra mijloacelor de transport se efectuează de către
echipe mixte alcătuite din personalul de specialitate din cadrul
Agenției Naționale de Administrare Fiscală și unitățile sale
subordonate și personalul anume desemnat din cadrul Poliției
Române.
(2) La solicitarea personalului anume desemnat din cadrul
Poliției Române, care face parte din echipa mixtă prevăzută la
alin. (1), personalul de specialitate din cadrul Agenției Naționale
de Administrare Fiscală și unitățile sale subordonate are
obligația de a efectua controlul de specialitate prevăzut la
alin. (1).
(3) Personalul anume desemnat din cadrul Poliției Române
care face parte din echipa mixtă prevăzută la alin. (1) va opri în
trafic mijloacele de transport marfă, în vederea efectuării
controlului de specialitate, din oficiu sau la solicitarea
personalului de specialitate din cadrul Agenției Naționale de
Administrare Fiscală și unitățile sale subordonate.
(4) Constatarea contravenției prevăzute de art. 220 alin. (1)
lit. k) din Ordonanța Guvernului nr. 92/2003, republicată, cu
modificările și completările ulterioare, și aplicarea sancțiunilor
stabilite prin dispozițiile art. 220 alin. (2) din același act normativ
se fac de către personalul de specialitate din cadrul Agenției
Naționale de Administrare Fiscală și unitățile sale subordonate.
Art. 2. — Ordonanța de urgență a Guvernului nr. 12/2006
pentru stabilirea unor măsuri de reglementare a pieței pe filiera
cerealelor și a produselor procesate din cereale, publicată în

Monitorul Oficial al României, Partea I, nr. 184 din 27 februarie
2006, aprobată cu modificări prin Legea nr. 225/2006, se
modifică și se completează după cum urmează:
1. La articolul 14 alineatul (1), după litera d) se introduce
o nouă literă, litera e), cu următorul cuprins:
ăe) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop.”
2. La articolul 14, alineatul (3) se modifică și va avea
următorul cuprins:
ă(3) Constatarea contravențiilor și aplicarea sancțiunilor
prevăzute la alin. (1) lit. a)—d) se fac de către persoane
împuternicite în acest scop de la Ministerul Agriculturii, Pădurilor
și Dezvoltării Rurale, iar a celor prevăzute la alin. (1) lit. e) se fac
de către Garda Financiară și personalul anume desemnat din
cadrul Poliției Române.”
Art. 3. — (1) Veniturile rezultate din valorificarea bunurilor
confiscate și ca urmare a aplicării sancțiunilor potrivit art. 1 și
art. 2 constituie venituri la bugetul de stat. Din aceste venituri se
reține o cotă de 15% care se constituie într-un fond de premiere
la dispoziția ministrului administrației și internelor și a ministrului
finanțelor publice, în cote egale.
(2) Ministerul Administrației și Internelor și Ministerul
Finanțelor Publice vor emite ordine în aplicarea dispozițiilor
art. 1 și art. 3 alin. (1).

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
Ministrul finanțelor publice,
Gheorghe Pogea
Ministrul agriculturii, pădurilor și dezvoltării rurale,
Ilie Sârbu
București, 30 iunie 2009.
Nr. 93.

14

MONITORUL OFICIAL AL ROMÂNIEI, PARTEA I, Nr. 457/1.VII.2009
GUVERNUL ROMÂNIEI

HOTĂRÂRE
pentru modificarea și completarea anexei nr. 5 la Hotărârea Guvernului nr. 905/2002
privind atestarea domeniului public al județului Bistrița-Năsăud, precum și al municipiului,
orașelor și comunelor din județul Bistrița-Năsăud
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 5 ăInventarul bunurilor care aparțin
domeniului public al orașului Sângeorz-Băi” la Hotărârea
Guvernului nr. 905/2002 privind atestarea domeniului public al
județului Bistrița-Năsăud, precum și al municipiului, orașelor și
comunelor din județul Bistrița-Năsăud, publicată în Monitorul
Oficial al României, Partea I, nr. 647 și 647 bis din 31 august
2002, cu modificările și completările ulterioare, se modifică și se
completează după cum urmează:
a) Se modifică următoarele poziții:
— la poziția nr. 27, coloana 3 va avea următorul cuprins:
ăLungimea: 274 m, suprafața: 1.918 mp, lățimea: 7 m,
îmbrăcăminte: beton asfaltic”;
— la poziția nr. 35, coloana 3 va avea următorul cuprins:
ăLungimea: 312 m, suprafața : 2.496 mp, lățimea: 8 m,
îmbrăcăminte: beton asfaltic”;

— la poziția nr. 36, coloana 3 va avea următorul cuprins:
ăLungimea: 193 m, suprafața: 1.158 mp, lățimea: 6 m,
îmbrăcăminte: balast”;
— la poziția nr. 38, coloana 3 va avea următorul cuprins:
ăLungimea: 191 m; suprafața: 1.146 mp, lățimea: 6 m,
îmbrăcăminte: balast”;
— la poziția nr. 40, coloana 3 va avea următorul cuprins:
ăLungimea: 145 m; suprafața: 870 mp, lățimea: 6 m,
îmbrăcăminte: beton asfaltic”;
— la poziția nr. 60, coloana 3 va avea următorul cuprins:
ăLungimea: 352 m; suprafața: 1,760 mp, lățimea: 5 m,
îmbrăcăminte: balast”.
b) După poziția nr. 134 se introduc trei noi poziții,
pozițiile nr. 135—137, potrivit anexei care face parte
integrantă din prezenta hotărâre.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
București, 24 iunie 2009.
Nr. 747.

ANEXĂ

Completări la inventarul bunurilor care aparțin domeniului public al orașului Sângeorz-Băi, județul Bistrița-Năsăud

MONITORUL OFICIAL AL ROMÂNIEI, PARTEA I, Nr. 457/1.VII.2009

15

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.002/2003 privind constituirea Comisiei
pentru coordonarea privatizării societăților comerciale de distribuție a gazelor naturale
ăDistrigaz Sud” — S.A. București și ăDistrigaz Nord” — S.A. Târgu Mureș
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.002/2003 privind
constituirea Comisiei pentru coordonarea privatizării societăților
comerciale de distribuție a gazelor naturale ăDistrigaz Sud” —
S.A. București și ăDistrigaz Nord” — S.A. Târgu Mureș, publicată
în Monitorul Oficial al României, Partea I, nr. 630 din
3 septembrie 2003, cu modificările ulterioare, se modifică după
cum urmează:
1. Articolul 1 va avea următorul cuprins:
ăArt. 1. — (1) Se constituie Comisia pentru coordonarea
privatizării societăților comerciale de distribuție a gazelor
naturale «Distrigaz Sud» — S.A. București și «Distrigaz Nord» —
S.A. Târgu Mureș, denumită în continuare Comisia pentru
coordonarea privatizării, alcătuită din 5 membri, în următoarea
componență:
a) ministrul economiei — președinte;
b) șeful Oficiului Participațiilor Statului și Privatizării în
Industrie — membru;
c) secretarul de stat numit prin ordin al ministrului economiei —
membru;
d) secretarul de stat numit prin ordin al ministrului finanțelor
publice — membru;

e) secretarul de stat numit prin ordin al ministrului muncii,
familiei și protecției sociale — membru.
(2) Prin ordin al ministrului de resort vor fi desemnați un
membru și un membru supleant ai Comisiei pentru coordonarea
privatizării.”
2. La articolul 2, litera a) va avea următorul cuprins:
ăa) coordonează activitatea Comisiei de negociere în
procesul de privatizare. Din Comisia de negociere vor face parte
reprezentanți ai Ministerului Economiei și ai Oficiului
Participațiilor Statului și Privatizării în Industrie. Numărul
membrilor, componența și atribuțiile Comisiei de negociere se
vor stabili prin ordin al ministrului economiei;”.
3. Articolul 3 va avea următorul cuprins:
ăArt. 3. — (1) Ministerul Economiei, prin Oficiul Participațiilor
Statului și Privatizării în Industrie, asigură secretariatul Comisiei
pentru coordonarea privatizării.
(2) Prin ordin al ministrului economiei se vor stabili numărul
membrilor și componența secretariatului Comisiei pentru
coordonarea privatizării, precum și atribuțiile acestuia.”

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea

București, 24 iunie 2009.
Nr. 748.

16

MONITORUL OFICIAL AL ROMÂNIEI, PARTEA I, Nr. 457/1.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea datei ieșirii din vigoare a Acordului dintre Guvernul României
și Guvernul Republicii Italia cu privire la promovarea și garantarea reciprocă a investițiilor,
semnat la Roma la 6 decembrie 1990, aprobat prin Hotărârea Guvernului nr. 319/1991
În temeiul art. 34 alin. (5) și al art. 38 alin. (4) din Legea nr. 590/2003 privind tratatele, precum și al art. 4 alin. (5) din
Hotărârea Guvernului nr. 100/2004 privind organizarea și funcționarea Ministerului Afacerilor Externe, cu modificările și completările
ulterioare,
ministrul afacerilor externe adoptă prezentul ordin.
Articol unic. — Se aduce la cunoștință ieșirea din vigoare a
Acordului dintre Guvernul României și Guvernul Republicii Italia cu
privire la promovarea și garantarea reciprocă a investițiilor, semnat

la Roma la 6 decembrie 1990, aprobat prin Hotărârea Guvernului
nr. 319/1991, publicată în Monitorul Oficial al României, Partea I,
nr. 113 din 23 mai 1991, începând cu data de 14 martie 2010.

Ministrul afacerilor externe,
Cristian Diaconescu
București, 1 iunie 2009.
Nr. 736.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 457/1.VII.2009 conține 16 pagini.

Prețul: 3,20 lei

ISSN 1453—4495

