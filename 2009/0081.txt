PARTEA I

Anul 177 (XXI) — Nr. 81

Miercuri, 11 februarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

127.

— Ordin al ministrului sănătății privind aprobarea
regulamentului de organizare și funcționare și a
structurii organizatorice ale direcțiilor de sănătate
publică județene și a municipiului București ..............

2–15

2

MONITORUL OFICIAL AL ROMÂNIEI, PARTEA I, Nr. 81/11.II.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea regulamentului de organizare și funcționare și a structurii organizatorice
ale direcțiilor de sănătate publică județene și a municipiului București
Văzând Referatul de aprobare al Direcției generale de sănătate publică, asistență medicală și programe nr. IB 1.357 din
10 februarie 2009,
având în vedere prevederile Legii nr. 95/2006 privind reforma în domeniul sănătății, cu modificările și completările
ulterioare, și ale Ordonanței de urgență a Guvernului nr. 229/2008 privind măsuri pentru reducerea unor cheltuieli la nivelul
administrației publice,
în temeiul prevederilor art. IV din Ordonanța de urgență a Guvernului nr. 227/2008 pentru modificarea art. 12 din Legea
nr. 95/2006 privind reforma în domeniul sănătății și ale Hotărârii Guvernului nr. 1.718/2008 privind organizarea și funcționarea
Ministerului Sănătății, cu modificările ulterioare,
ministrul sănătății emite următorul ordin:
Art. 1. — (1) Se aprobă regulamentul de organizare și
funcționare a direcțiilor de sănătate publică județene și a
municipiului București, prevăzut în anexa nr. 1, și structura
organizatorică a acestor autorități, prevăzută în anexa nr. 2.
(2) Anexele nr. 1 și 2 fac parte integrantă din prezentul ordin.
Art. 2. — (1) Conducerea direcțiilor de sănătate publică
județene și a municipiului București este asigurată de un comitet
director, compus din directorul executiv și directorii executivi
adjuncți.
(2) Comitetul director al direcțiilor de sănătate publică
județene și a municipiului București colaborează cu autoritățile
administrației publice locale în aplicarea reglementărilor din
domeniul sănătății publice, în condițiile legii.
(3) Conducerea direcțiilor de sănătate publică județene și a
municipiului București participă la medierea litigiilor apărute în
legătură cu încheierea, executarea, modificarea și încetarea
contractelor dintre furnizorii de servicii medicale și casele de
asigurări de sănătate județene și a municipiului București ori cu
alte pretenții decurgând din acestea, urmărind realizarea
echilibrului financiar și utilizarea eficientă a sumelor contractate.
Art. 3. — Directorul executiv al direcției de sănătate publică
județene și a municipiului București coordonează și răspunde
direct de întreaga activitate a direcției de sănătate publică
județene, respectiv a municipiului București.
Art. 4. — (1) Activitatea financiară a direcției de sănătate
publică județene și a municipiului București se desfășoară pe
baza bugetului de venituri și cheltuieli aprobat de Ministerul
Sănătății, în condițiile legii.
(2) Directorul executiv al direcției de sănătate publică
județene și a municipiului București este ordonator secundar de
credite, în condițiile legii, și în această calitate repartizează
creditele bugetare aprobate de ordonatorul principal de credite
pentru bugetul propriu și pentru bugetele instituțiilor publice
subordonate.
Art. 5. — (1) Statul de funcții al direcțiilor județene de
sănătate publică și a municipiului București se aprobă de către
ministrul sănătății.
(2) Structura direcției de sănătate publică județene și a
municipiului București cuprinde servicii, birouri și compartimente
funcționale.

(3) Personalul direcției de sănătate publică județene și a
municipiului București este constituit din funcționari publici, cu
excepția personalului din cadrul laboratoarelor și a personalului
care desfășoară activități de secretariat, administrative, de
aprovizionare și de mentenanță, care au calitatea de personal
contractual.
(4) Serviciile, birourile și compartimentele funcționale
prevăzute la alin. (2) se organizează la propunerea direcției de
sănătate publică județene și a municipiului București, cu
aprobarea ministrului sănătății, cu respectarea numărului maxim
al funcțiilor publice de conducere și al numărului minim de
posturi de execuție, conform reglementările legale în vigoare.
Art. 6. — (1) Ministrul sănătății numește și eliberează din
funcție, în condițiile legii, directorul executiv al direcțiilor de
sănătate publică județene, respectiv al municipiului București.
(2) Ministrul sănătății îi numește și îi eliberează din funcție, la
propunerea directorului executiv al direcției de sănătate publică,
pe directorul executiv adjunct de sănătate publică și programe,
directorul executiv adjunct asistență medicală, directorul
executiv adjunct pentru control în sănătatea publică și directorul
executiv adjunct financiar-contabil ai direcției de sănătate
publică județene și, respectiv, ai municipiului București.
Art. 7. — Personalul autorităților de sănătate publică
județene și a municipiului București va fi preluat, în condițiile
legii, de către direcțiile de sănătate publică județene și a
municipiului București, conform structurii organizatorice
aprobate.
Art. 8. — Pe data intrării în vigoare a prezentului ordin se
abrogă Ordinul ministrului sănătății publice nr. 880/2006 privind
aprobarea Regulamentului de organizare și funcționare a
autorităților de sănătate publică județene, respectiv a
municipiului București, și a structurii organizatorice a acestor
autorități, publicat în Monitorul Oficial al României, Partea I,
nr. 656 din 28 iulie 2006, cu modificările și completările
ulterioare, precum și orice alte dispoziții contrare.
Art. 9. — Direcțiile generale, direcțiile și serviciile din cadrul
Ministerului Sănătății, precum și direcțiile de sănătate publică
județene și a municipiului București vor duce la îndeplinire
dispozițiile prezentului ordin.
Art. 10. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac
București, 10 februarie 2009.
Nr. 127.

MONITORUL OFICIAL AL ROMÂNIEI, PARTEA I, Nr. 81/11.II.2009

3
ANEXA Nr. 1

REGULAMENT

de organizare și funcționare a direcțiilor de sănătate publică județene și a municipiului București
CAPITOLUL I
Dispoziții generale
Art. 1. — Direcțiile de sănătate publică județene și a
municipiului București sunt servicii publice deconcentrate, cu
personalitate juridică, subordonate Ministerului Sănătății,
reprezentând autoritatea de sănătate publică la nivel local, care
realizează politicile și programele naționale de sănătate,
elaborează programe locale, organizează structurile sanitare,
evidențele statistice pe probleme de sănătate, precum și de
planificare și derulare a investițiilor finanțate de la bugetul de
stat pentru sectorul de sănătate.
Art. 2. — Direcțiile de sănătate publică evaluează,
coordonează și monitorizează modul de asigurare a asistenței
medicale curative și profilactice din unitățile sanitare de pe
teritoriul arondat, inclusiv pentru unitățile sanitare din subordinea
Ministerului Sănătății, luând măsuri pentru asigurarea accesului
la asistența medicală a oricărei persoane din raza județului.
Art. 3. — Direcțiile de sănătate publică județene și a
municipiului București coordonează, organizează și evaluează
programele naționale de sănătate ce se derulează în teritoriul
arondat și exercită atribuții specifice de control în sănătatea
publică, prin personalul împuternicit, cu aprobarea Ministerului
Sănătății.
Art. 4. — Direcțiile de sănătate publică județene și a
municipiului București, în colaborare cu autoritățile locale, cu
instituții de învățământ și organizații guvernamentale și
nonguvernamentale, organizează activități în domeniul sănătății
publice.
Art. 5. — (1) Direcțiile de sănătate publică județene și a
municipiului București coordonează serviciile de asistență
medicală din teritoriu, organizează și coordonează asistența
medicală în caz de calamități, epidemii, catastrofe și alte situații
deosebite, organizează, coordonează și răspund de pregătirea
rețelei sanitare pentru apărare, sub coordonarea Ministerului
Sănătății.
(2) Direcțiile de sănătate publică județene și a municipiului
București participă la coordonarea acordării primului ajutor
calificat împreună cu inspectoratele pentru situații de urgență și
cu alte structuri ale Ministerului Sănătății.
Art. 6. — (1) Direcțiile de sănătate publică județene și a
municipiului București organizează culegerea și prelucrarea
datelor statistice de la toți furnizorii de servicii medicale,
indiferent de forma de organizare, întocmesc și transmit
rapoarte statistice periodice către instituțiile desemnate în acest
scop.
(2) Furnizează date statistice către alte autorități, la solicitare,
cu respectarea confidențialității datelor personale.
Art. 7. — Direcțiile de sănătate publică județene și a
municipiului București avizează și supun aprobării conducerii
Ministerului
Sănătății
propunerile
privind
structura
organizatorică, reorganizarea, restructurarea, schimbarea
sediului și a denumirilor unităților sanitare din subordinea
acestora.
Art. 8. — Direcțiile de sănătate publică județene și a
municipiului București desemnează reprezentanți în consiliul
consultativ al spitalelor publice.
Art. 9. — Direcțiile de sănătate publică județene și a
municipiului București afișează pe site-ul lor proiectele bugetelor
de venituri și cheltuieli ale spitalelor publice și analizează
execuția bugetelor de venituri și cheltuieli lunare și trimestriale,
pe care le înaintează Ministerului Sănătății.

Art. 10. — La cererea unor persoane fizice sau juridice,
direcțiile de sănătate publică județene și a municipiului București
efectuează, potrivit dispozițiilor legale, servicii de sănătate
publică, pentru care se percep tarife potrivit actelor normative
în vigoare.
Art. 11. — Veniturile realizate de direcțiile de sănătate publică
județene și a municipiului București constituie venituri proprii,
care se folosesc în condițiile legii.
CAPITOLUL II
Atribuții generale
Art. 12. — Directorul executiv al direcției de sănătate publică
județene și a municipiului București are următoarele atribuții:
a) organizează, coordonează și controlează, după caz,
activitățile de asistență de sănătate publică, promovarea
sănătății și medicinei preventive, asistență medicală de urgență,
curativă, de recuperare medicală, asistență medicală la
domiciliu, care se acordă prin unitățile sanitare publice sau
private, precum și asistență de medicină legală și de medicină
sportivă;
b) coordonează și controlează implementarea și realizarea
programelor naționale de sănătate, pe care le derulează în
teritoriul arondat, în scopul îndeplinirii obiectivelor și realizării
indicatorilor, prin desfășurarea activităților specifice la nivel local;
c) evaluează anual rezultatele activității și propune strategiile
pentru ameliorarea stării de sănătate a populației din teritoriu;
d) analizează periodic starea de sănătate a populației din
teritoriul arondat, în scopul identificării principalelor probleme de
sănătate publică, și alocă prioritar resursele de care dispune
pentru intervențiile cu cea mai mare eficiență în ameliorarea
stării de sănătate;
e) elaborează și coordonează implementarea programelor
locale de sănătate în concordanță cu prioritățile de sănătate
publică identificate la nivel local;
f) informează Ministerul Sănătății și autoritățile administrației
publice locale asupra stării de sănătate a populației și asupra
concluziilor care rezultă din evaluare, periodic și ori de câte ori
consideră necesar;
g) asigură supravegherea și controlul aplicării legislației de
către instituțiile și organismele care au responsabilități în
domeniul sănătății publice și de către unitățile sanitare din
sectorul privat de asistență medicală, colaborând în acest scop
cu organismele profesionale din domeniul medico-sanitar la
nivel local, cu autoritățile publice locale și cu alte instituții
abilitate;
h) în calitate de ordonator secundar de credite, aprobă
angajarea, lichidarea și ordonanțarea cheltuielilor în condițiile
legii;
i) coordonează acțiunile de limitare a efectelor apărute în
urma dezastrelor, calamităților și epidemiilor în domeniul de
competență;
j) coordonează activitatea de audit public intern din cadrul
direcției de sănătate publică județene și a municipiului București,
precum și auditul public intern exercitat la nivelul spitalelor aflate
în subordine, conform legii, în cazul în care nu este organizată
o astfel de structură specializată în cadrul spitalului respectiv;
k) emite avize și autorizații sanitare și autorizații de liberă
practică, în conformitate cu prevederile legislației în vigoare;
l) coordonează activitatea de control în sănătatea publică la
nivel local și înaintează spre aprobare Ministerului Sănătății lista
personalului împuternicit pentru desfășurarea acestei activități,
la propunerea directorului executiv adjunct pentru control în
sănătate publică;

4

MONITORUL OFICIAL AL ROMÂNIEI, PARTEA I, Nr. 81/11.II.2009

m) organizează și coordonează asistența medicală maternoinfantilă;
n) organizează activitatea de identificare și soluționare a
problemelor de sănătate publică apărute în rândul persoanelor
aparținând grupurilor defavorizate;
o) coordonează activitatea serviciilor de ambulanță județene
și al municipiului București;
p) coordonează elaborarea raportului anual asupra stării de
sănătate a comunității la nivel județean și al municipiului
București;
q) evaluează anual rezultatele activității în domeniul medical
și adaptează strategiile de intervenție pentru ameliorarea stării
de sănătate a populației din teritoriu;
r) colaborează cu autoritățile administrației publice centrale și
locale în vederea îndeplinirii atribuțiilor ce revin direcției de
sănătate publică județene și a municipiului București;
s) desemnează reprezentanții direcției de sănătate publică
județene și, respectiv, a municipiului București în consiliile
consultative ale spitalelor publice, conform prevederilor legale
în vigoare;
t) propune Ministerului Sănătății, cu avizul consiliului
județean sau al consiliului local, după caz, înființarea ori
desființarea spitalelor publice;
u) propune conducerii Ministerului Sănătății măsuri pentru
îmbunătățirea activității managerilor de spital, în cazul constatării
nerealizării indicatorilor prevăzuți în contractul de management;
v) evaluează necesarul de resurse umane de la nivelul
asistenței medicale în funcție de nevoile comunitare identificate
prin acțiuni specifice și emite recomandări în acest sens;
w) controlează respectarea normativelor de personal ale
instituțiilor publice din subordine;
x) propune Ministerului Sănătății reorganizarea, schimbarea
sediului și a denumirii unităților sanitare publice;
y) coordonează fundamentarea finanțării și propune
Ministerului Sănătății alocarea resurselor necesare desfășurării
activității;
z) nominalizează personalul din cadrul direcției de sănătate
publică județene și a municipiului București, pentru îndeplinirea
atribuțiilor specifice din domeniul relațiilor publice și al
comunicării;
aa) avizează bugetele de venituri și cheltuieli ale instituțiilor
publice aflate în subordinea sa;
bb) evaluează periodic performanțele profesionale pentru
personalul din subordine și acordă calificativul anual;
cc) încheie contractul de management cu managerul general
al serviciului de ambulanță;
dd) controlează respectarea programelor de instruire
practică a elevilor și studenților din unitățile de învățământ care
pregătesc asistenți medicali și moașe, desfășurate în unitățile
sanitare, în colaborare cu directorul de îngrijiri/asistentul-șef și
cu reprezentantul inspectoratului școlar județean;
ee) desemnează participanți în comisiile de examinare
pentru examenul de absolvire a școlii postliceale sanitare;
ff) desemnează participanți la selecția asistenților medicali,
comunitari, moașelor, infirmierelor, precum și ca membri în
comisiile de examene și concursuri de ocupare a posturilor
vacante pentru aceste categorii de personal;
gg) desemnează participanți la activitățile profesionale și la
manifestările organizate de Ordinul Asistenților Medicali și
Moașelor din România;
hh) colaborează cu organizații profesionale, sindicale și
organizații neguvernamentale în proiecte ce privesc activitatea
asistenților medicali;
ii) stabilește proceduri de informare a opiniei publice cu
privire la rezultatele activităților de control în sănătatea publică
și în alte situații cu risc pentru populație;

jj) desemnează coordonatorul activității de audit intern,
auditorul cu cel mai înalt grad profesional, pentru unitățile
sanitare din subordine care nu au birouri/compartimente de audit
intern;
kk) îndeplinește orice alte atribuții stabilite de conducerea
Ministerului Sănătății, conform prevederilor legale.
Art. 13. — Directorul executiv adjunct de sănătate publică și
programe al direcției de sănătate publică județene, respectiv a
municipiului București are următoarele atribuții:
a) coordonează și răspunde de activitățile de supraveghere
epidemiologică a bolilor transmisibile și netransmisibile,
evaluarea factorilor de risc din mediul de viață și muncă și
promovarea sănătății, desfășurate la nivel teritorial;
b) organizează, coordonează și monitorizează activitatea de
sănătate publică desfășurată de furnizorii de servicii medicale,
indiferent de forma de organizare;
c) coordonează la nivel teritorial și răspunde de desfășurarea
activităților de prevenire și limitare a răspândirii bolilor
transmisibile în situații de risc epidemiologic;
d) coordonează și controlează modul de constituire,
gestionare și reîntregire a rezervei antiepidemice județene;
e) coordonează implementarea la nivel județean a
activităților prevăzute în programele naționale de sănătate
publică;
f) organizează activitatea de monitorizare și evaluare a
programelor de sănătate, în conformitate cu actele normative în
vigoare privind programele și subprogramele de sănătate;
g) organizează analiza trimestrială și anuală a indicatorilor
programelor de sănătate de la unitățile sanitare din teritoriul
arondat, în conformitate cu actele normative în vigoare privind
programele și subprogramele de sănătate;
h) transmite Ministerului Sănătății propuneri privind modul de
îmbunătățire a derulării programelor de sănătate la nivel local;
i) desemnează coordonatorii locali ai programelor de
sănătate publică din rândul personalului propriu și aprobă
numirea coordonatorilor locali propuși de unitățile sanitare din
subordine;
j) organizează la nivel local activitatea de management al
programului de imunizări;
k) organizează culegerea și prelucrarea informațiilor
statistice medicale din domeniul său de competență, primite de
la unitățile sanitare publice sau private, și răspunde de
transmiterea rapoartelor statistice periodice către instituțiile
desemnate în acest scop;
l) aprobă, după caz, referatele de evaluare a
unităților/activităților supuse avizării/autorizării sanitare;
m) coordonează activitățile de consultanță de specialitate la
cererea terților;
n) participă la elaborarea raportului stării de sănătate a
comunității și a raportului stării de sănătate în relație cu factorii
de risc din mediul de viață și de muncă;
o) participă la îndeplinirea planurilor de acțiune privind
implementarea legislației și de consolidare instituțională în plan
județean sau local;
p) elaborează și propune directorului executiv bugetul
specific domeniului pe care îl coordonează;
q) evaluează periodic performanțele profesionale pentru
personalul din subordine și acordă calificativul anual;
r) facilitează formarea și perfecționarea profesională a
personalului din subordine;
s) îndeplinește orice alte atribuții stabilite de conducerea
direcției în domeniul de competență.

MONITORUL OFICIAL AL ROMÂNIEI, PARTEA I, Nr. 81/11.II.2009
Art. 14. — Directorul executiv adjunct pentru asistență
medicală al direcției de sănătate publică județene și a
municipiului București are următoarele atribuții:
a) coordonează implementarea la nivel local a strategiilor de
sănătate elaborate de Ministerul Sănătății, pentru asigurarea
asistenței medicale a populației;
b) răspunde de evaluarea necesarului de servicii medicale
curative la nivel de județ, pe domenii de asistență medicală;
c) asigură furnizarea datelor specifice pentru elaborarea
rapoartelor privind starea de sănătate a comunității și a situației
privind necesarul de servicii de sănătate pentru populația din
teritoriul arondat;
d) participă la elaborarea strategiei de dezvoltare a serviciilor
de sănătate la nivel local, pe baza nevoilor de sănătate ale
populației și în conformitate cu strategiile de sănătate stabilite de
Ministerul Sănătății;
e) organizează rețeaua unităților sanitare publice din teritoriu
în vederea asigurării eficienței și calității actului medical, cu
aprobarea Ministerului Sănătății;
f) organizează și evaluează activitatea cabinetelor medicale,
medico-dentare, de îngrijiri de sănătate, a laboratoarelor și
activităților conexe actului medical, indiferent de forma de
organizare, precum și a unităților sanitare din subordine;
g) propune sancționarea abaterilor în conformitate cu
reglementările în vigoare;
h) asigură coordonarea și integrarea serviciilor de îngrijire la
domiciliu și a serviciilor furnizate la nivel comunitar;
i) evaluează, coordonează și monitorizează serviciile
medicale furnizate în cadrul rețelei de asistență medicală
primară, al rețelei ambulatorii de specialitate, precum și al rețelei
de asistență spitalicească;
j) evaluează, coordonează și monitorizează serviciile
medicale furnizate în cadrul rețelei de asistență medicală
comunitară și recuperatorie;
k) organizează asistența medicală pentru bolnavii psihici și
controlează serviciile medicale și sistemul informațional al
bolnavilor psihici cu potențial pericol social;
l) participă la elaborarea planului de intervenție în caz de
dezastre și epidemii;
m) răspunde de organizarea și actualizarea permanentă a
evidenței unităților sanitare publice și private din teritoriu;
n) analizează nevoile de servicii medicale ale populației și
propune directorului executiv modificarea structurii unităților
sanitare din subordine;
o) analizează și înaintează directorului executiv al direcției
de sănătate publică județene și a municipiului București
propunerile conducerilor unităților din subordine privind structura
organizatorică, reorganizarea, restructurarea, schimbarea
sediului și a denumirii, în vederea aprobării de către Ministerul
Sănătății, cu avizul consiliului județean sau al consiliului local,
după caz;
p) răspunde de actualizarea evidenței medicilor din teritoriu;
q) organizează culegerea și prelucrarea informațiilor
statistice medicale primite de la unitățile sanitare publice sau
private și răspunde de transmiterea rapoartelor statistice
periodice către instituțiile desemnate în acest scop;
r) asigură informarea personalului medical în legătură cu
normele de etică profesională și deontologie medicală și
informarea pacienților cu privire la drepturile și îndatoririle
acestora;
s) organizează evidența parteneriatelor public-private și
asigură sprijin local în implementarea strategiei Ministerului
Sănătății de participare a sectorului privat la îmbunătățirea
performanței sectorului sanitar;
t) reprezintă direcția de sănătate publică județeană sau a
municipiului București în comisiile paritare organizate la nivel
județean;

5

u) colaborează cu autoritățile administrației locale în
desfășurarea activităților medicale furnizate prin unitățile de
asistență medico-socială și asigură îndrumarea metodologică în
acordarea serviciilor medicale în aceste unități;
v) analizează și rezolvă sesizările și reclamațiile referitoare la
asigurarea asistenței medicale a populației.
Art. 15. — Directorul executiv adjunct pentru control în
sănătatea publică al direcției de sănătate publică județene și a
municipiului București are următoarele atribuții:
a) organizează și implementează activitatea de control în
sănătatea publică la nivel județean și în municipiul București;
b) propune directorului executiv lista persoanelor care
urmează a fi împuternicite pentru desfășurarea activității de
control în sănătatea publică, în vederea aprobării de către
Ministerul Sănătății;
c) colaborează cu directorii executivi adjuncți la întocmirea
planului tematic anual al activității de control în sănătatea
publică la nivel județean și în municipiul București;
d) elaborează și propune directorului executiv bugetul
specific activității de control în sănătatea publică;
e) stabilește și aplică măsurile necesare pentru
îmbunătățirea activității de control în sănătatea publică la nivel
județean;
f) constată și sancționează contravențiile la normele igienicosanitare, la normele de prevenire și combatere a bolilor
transmisibile și profesionale, la nivel județean;
g) organizează și conduce la nivel județean acțiuni de control
în sănătatea publică și în situații de calamități naturale,
evenimente deosebite, epidemii;
h) evaluează periodic performanțele profesionale pentru
personalul din subordine și acordă calificativul anual;
i) facilitează formarea și perfecționarea profesională a
inspectorilor la nivel județean;
j) aprobă măsurile propuse de inspectorii sanitari din
subordine și emite documentele de autoritate sanitară: decizii
de interzicere a activității, respectiv decizii de suspendare a
activității, informarea altor instituții publice abilitate;
k) notifică institutele de sănătate publică și Ministerul
Sănătății asupra constatării neconformităților cu legislația în
vigoare pentru produsele avizate/notificate de către aceste
instituții, în vederea luării măsurilor legale în vigoare;
l) participă în echipele de control inițiate de către Ministerul
Sănătății și de către alte organe de specialitate ale administrației
publice centrale și locale;
m) participă la elaborarea raportului stării de sănătate a
comunității;
n) informează opinia publică cu privire la rezultatele
activităților de control în sănătatea publică prin procedura
stabilită de directorul executiv;
o) participă la elaborarea planului de acțiune în caz de
dezastre/calamități.
Art. 16. — Medicul șef al laboratorului de sănătate publică al
direcției de sănătate publică județene, respectiv a municipiului
București are următoarele atribuții:
a) organizează și coordonează activitatea laboratorului de
sănătate publică, inclusiv în cadrul activităților de laborator
teritoriale;
b) organizează controlul intern și extern de calitate;
c) se asigură de utilizarea eficientă a bazei materiale și a
resurselor umane în vederea realizării obiectivelor din cadrul
programelor de sănătate publică;
d) organizează evidențele de laborator, permițând astfel
accesul rapid la informații de laborator pentru serviciile/birourile
de supraveghere și control al bolilor transmisbile și de evaluare
a factorilor de risc din mediul de viață și de muncă;
e) răspunde de transmiterea operativă a rezultatelor de
laborator către directorul executiv adjunct de sănătate publică
și programe, respectiv serviciile/birourile beneficiare;

6

MONITORUL OFICIAL AL ROMÂNIEI, PARTEA I, Nr. 81/11.II.2009

f) colaborează cu directorul executiv adjunct pentru control în
sănătatea publică și participă alături de acesta la elaborarea
planului de acțiuni de inspecție tematice care implică activități
de laborator;
g) se asigură de existența bazei materiale necesare pentru
efectuarea testărilor de laborator prevăzute în cadrul
programelor de sănătate publică și în cadrul activităților de
control în sănătatea publică;
h) elaborează și propune directorului executiv bugetul
specific necesar desfășurării activității;
i) răspunde de activitatea desfășurată de personalul de
laborator care își desfășoară activitatea în cadrul birourilor,
serviciilor sau compartimentelor teritoriale;
j) asigură participarea cu date specifice la elaborarea
rapoartelor privind starea de sănătate a comunității și a situației
privind necesarul de servicii de sănătate pentru populația din
teritoriul arondat;
k) coordonează activitățile de specialitate desfășurate la
cererea terților;
l) evaluează periodic performanțele profesionale pentru
personalul din subordine și acordă calificativul anual;
m) facilitează formarea și perfecționarea profesională a
personalului din subordine;
n) îndeplinește și alte atribuții stabilite de conducerea
direcției.
Art. 17. — Directorul executiv adjunct financiar-contabil al
direcției de sănătate publică județene, respectiv a municipiului
București are următoarele atribuții:
a) coordonează activitatea de elaborare, finanțare, execuție
și raportare a indicatorilor financiari din bugetul de venituri și
cheltuieli al direcției de sănătate publică județene și a
municipiului București, precum și al unităților din subordine;
b) asigură respectarea disciplinei financiare și bugetare la
nivelul direcției de sănătate publică județene și a municipiului
București și controlează aceste activități la nivelul unităților din
subordine;
c) răspunde de organizarea și ținerea la zi a contabilității
patrimoniului aflat în administrare și a execuției bugetare;
d) răspunde de realitatea și exactitatea datelor cuprinse în
situațiile financiare centralizate trimestriale și anuale, precum și
de prezentarea acestora la termenul stabilit de organul ierarhic
superior;
e) propune Ministerului Sănătății indicatorii financiari ce
urmează a fi incluși în legea anuală a bugetului de stat;
f) răspunde de avizarea și repartizarea, după caz, a bugetului
de venituri și cheltuieli al unităților sanitare subordonate și
urmărește utilizarea eficientă a fondurilor alocate;
g) elaborează propuneri de casare și transfer de bunuri
materiale, pe care le înaintează Ministerului Sănătății;
h) răspunde de executarea indicatorilor economico-financiari
din bugetul propriu și urmărește executarea acestora la unitățile
finanțate în baza bugetului aprobat;
i) răspunde de întocmirea lunară a execuției bugetului de
stat, pe care o înaintează Ministerului Sănătății;
j) răspunde de întocmirea lunară a necesarului de credite
bugetare pentru luna următoare pe titluri de cheltuieli și
programe de sănătate publică, pe care le înaintează Ministerului
Sănătății;
k) pe baza evaluării bazei tehnico-materiale existente în
teritoriu, stabilește prioritățile de dezvoltare și întreținere a
acesteia, propunând lucrări de investiții, consolidare clădiri și
reparații capitale;
l) stabilește necesarul de credite bugetare anuale pentru
lucrări de investiții, consolidări clădiri și reparații capitale pentru
unitățile subordonate;
m) analizează periodic modul de derulare a procesului
investițional și solicită ordonatorului principal de credite

modificări valorice ale creditelor repartizate anual pe obiective
de investiții, acolo unde este cazul.
CAPITOLUL III
Atribuții specifice
Art. 18. — Direcțiile de sănătate publică județene, respectiv
a municipiului București au următoarele atribuții specifice, pe
domenii de activitate:
I. În domeniul resurselor umane
Serviciul/Biroul/Compartimentul de resurse umane, normare,
organizare, salarizare (RUNOS) are următoarele atribuții:
a) aplică normele Ministerului Sănătății privind formarea,
încadrarea, transferul și detașarea medicilor, farmaciștilor,
biologilor, chimiștilor și biochimiștilor la nivelul direcției de
sănătate publică; coordonează și verifică aplicarea acestor
norme la nivelul unităților sanitare cu personalitate juridică
subordonate;
b) îndrumă și verifică în unitățile sanitare subordonate
aplicarea legislației în vigoare referitoare la încadrarea,
salarizarea, promovarea și acordarea tuturor celorlalte drepturi
salariale privind salariul de merit, indemnizația de conducere,
sporul de vechime, sporul pentru condiții deosebite de muncă,
încadrarea personalului care își desfășoară activitatea în locuri
de muncă cu condiții speciale și deosebite, salarizarea gărzilor;
c) verifică modul de organizare și desfășurare a concursurilor
la nivelul unităților sanitare cu personalitate juridică din
subordine, pentru toate categoriile de personal;
d) monitorizează numărul maxim de personal, pe categorii,
pentru unitățile sanitare publice;
e) întocmește rapoarte statistice privind numărul și drepturile
de personal și le înaintează periodic sau la solicitare Ministerului
Sănătății ori altor instituții, în condițiile legii;
f) întocmește statul de funcții pentru aparatul propriu, în
vederea aprobării de către Ministerul Sănătății, precum și
lucrările privind modificarea și completarea acestuia;
g) solicită Ministerului Sănătății aprobarea organizării
concursului pentru ocuparea posturilor vacante de medici,
farmaciști, biologi, chimiști și biochimiști din aparatul propriu,
conform reglementărilor legale în vigoare;
h) participă la organizarea concursurilor și examenelor
pentru obținerea de grade și trepte profesionale, precum și de
intrare în rezidențiat; participă la organizarea concursurilor și
examenelor pentru unitățile sanitare cu personalitate juridică din
subordine, potrivit legii;
i) asigură participarea direcției de sănătate publică județene
și a municipiului București, prin reprezentanții săi, în comisiile
paritare organizate la nivel județean pentru stabilirea necesarului
de medici;
j) aplică prevederile legale în domeniul monitorizării funcției
publice:
(i) elaborează și transmite Ministerului Sănătății
documentația necesară în vederea elaborării planului
anual de ocupare a funcțiilor publice generale;
(ii) elaborează și transmite Ministerului Sănătății situația
funcțiilor publice generale, a personalului contractual,
pe nivel de studii, grade și trepte profesionale, în
vederea elaborării anexei la legea bugetului de stat;
(iii) transmite lunar, la solicitarea Agenției Naționale a
Funcționarilor Publici, situația privind respectarea
codului de conduită al funcționarilor publici, inclusiv
regimul incompatibilităților și al conflictului de interese;
(iv) transmite, la solicitarea Agenției Naționale a
Funcționarilor Publici, actualizarea bazei de date în ceea
ce privește funcțiile și funcționarii publici proprii;
k) la solicitarea conducerii unităților sanitare din subordine,
elaborează documentația privind structura organizatorică,

MONITORUL OFICIAL AL ROMÂNIEI, PARTEA I, Nr. 81/11.II.2009
reorganizarea, restructurarea, schimbarea sediului sau a
denumirii, pe care o înaintează directorului executiv adjunct
medical;
l) pentru unitățile sanitare publice din subordine aprobă
statele de funcții, cu încadrarea în normativele de personal în
vigoare;
m) pentru unitățile sanitare din subordine verifică încadrarea
în normativele de personal aprobate și, la cererea motivată a
acestor unități, solicită Ministerului Sănătății suplimentarea
numărului de posturi, pe locuri de muncă și categorii de
personal, cu încadrarea în bugetul de venituri și cheltuieli
aprobat;
n) întocmește pentru unitățile sanitare subordonate
documentația necesară, pentru a solicita Ministerului Sănătății
suplimentarea numărului de posturi și a alocațiilor bugetare
aferente, în vederea încadrării medicilor care solicită să
efectueze practica supravegheată/asistată;
o) verifică pentru unitățile sanitare din subordine stabilirea
drepturilor salariale pentru persoanele care fac parte din
comitetul director al spitalelor publice din subordine și al
serviciilor de ambulanță;
p) stabilește drepturile salariale pentru managerul general al
serviciilor de ambulanță în baza criteriilor aprobate prin ordin al
ministrului sănătății.
II. În domeniul juridic
Biroul/Compartimentul juridic are următoarele atribuții:
a) avizează, la cererea conducerii, actele care pot angaja
răspunderea patrimonială a persoanei juridice, precum și orice
alte acte care produc efecte juridice;
b) participă la comisia locală de coordonare a activității de
privatizare;
c) participă la negocierea și încheierea contractelor;
d) redactează cererile de chemare în judecată, de exercitare
a căilor de atac, modifică, renunță la pretenții și căi de atac, cu
aprobarea conducerii direcției de sănătate publică;
e) reprezintă și apără interesele persoanei juridice în fața
organelor administrației de stat, a instanțelor judecătorești, a
altor organe cu caracter jurisdicțional, precum și în cadrul
oricărei proceduri prevăzute de lege, în baza delegației date de
conducerea persoanei juridice;
f) participă la negocierea de înțelegeri internaționale privind
domeniul de activitate în care funcționează sau, după caz,
avizează asemenea înțelegeri;
g) se preocupă de obținerea titlurilor executorii și sesizează
directorul executiv adjunct financiar-contabil în vederea luării
măsurilor necesare pentru realizarea executării silite a
drepturilor de creanță, iar pentru realizarea altor drepturi
sesizează organul de executare silită competent;
h) urmărește, semnalează și transmite organelor de
conducere și serviciilor interesate noile acte normative apărute
și atribuțiile ce le revin din acestea;
i) contribuie prin întreaga activitate la asigurarea respectării
legii, apărarea proprietății publice și private a statului aflate în
administrarea autorității de sănătate publică județene și a
municipiului București, a unităților din subordine, precum și la
buna gospodărire a mijloacelor materiale și financiare din
patrimoniu;
j) semnalează organelor competente cazurile de aplicare
neuniformă a actelor normative și, când este cazul, face
propuneri corespunzătoare;
k) analizează modul în care sunt respectate dispozițiile legale
în desfășurarea activității unităților și cauzele care generează
prejudicii aduse avutului public sau infracțiuni;
l) întocmește constatări și propune luarea măsurilor necesare
în vederea întăririi ordinii și disciplinei, prevenirea încălcării
legilor și a oricăror altor abateri;

7

m) asigură transmiterea către unitățile sanitare din subordine
a tuturor ordinelor ministrului sănătății, circularelor și
instrucțiunilor tehnice elaborate de Ministerul Sănătății;
n) realizează evidența actelor normative cu aplicare în
sistemul sanitar, publicate în Monitorul Oficial al României,
Partea I, și a celor cu caracter general sau privind probleme
financiar-contabile ce se regăsesc în activitatea direcției de
sănătate publică și a unităților subordonate;
o) asigură consultanță juridică tuturor compartimentelor
direcției, precum și unităților sanitare publice din subordine;
p) asigură informarea personalului privind actele normative
nou-apărute din domeniul de activitate al direcției de sănătate
publică județene și a municipiului București;
q) îndeplinește orice alte lucrări cu caracter juridic.
III. În domeniul auditului public intern
Biroul/Compartimentul de audit public intern are următoarele
atribuții:
a) elaborează proiectul planului de audit public intern;
b) efectuează activități de audit public intern pentru a evalua
dacă sistemele de management financiar și control ale instituției
proprii sunt transparente și sunt conforme cu normele de
legalitate, regularitate, economicitate, eficiență și eficacitate;
c) efectuează activități de audit public intern exercitat asupra
activităților desfășurate în cadrul unităților sanitare subordonate,
precum și al spitalelor cu mai puțin de 400 de paturi;
d) informează structura de audit public intern din cadrul
Ministerului Sănătății despre recomandările neînsușite de
conducătorul unității publice auditate, precum și despre
consecințele acestora;
e) raportează periodic directorului executiv al direcției de
sănătate publică județene și a municipiului București, precum și
structurii de audit public intern din cadrul Ministerului Sănătății
cu privire la constatările, concluziile și recomandările rezultate
din activitățile sale de audit;
f) elaborează raportul anual al activităților de audit public
intern și îl înaintează până la data de 15 ianuarie a anului în curs
pentru anul expirat către structura de audit public intern din
cadrul Ministerului Sănătății;
g) raportează imediat conducătorului unității publice și
structurii de control intern abilitate în cazul identificării unor
neregularități sau posibile prejudicii.
IV. În domeniul informaticii și biostatisticii medicale
Serviciul/Biroul/Compartimentul de informatică și biostatistică
medicală are următoarele atribuții:
a) este responsabil pentru organizarea bazei de date
județene, verificarea și codificarea informațiilor medicale;
b) pune la dispoziția tuturor structurilor interne interesate
toate datele solicitate și pune la dispoziția structurilor externe
direcției de sănătate publică județene și a municipiului București
date statistice medicale, cu acordul conducătorului autorității;
c) colaborează cu celelalte structuri ale direcției de sănătate
publică județene și a municipiului București pe probleme legate
de informatica medicală;
d) transmite informări operative (în timp real) persoanelor cu
atribuții de decizie;
e) colaborează cu structurile responsabile pentru
supravegherea și controlul bolilor transmisibile și netransmisibile
în realizarea rapoartelor periodice, precum și a prognozelor;
f) organizează sistemul de evidență primară și raportarea
statistică sanitară la nivelul cabinetelor medicale, indiferent de
forma de organizare a unităților sanitare;
g) verifică datele raportate cu evidențele primare și
centralizatoare;

8

MONITORUL OFICIAL AL ROMÂNIEI, PARTEA I, Nr. 81/11.II.2009

h) centralizează dările de seamă de la nivelul județului și
centralizatoarele de activitate și morbiditate trimestriale și
anuale;
i) codifică cauzele de deces, în conformitate cu obligațiile
Ministerului Sănătății, în buletinele de deces și de nou-născut
mort, conform legislației de stare civilă a populației;
j) verifică și codifică fișele de decese sub un an, decese
perinatale, fișele cu decese materne și le compară ca număr și
cauză de deces cu cele care circulă prin sistemul informațional
al Institutului Național de Statistică;
k) organizează cursurile de perfecționare a personalului de
statistică și instruirea cu privire la codificarea morbidității, a
incapacității temporare de muncă și buna completare a
evidențelor și dărilor de seamă, precum și arhivarea formularelor
statistice în conformitate cu indicatorul termenelor de păstrare a
documentelor;
l) centralizează, verifică și transmite Centrului Național pentru
Organizarea și Asigurarea Sistemului Informațional și Informatic
în Domeniul Sănătății București dările de seamă trimestriale și
anuale, precum și situația unităților sanitare publice și private
(unități, paturi, personal, activități), solicitate de Institutul
Național de Statistică conform prevederilor legale în vigoare;
m) ține evidența și raportează mișcarea personalului medical
pe unități, specialități medicale, sex și vârstă și actualizează
permanent registrul național;
n) primește raportările legate de activitatea spitalelor,
constituie baza de date la nivel județean, le transmite
Ministerului Sănătății, pentru decizii majore de politică sanitară
și pentru raportările necesare organismelor Uniunii Europene și
Organizației Mondiale a Sănătății;
o) alte atribuții specifice stabilite de directorul executiv al
direcției de sănătate publică.
V. Registratură și secretariat
a) asigură evidența unităților din subordine: denumire,
nominalizarea conducerilor, adresele complete și numerele de
telefon ale unităților și conducerilor acestora (inclusiv numerele
de telefon de la domiciliu — fixe sau mobile);
b) asigură evidența contactelor de la nivelul direcțiilor publice
locale și centrale, precum și a persoanelor din conducerea
acestora (numele, prenumele, funcția, adresa de reședință,
numerele de telefon etc.);
c) înregistrează lucrările transmise de conducerea direcției
de sănătate publică județene și a municipiului București și de
serviciile din structura acestora către petenți și alte autorități,
precum și cele primite la conducerea direcției și ține evidența
repartizării acestora, urmărind rezolvarea lor în termenele
stabilite;
d) înscrie în registrul specific persoanele venite în audiență
la conducerea direcției de sănătate publică județene și a
municipiului București, problemele prezentate de către acestea
și soluțiile date;
e) înregistrează și ține evidența lucrărilor primite sau
transmise prin fax;
f) asigură transmiterea corespondenței de la direcția de
sănătate publică județeană și a municipiului București, inclusiv
modul de trimitere;
g) întocmește evidența deplasărilor în teren ale salariaților
direcției de sănătate publică județene și a municipiului București;
h) păstrează secretul de serviciu;
i) îndeplinește și alte sarcini dispuse de conducerea direcției
de sănătate publică județene, respectiv a municipiului București.
VI. În domeniul achizițiilor publice
Serviciul/Biroul/Compartimentul de achiziții publice are
următoarele atribuții:
a) elaborează programul anual al achizițiilor publice, pe baza
necesităților și priorităților comunicate de celelalte

compartimente din cadrul direcției de sănătate publică județene
și, respectiv, a municipiului București;
b) elaborează sau, după caz, coordonează activitatea de
elaborare a documentației de atribuire ori, în cazul organizării
unui concurs de soluții, a documentației de concurs;
c) organizează desfășurarea licitațiilor conform reglementărilor
legale în vigoare, recepția bunurilor achiziționate, precum și
repartiția acestora către compartimentele solicitante;
d) participă în comisiile de întocmire, evaluare, negociere și
atribuire a contractelor de achiziție publică;
e) îndeplinește obligațiile referitoare la publicitate, conform
legislației în vigoare;
f) aplică și finalizează procedurile de atribuire;
g) constituie și păstrează dosarul achiziției publice.
VII. În domeniul relațiilor cu publicul și al comunicării
Serviciul/Biroul/Compartimentul relații cu publicul și
comunicare are următoarele atribuții:
a) colaborează cu structura de specialitate a Ministerului
Sănătății în realizarea obiectivelor de comunicare prin massmedia ori prin mijloacele proprii ale direcției de sănătate publică
județene sau a municipiului București;
b) asigură desfășurarea optimă a activității de relații publice;
c) asigură informarea permanentă referitoare la principalele
activități ale direcției de sănătate publică județene și a
municipiului București;
d) asigură o legătură permanentă între comunitate și direcția
de sănătate publică județeană și a municipiului București,
organizând pe baza unui program stabilit activitatea de audiențe
pentru populație;
e) desfășoară activitatea de analiză a cererilor cetățenilor și
disponibilizează toate informațiile necesare pentru soluționarea
problemelor prezentate sau solicitate;
f) urmărește și sprijină soluționarea legală și în termen a
cererilor, petițiilor etc., la solicitarea Ministerului Sănătății;
g) informațiile care constituie secrete de stat și de serviciu
vor fi accesate și gestionate conform standardelor naționale de
protecție a informațiilor clasificate;
h) organizează legătura dintre direcția de sănătate publică
județeană și a municipiului București și prefectură, consiliul
județean, primăriile locale și organizațiile neguvernamentale;
i) asigură legătura dintre conducerea direcției de sănătate
publică județene și a municipiului București și sindicate în
vederea analizei și soluționării, conform legislației în vigoare, a
revendicărilor sindicale;
j) comunică Ministerului Sănătății date privind: adresa
direcției de sănătate publică, numele și prenumele persoanelor
din conducere, numărul de telefon fix, mobil și de fax, adresa
de e-mail; denumirea și adresa spitalelor din teritoriu, numele și
prenumele directorilor acestora, numărul de telefon și de fax;
denumirea și adresa altor unități importante din teritoriu;
modificările ce intervin în datele comunicate.
VIII. În domeniul avizării și autorizării sanitare
Compartimentul avize/autorizări are următoarele atribuții:
a) primește, verifică și înregistrează cererile și documentațiile
pentru avizarea sanitară a proiectelor de amplasare, construcție
și amenajare a obiectivelor;
b) primește, verifică și înregistrează cererile și documentațiile
de autorizare sanitară și avizarea anuală în vederea funcționării
obiectivelor și a proiectelor de amplasare, construcție și
amenajare a obiectivelor, altele decât cele supuse înregistrării la
oficiul registrului comerțului de pe lângă tribunale;
c) repartizează documentațiile către structurile de
specialitate;
d) asigură eliberarea documentelor de reglementare în
termenele stabilite de legislația în vigoare;

MONITORUL OFICIAL AL ROMÂNIEI, PARTEA I, Nr. 81/11.II.2009
e) răspunde de managementul informațiilor privind avizele și
autorizațiile;
f) înregistrează declarațiile pe propria răspundere primite de
la oficiul registrului comerțului de pe lângă tribunale și le
transmite directorului executiv adjunct pentru control în
sănătatea publică;
g) gestionează baza de date pentru documentele de
reglementare eliberate și o transmite periodic serviciului de
control în sănătatea publică;
h) oferă informații, la solicitare, asupra procedurii de avizare,
autorizare sanitară și vizare anuală a funcționării obiectivelor și
activităților;
i) întocmește și eliberează autorizația de liberă practică
pentru lucrătorii din unitățile sanitare, publice și private, din
teritoriul arondat direcției de sănătate publică județeană și a
municipiului București, indiferent de subordonarea acestor
unități, alții decât medicii, medicii dentiști, farmaciștii, precum și
asistenții medicali și moașele prevăzute de Ordonanța de
urgență a Guvernului nr. 144/2008 privind exercitarea profesiei
de asistent medical generalist, a profesiei de moașă și a
profesiei de asistent medical, precum și organizarea și
funcționarea Ordinului Asistenților Medicali Generaliști,
Moașelor și Asistenților Medicali din România și tehnicienii
dentari;
j) alte atribuții specifice stabilite de către directorul executiv
al direcției de sănătate publică.
IX. În domeniul supravegherii și controlului bolilor transmisibile
Serviciul de supraveghere și control al bolilor transmisibile
din cadrul direcțiilor de sănătate publică județene și a
municipiului București are următoarele atribuții și responsabilități
de execuție și coordonare/îndrumare profesională:
a) coordonează și derulează la nivel județean activitățile
specifice din cadrul programelor naționale și teritoriale de
sănătate publică din domeniul bolilor transmisibile, în vederea
realizării obiectivelor angajate prin programele și strategiile
naționale și locale;
b) colectează trimestrial și anual indicatorii programelor de
sănătate de la unitățile sanitare, în conformitate cu actele
normative în vigoare;
c) participă prin activități specifice la funcționarea rețelei
naționale de supraveghere, alertă și răspuns rapid în domeniul
bolilor transmisibile;
d) participă la realizarea evaluărilor de risc în situația
evenimentelor care amenință sănătatea populației și au potențial
de răspândire națională și internațională;
e) coordonează, controlează și evaluează programul național
de imunizări desfășurat în teritoriul arondat și verifică prin
activități de evaluare administrative și epidemiologice;
f) participă la studiile epidemiologice organizate la nivel
național sau/și regional;
g) solicită din teritoriu datele necesare pentru fundamentarea
necesarului de material biologic pentru imunizarea grupelor
catagrafiate și verifică în teritoriu condițiile de distribuire și
depozitare a vaccinului și efectuarea și evidența vaccinării;
h) organizează, colectează, analizează, verifică, gestionează,
interpretează și diseminează datele privind bolile transmisibile
de la toate sursele existente în teritoriu, conduce și gestionează
registrul județean unic pentru bolile transmisibile, vaccinări și
reacții adverse postvaccinale indezirabile, infecția HIV/SIDA,
tuberculoză, boli cu transmitere sexuală, infecții nosocomiale și
situații epidemiologice de risc;
i) evaluează anual funcționarea sistemelor de supraveghere
a bolilor transmisibile, în colaborare cu institutele de sănătate
publică;
j) verifică modul în care medicii de familie detectează cazurile
de boli transmisibile și raportează datele necesare supravegherii
bolilor transmisibile, potrivit dispozițiilor legale în vigoare;

9

k) supraveghează și verifică modul prin care sunt respectate
metodologiile și protocoalele privind diagnosticul etiologic pentru
bolile transmisibile și propune directorului executiv adjunct de
sănătate publică și programe măsuri organizatorice privind
asigurarea serviciilor specifice competente de laborator pentru
diagnosticul etiologic al bolilor transmisibile, conform dispozițiilor
legale;
l) efectuează investigațiile epidemiologice, identifică și
coordonează măsurile necesare pentru limitarea focarelor de
boală transmisibilă în colectivități, puse în aplicare în colaborare
cu alte structuri cu atribuții specifice sau cu autorități locale;
m) desfășoară îndrumarea metodologică și profesională a
unităților sanitare din teritoriu, periodic sau la solicitare, în
probleme de infecții nosocomiale;
n) intervine și efectuează expertiza de specialitate, în cazul
unor focare epidemice nosocomiale sau în situații de risc
declarat, la solicitarea unității ori prin autosesizare;
o) monitorizează situația infecțiilor nosocomiale din unitățile
sanitare din teritoriu și elaborează recomandări administrative
și profesionale în cazul riscurilor identificate;
p) desfășoară activități specifice în cadrul planurilor de
intervenție în situații de urgență;
q) participă la activitatea de implementare a prevederilor
specifice din Regulamentul sanitar internațional și verifică și
aplică măsurile de protecție sanitară a frontierelor de stat privind
bolile transmisibile;
r) asigură consultanță privind prevenirea bolilor transmisibile
de import, recomandă și aplică măsuri de prevenire privind bolile
infecțioase ale călătorului prin structurile proprii, acolo unde
acestea există;
s) verifică și validează, în colaborare cu personalul
compartimentului de informatică și biostatistică, datele legate de
bolile transmisibile și infecțioase raportate de serviciile medicale
din teritoriu, inclusiv decese;
t) efectuează instruirea personalului din unitățile medicale
publice și private, pe probleme de prevenire și control al bolilor
transmisibile, infecțiilor nosocomiale, infecția HIV, tuberculoză,
boli cu transmitere sexuală, boli infecțioase de import;
u) organizează activitatea de supraveghere și combatere a
vectorilor de importanță medicală;
v) se subordonează metodologic Centrului național de
supraveghere și control al bolilor transmisibile și Biroului de
evenimente deosebite și alertă rapidă din cadrul Institutului de
Sănătate Publică București, precum și serviciilor de specialitate
profesională din institutele de sănătate publică;
w) asigură funcționalitatea sistemului informațional specific
în conformitate cu metodologiile legale elaborate de Ministerul
Sănătății și coordonatorii naționali ai programelor de sănătate;
x) colaborează cu structurile similare din cadrul direcțiilor de
sănătate publică județene și a municipiului București, precum și
cu alte instituții județene pentru realizarea unui schimb optim și
util de informații, în conformitate cu prevederile legale, în
probleme de supraveghere a bolilor transmisibile;
y) participă la elaborarea planului acțiunilor tematice de
inspecție în teritoriu;
z) face propuneri către conducerea direcției de sănătate
publică privind modul de derulare a programelor de sănătate la
nivel județean și utilizarea fondurilor necesare derulării acestora;
aa) participă la elaborarea raportului privind starea de
sănătate a populației;
bb) efectuează, la cererea terților, consultanță sau prestații
de specialitate în domeniul de competență;
cc) participă la elaborarea, prin personalul de specialitate cu
studii superioare, a referatelor de evaluare a unităților sanitare
în vederea avizării/autorizării sanitare;

10

MONITORUL OFICIAL AL ROMÂNIEI, PARTEA I, Nr. 81/11.II.2009

dd) îndeplinește alte atribuții specifice stabilite de directorul
executiv adjunct de sănătate publică și programe, în limitele
competențelor profesionale.
În cadrul Serviciului de supraveghere și control al bolilor
transmisibile funcționează*):
1. Biroul de epidemiologie pentru supravegherea și controlul
bolilor transmisibile;
2. Biroul de supraveghere și coordonare a programului de
imunizare;
3. Colectivul de statistică pentru epidemiologia bolilor
transmisibile;
4. Colectivul de programe pentru boli transmisibile și
imunoprofilaxie;
5. Compartimentul de produse antiepidemice.
Compartimentul de produse antiepidemice are următoarele
atribuții specifice:
a) asigură depozitarea și distribuirea în teritoriul arondat a
vaccinurilor și a celorlalte produse biologice și materiale
necesare desfășurării activității de medicină preventivă;
b) asigură depozitarea și livrarea produselor DDD necesare
intervenției în focarele de boli transmisibile;
c) asigură aprovizionarea laboratoarelor proprii și a altor
unități sanitare cu medii de cultură, seruri de diagnostic, sticlărie,
reactivi, kituri și alte materiale consumabile, în vederea realizării
activităților cuprinse în programele de medicină preventivă;
d) asigură depozitarea și distribuirea în teritoriul arondat a
produselor din componența rezervei antiepidemice în caz de
calamitate sau în alte situații de risc;
e) îndeplinește și alte atribuții specifice stabilite de directorul
executiv adjunct de sănătate publică.
X. În domeniul evaluării factorilor de risc din mediul de viață
și de muncă
Serviciul de evaluare a factorilor de risc de mediu din cadrul
direcțiilor de sănătate publică județene și a municipiului
București are următoarele atribuții și responsabilități de execuție
și coordonare/îndrumare profesională:
a) coordonează și implementează la nivel teritorial activitățile
cuprinse în programul de sănătate publică privind protejarea
sănătății și prevenirea îmbolnăvirilor asociate factorilor de risc în
relație cu mediul de viață și de muncă, alimentele și nutriție,
aprovizionarea cu apă potabilă și unitățile de învățământ și
îngrijire de toate categoriile;
b) elaborează propuneri pentru reglementarea activităților
teritoriale din domeniile: igiena mediului, igiena alimentației,
igiena unităților de învățământ, medicină ocupațională,
promovarea sănătății, în concordanță cu legislația din domeniu;
c) analizează și evaluează periodic sau ori de câte ori este
nevoie calitatea serviciilor teritoriale de supraveghere a sănătății
în relație cu mediul, implementarea unor noi activități, în
colaborare cu alte unități/servicii teritoriale cu activitate din
domeniu;
d) coordonează și derulează activități specifice pentru
implementarea prevederilor legislative de protejare și promovare
a mediului de viață organizat și natural;
e) îndeplinește indicatorii specifici din cadrul programului de
evaluare a factorilor de risc din mediu;
f) întocmește rapoarte profesionale de evaluare teritorială în
domeniul alimentului și mediului (apă potabilă, apă de îmbăiere,
poluare organizată sau accidentală, radiații ionizante și
neionizante) și contribuie la realizarea sintezelor naționale din
domeniu;
g) coordonează și derulează activități în teritoriu pentru
implementarea prevederilor legislative din domeniul produselor
biocide, al substanțelor chimice periculoase și al produselor
cosmetice și de uz casnic;

h) monitorizează și coordonează pe plan teritorial activitatea
de gestionare și neutralizare a deșeurilor medicale din toate
categoriile de unități sanitare și elaborează propuneri pentru
anihilarea/ameliorarea situațiilor de risc evaluat;
i) participă la efectuarea investigațiilor epidemiologice ale
toxiinfecțiilor alimentare si epidemiilor hidrice, în colaborare cu
Serviciul de supraveghere și control al bolilor transmisibile;
j) coordonează, monitorizează, evaluează și participă la
asigurarea calității apei potabile din teritoriu și elaborează
propuneri pentru rezolvarea/ameliorarea situațiilor de risc
evaluat sau anihilarea riscului constituit, în conformitate cu
legislația în vigoare;
k) monitorizează și evaluează riscurile privind siguranța
alimentului și alimentației publice, elaborează și propune
activități de asigurarea calității alimentului din circuitul public, în
conformitate cu legislația în vigoare;
l) desfășoară activitatea de evaluare a conformării la normele
de igienă și sănătate publică a proiectelor de amenajareconstruire și elaborează referatele de evaluare în vederea
avizării/autorizării sanitare;
m) colaborează și conlucrează cu administrația publică
locală și cu instituțiile/serviciile specializate din domeniu, pentru
implementarea și realizarea prevederilor legale privind calitatea
mediului de viață și muncă, securitatea alimentului și calitatea
apei potabile;
n) participă la activitatea de implementare a prevederilor
specifice din Regulamentul sanitar internațional și verifică și
aplică măsurile de protecție sanitară a frontierelor de stat privind
bolile transmisibile;
o) derulează studii populaționale privind evoluția sănătății în
raport cu factorii de mediu și cu alimentele în teritoriul dat;
p) efectuează, la cererea terților, consultanță și prestații de
specialitate;
q) supraveghează acordarea asistenței medicale profilactice
în colectivitățile de copii și tineri și participă la monitorizarea
dezvoltării fizice, psihomotorii și a stării de sănătate a copiilor
din colectivități;
r) coordonează și evaluează activitățile desfășurate în cadrul
examenelor de bilanț în colectivitățile de copii și controlează
dispensarizarea medicală a copiilor cu afecțiuni cronice, precum
și planul de recuperare a acestora;
s) participă la activitățile de promovare a sănătății organizate
la nivel județean și local din domeniul de competență;
t) efectuează, la cererea terților, consultanță și prestații de
specialitate;
u) realizează registrul de evidență a bolilor profesionale la
nivel teritorial, efectuând cercetarea și documentarea cazurilor
suspecte de boală, declararea și înregistrarea bolilor
profesionale; selectează cazurile și transmite fișe BP2/rapoarte
partenerilor instituționali, conform prevederilor legale;
v) realizează expertize în domeniul sănătății ocupaționale;
w) centralizează și analizează situația angajaților expuși la
noxe din teritoriu;
x) asigură organizarea activităților de colectare și raportare a
datelor necesare identificării problemelor de sănătate
ocupațională și a operatorilor specializați în intervenții eficiente
din piața de servicii medicale de medicina muncii;
y) participă la implementarea programelor privind protejarea
sănătății și prevenirea îmbolnăvirilor asociate factorilor de risc
ocupațional și participă la aplicarea legislației privind încadrarea
locurilor de muncă în condiții deosebite și speciale;

*) În cazul unui deficit de personal calificat la nivel teritorial, pot fi operate comasări de birouri/compartimente/colective în structura serviciului.

MONITORUL OFICIAL AL ROMÂNIEI, PARTEA I, Nr. 81/11.II.2009
z) efectuează, la cererea terților, evaluarea factorilor de risc
profesional;
aa) participă cu rapoarte la elaborarea sintezelor naționale
privind sănătatea în relație cu mediul ocupațional;
bb) participă la elaborarea raportului privind starea de
sănătate a populației;
cc) efectuează, la cererea terților, consultanță de specialitate;
dd) desfășoară activități specifice în cadrul planurilor de
intervenție în situații de urgență;
ee) elaborează referatele de evaluare a unităților/activităților
supuse avizării sanitare;
ff) participă la elaborarea și execuția planurilor de acțiuni
privind implementarea în plan județean a acquis-ului comunitar
în domeniul sănătății și securității în muncă;
gg) face propuneri către conducerea direcției de sănătate
publică privind fondurile specifice necesare derulării programelor
de sănătate la nivel județean;
hh) face propuneri către conducerea direcției de sănătate
publică privind modul de derulare a programelor de sănătate la
nivel județean;
ii) îndeplinește alte atribuții specifice stabilite de directorul
executiv adjunct de sănătate publică și conducerea unității.
În cadrul Serviciului de evaluare a factorilor de risc din mediul
de viață și de muncă funcționează*):
1. Biroul de igienă a mediului;
2. Biroul de igienă alimentară;
3. Colectivul de igienă școlară și sănătatea copiilor și tinerilor;
4. Compartimentul de medicină ocupațională;
5. Colectivul programe de mediu.
XI. Colectivele compartimentelor teritoriale participă la
desfășurarea activităților specifice, stabilite de conducerea
direcției de sănătate publică județene și a municipiului București,
în teritoriul arondat.
XII. În domeniul supravegherii bolilor netransmisibile
Serviciul de supraveghere a bolilor netransmisibile din cadrul
direcțiilor de sănătate publică județene și a municipiului
București are următoarele atribuții și responsabilități de execuție
și coordonare/îndrumare profesională:
a) asigură monitorizarea și implementarea programelor de
sănătate publică în domeniul bolilor netransmisibile la nivel
județean;
b) colectează trimestrial și anual indicatorii programelor de
sănătate de la unitățile sanitare, în conformitate cu actele
normative în vigoare;
c) asigură culegerea și validarea datelor la nivel județean
pentru registrele naționale de boli netransmisibile;
d) propune conducerii direcției echipele interdisciplinare care
asigură supravegherea bolilor cronice în teritoriu;
e) analizează și evaluează indicatorii de morbiditate și
mortalitate legați de evoluția bolilor netransmisibile în județ și
evoluția indicatorilor demografici la populația din teritoriu;
f) în realizarea atribuțiilor sale colaborează direct cu unitățile
județene de implementare a programelor de sănătate, precum
și cu institutele de sănătate publică și cu institutele de
specialitate din teritoriul arondat;
g) stabilește colaborări interinstituționale, la nivel județean,
cu organizații guvernamentale și neguvernamentale pentru
asigurarea corelării activităților din cadrul programelor naționale
de sănătate cu alte inițiative, finanțate din alte surse;
h) primește anual, trimestrial și ori de câte ori este nevoie de
la casa de asigurări de sănătate județeană sau a municipiului
București analiza modului în care a fost derulat programul de
sănătate cu scop curativ;

11

i) solicită unităților sanitare ori de câte ori este nevoie date
suplimentare de raportare privind programul de sănătate finanțat
din bugetul de stat și al Casei Naționale de Asigurări de
Sănătate;
j) face propuneri către conducerea direcției de sănătate
publică județene și a municipiului București privind fondurile
specifice necesare derulării programelor de sănătate publică în
domeniul bolilor netransmisibile la nivel județean;
k) furnizează informații către populație referitoare la
prevenirea bolilor și la promovarea sănătății;
l) dezvoltă la nivel local programe de promovare a sănătății
și de educație pentru sănătate, în funcție de prioritățile locale;
m) elaborează proiecte în parteneriat cu autoritățile locale,
reprezentanții în teritoriu ai altor ministere, organizații
neguvernamentale și reprezentanțe internaționale, în vederea
soluționării problemelor comunitare;
n) furnizează servicii de formare în educația pentru sănătate
adresate formatorilor din cadrul și din afara sistemului de
sănătate;
o) elaborează, editează și asigură multiplicarea de materiale
publicitare specifice.
În cadrul Serviciului de supraveghere a bolilor netransmisibile
funcționează:*)
1. Compartimentul de supraveghere boli netransmisibile;
2. Compartimentul de programe boli netransmisibile;
3. Compartimentul de promovare a sănătății.
XIII. În domeniul controlului în sănătatea publică și al
controlului calității serviciilor de asistență medicală
Compartimentele de control în sănătatea publică și
controlului calității serviciilor de asistență medicală au
următoarele atribuții:
a) constată și sancționează contravențiile la normele de
igienă, conform legii, la nivel județean;
b) păstrează confidențialitatea privind iminența inspecției
sanitare, înainte de începerea propriu-zisă a acesteia, și
confidențialitatea datelor pe care unitățile inspectate le pun la
dispoziție;
c) solicită unităților controlate orice documente necesare
efectuării inspecției și, după caz, copii de pe acestea;
d) prescriu unităților controlate măsuri de remediere, cu
stabilirea de termene și responsabilități în vederea înlăturării
deficiențelor de igienă constatate;
e) propun directorului executiv adjunct pentru control în
sănătatea publică suspendarea temporară a activității unităților
și obiectivelor până la remedierea deficiențelor; în situații cu risc
major și iminent de îmbolnăvire a populației dispun suspendarea
pe loc sau imediată a activității unității ori obiectivului și
informează operativ directorul executiv adjunct pentru control în
sănătatea publică despre măsura aplicată;
f) propun directorului executiv adjunct pentru control în
sănătatea publică retragerea avizului sanitar pentru proiectele
de activități, inclusiv construcții, în cazul în care nu sunt
respectate normele de igienă;
g) propun directorului executiv adjunct pentru control în
sănătatea publică retragerea avizului sanitar sau a notificării
unui produs, în situația în care substanțele sau produsele sunt
neconforme cu specificațiile din dosarul tehnic;
h) opresc, denaturează sau condiționează darea în consum
public a alimentelor care nu corespund normelor de igienă,
precum și folosirea obiectelor, materialelor și a substanțelor
care, prin natura lor sau prin modul de utilizare, periclitează
starea de sănătate a populației;
i) recoltează și aplică elemente de securizare la probele
recoltate în cadrul activității de inspecție, precum și
contraprobele;

*) În cazul unui deficit de personal calificat la nivel teritorial, pot fi operate comasări de birouri/compartimente/colective în structura serviciului.

12

MONITORUL OFICIAL AL ROMÂNIEI, PARTEA I, Nr. 81/11.II.2009

j) participă la activitatea de implementare a prevederilor
specifice din Regulamentul sanitar internațional și verifică și
aplică măsurile de protecție sanitară a frontierelor de stat privind
bolile transmisibile;
k) la solicitarea directorului executiv adjunct de sănătate
publică și programe, pot dispune măsuri speciale pentru
bolnavii, suspecții și contacții de boli transmisibile sau purtătorii
de germeni patogeni, precum și alte măsuri cu caracter
obligatoriu pentru combaterea bolilor transmisibile și a celor
profesionale;
l) verifică aplicarea legislației Uniunii Europene în domeniul
sănătății publice;
m) verifică respectarea legislației în vigoare privind
prevenirea și controlul infecțiilor nosocomiale în toate unitățile
sanitare;
n) opresc folosirea preparatelor biologice utilizate în scop
diagnostic, profilactic și de tratament, care se dovedesc
necorespunzătoare sau nocive sănătății;
o) în situația în care, în timpul unei activități de control,
constată existența unui conflict de interese sau deficiențe grave
ce pot determina riscuri majore pentru sănătatea populației,
comunică urgent directorului executiv adjunct pentru control în
sănătatea publică în vederea delegării unui alt inspector și luării
măsurilor de urgență;
p) controlează unitățile sanitare acreditate pentru activitatea
de bănci de țesuturi și/sau utilizare de țesuturi și/sau celule
umane în scop terapeutic prin evaluare și verificare de proceduri
și activități care se derulează în aceste unități;
q) controlează și evaluează incidentele adverse severe și
reacțiile adverse grave notificate prin sistemele de vigilență,
inclusiv în domeniul securității transfuziilor și hemovigilenței;
r) participă și la alte activități specifice.
XIV. În domeniul activității de laborator de sănătate publică
A. Laboratorul de microbiologie:
a) participă la efectuarea investigației epidemiologice prin
recoltarea și prelucrarea de probe bacteriologice, virusologice,
serologice, imunologice și parazitologice, pentru supravegherea
și controlul bolilor transmisibile, în conformitate cu metodologiile
legale în vigoare;
b) asigură diagnosticul etiologic pentru bolile infecțioase
identificate în cadrul programului național de supraveghere
epidemiologică dacă prestația nu poate fi asigurată prin unitatea
de îngrijire a cazului;
c) asigură diagnosticul microbiologic pentru toate solicitările
serviciului de supraveghere a bolilor transmisibile, provenite de
la cazuri suspecte, focare de boală transmisibilă sau investigații
în cadrul programelor de sănătate;
d) participă la buna funcționare a rețelei naționale de
supraveghere a bolilor transmisibile prin prestații la nivelul
competenței specifice;
e) monitorizează și transmite evaluări privind circulația unor
microorganisme cuprinse în metodologiile de supraveghere
epidemiologică și situația antibioticorezistenței microorganismelor
la populația investigată în unitațile sanitare din teritoriu;
f) efectuează analize microbiologice din probe de apă, aer,
alimente și factori de mediu, prevăzute în programele naționale
și locale de sănătate;
g)
asigură
aplicarea
procedurilor
în
vederea
acreditării/reacreditării laboratorului;
h) efectuează analize microbiologice la cererea unor
beneficiari, pentru care se percep taxe;
i) execută alte activități specifice stabilite sau solicitate în
cadrul competenței.
B. Laboratorul de chimie sanitară și/sau toxicologie:
a) efectuează analize fizico-chimice și toxicologice din probe
biologice, apă, aer, alimente și alți factori de mediu pentru
evaluarea obiectivă a conformității produselor și a riscurilor
pentru sănătate;

b) efectuează analize fizico-chimice și toxicologice, la
cererea unor beneficiari, pentru care se percep taxe;
c) asigură aplicarea procedurilor în vederea acreditării
laboratorului;
d) alte atribuții specifice stabilite de medicul-șef de laborator.
C. Laboratorul igiena radiațiilor:
a) coordonează activitățile pentru protejarea sănătății
populației și prevenirea efectelor asociate radiațiilor ionizante în
teritoriul arondat;
b) asigură colectarea și raportarea datelor privind sănătatea
populației în relație cu radiațiile ionizante din teritoriul arondat;
c) participă la elaborarea raportului stării de sănătate a
comunității;
d) efectuează, din proprie inițiativă sau la cererea terților,
determinări ale nivelurilor de radiații, consultanță de specialitate;
e) controlează aplicarea normelor de securitate nucleară și
igiena radiațiilor;
f) avizează și autorizează sanitar unitățile în care se
desfășoară practici și activități nucleare;
g) elaborează referatele de evaluare pentru unitățile supuse
avizării/autorizării sanitare;
h) verifică respectarea normelor de igienă a radiațiilor
ionizante în unitățile autorizate și în laboratoarele de profil;
i) participă la elaborarea planurilor de acțiuni privind
implementarea în plan județean a acquis-ului comunitar;
j) participă la elaborarea planului de acțiune în caz de
catastrofă;
k) intervine în caz de accident nuclear sau de urgență
radiologică în teritoriul arondat;
l) evaluează nivelul expunerii medicale la radiații ionizante a
populației prin programe de asigurare și control al calității;
m) alte atribuții specifice stabilite de directorul executiv
adjunct de sănătate publică și programe.
XV. În domeniul situațiilor de urgență și a managementului
asistenței medicale de urgență
Serviciul/Biroul/Compartimentul de situații de urgență și
managementul asistenței medicale de urgență are următoarele
atribuții:
a) monitorizează și evaluează activitatea unităților de primiri
urgențe și a compartimentelor de primiri urgențe din cadrul
unităților sanitare din sectorul public;
b) participă la acțiunile de acordare a primului ajutor calificat
împreună cu inspectoratele județene pentru situații de urgență
și cu alte structuri subordonate Ministerului Sănătății;
c) monitorizează și evaluează activitatea serviciului județean
de ambulanță;
d) transmite informări operative conducerii direcției de
sănătate publică județene și a municipiului București în cazul
apariției unei situații de urgență și propune măsuri de intervenție,
în colaborare cu celelalte structuri de specialitate din cadrul
direcției de sănătate publică județene și a municipiului București,
în funcție de domeniul de competență;
e) elaborează și transmite spre aprobare directorului executiv
adjunct de sănătate publică și programe Planul de intervenție în
caz de dezastre și epidemii, în colaborare cu celelalte structuri
de specialitate din cadrul direcției de sănătate publică județene
și a municipiului București, în funcție de domeniul de
competență.
XVI. În domeniul asistenței medicale
A. Compartimentul de asistență medicală primară are
următoarele atribuții:
a) asigură îndrumarea tehnică și metodologică a activității de
asistență medicală primară;
b) verifică în teren calitatea serviciilor oferite în cadrul
asistenței medicale primare, precum și respectarea prevederilor
cuprinse în reglementările legale în vigoare privind acordarea
asistenței medicale primare în cadrul sistemului de asigurări
sociale de sănătate;

MONITORUL OFICIAL AL ROMÂNIEI, PARTEA I, Nr. 81/11.II.2009
c) participă la implementarea strategiilor de reformă în
domeniul asistenței medicale primare, elaborate și aprobate de
Ministerul Sănătății;
d) coordonează activitatea de raportare și monitorizare a
bolilor transmisbile și cronice de către medicii de familie care își
desfășoară activitatea atât în cabinete publice, cât și în cabinete
private;
e) monitorizează modul în care personalul din cabinetele
medicilor de familie respectă obligațiile reglementate prin acte
normative, referitoare la etica profesională și deontologia
medicală; asistența de sănătate publică; activitatea desfășurată
în cadrul sistemului de asigurări sociale de sănătate; relațiile de
muncă, în conformitate cu dispozițiile legale în vigoare;
f) asigură managementul evidenței medicale primare și al
informației medicale gestionate;
g) asigură educația/formarea continuă și dezvoltarea
profesională a resurselor umane din asistența medicală primară;
h) asigură informarea personalului medical în legătură cu
normele de etică profesională și deontologie medicală și
informarea pacienților cu privire la drepturile și îndatoririle
acestora;
i) asigură înregistrarea cabinetelor medicale, în conformitate
cu legislația în vigoare.
B. Compartimentul de asistență medicală ambulatorie are
următoarele atribuții:
a) asigură îndrumarea tehnică și metodologică a activității de
asistență medicală ambulatorie de specialitate;
b) verifică în teren calitatea serviciilor oferite în cadrul
asistenței medicale ambulatorii de specialitate, precum și
respectarea prevederilor cuprinse în reglementările legale în
vigoare privind acordarea asistenței medicale în cadrul
sistemului de asigurări sociale de sănătate;
c) participă la implementarea strategiilor de reformă în
domeniul asistenței medicale ambulatorii, elaborate și aprobate
de Ministerul Sănătății;
d) coordonează activitatea de raportare și monitorizare a
bolilor transmisbile și cronice de către personalul de specialitate
din ambulatoriu, care își desfășoară activitatea atât în cabinete
publice, cât și în cabinete private;
e) monitorizează modul în care personalul din cabinetele
medicilor din ambulatoriul de specialitate respectă obligațiile
reglementate prin acte normative, referitoare la: etica
profesională și deontologia medicală; asistența de sănătate
publică; activitatea desfășurată în cadrul sistemului de asigurări
sociale de sănătate; relațiile de muncă, în conformitate cu
dispozițiile legale în vigoare;
f) asigură managementul evidenței medicale primare și al
informației medicale gestionate;
g) asigură educația/formarea continuă și dezvoltarea
profesională a resurselor umane din asistența medicală de
specialitate din ambulatoriu;
h) analizează, împreună cu casa de asigurări de sănătate,
nevoile de servicii medicale de specialitate ale populației;
i) evaluează, coordonează și monitorizează serviciile
medicale furnizate în unitățile medicale publice și private de
specialitate în ambulatoriu;
j) asigură informarea personalului medical în legătură cu
normele de etică profesională și deontologie medicală și
informarea pacienților cu privire la drepturile și îndatoririle
acestora;
k) evaluează, coordonează și monitorizează activitatea
unităților medicale cu paturi și a ambulatoriilor de specialitate,
publice sau private.
C. Compartimentul de asistență medicală spitalicească are
următoarele atribuții:
a) analizează, împreună cu casa de asigurări de sănătate,
nevoile de servicii medicale spitalicești ale populației;
b) evaluează, coordonează și monitorizează activitățile cu
caracter medico-sanitar;
c) aprobă regulamentul de organizare și funcționare al
spitalelor, precum și fișa postului pentru personalul din spitale;

13

d) participă la negocierea anuală a indicatorilor de
performanță specifici fiecărui spital din teritoriul arondat;
e) monitorizează și evaluează activitatea medicală
desfășurată în spital, pe baza indicatorilor de performanță ai
managementului spitalului;
f) monitorizează modul în care spitalele respectă criteriile de
calitate ale actului medical;
g) urmărește respectarea programului de muncă pe categorii
de personal, precum și asigurarea de către spitale a numărului
optim de personal, pe categorii și locuri de muncă, în funcție de
normativele de personal în vigoare;
h) monitorizează și coordonează modul în care spitalul își
respectă obligația legală de a înregistra, stoca, prelucra și
transmite informațiile legate de activitatea sa, potrivit dispozițiilor
legale în vigoare;
i) propune măsuri de creștere a eficienței și calității serviciilor
medicale și de asigurare a accesului echitabil al populației la
serviciile medicale;
j) verifică modul de organizare în vederea asigurării
asistenței medicale în situații de dezastre, atacuri teroriste,
război, conflicte sociale și alte situații de criză.
D. Biroul de asistență a mamei și copilului are următoarele
atribuții:
a) coordonează și participă la identificarea priorităților în
domeniul asistenței medicale a mamei și copilului și propune
măsuri adaptate pentru rezolvarea problemelor identificate;
b) analizează aspectele organizatorice ale asistenței
medicale a gravidei, lăuzei și copilului, în raport cu dinamica
morbidității și mortalității la aceste categorii, și propune măsuri
de organizare/reorganizare a structurilor sanitare din teritoriu;
c) coordonează, monitorizează, evaluează la nivel local
activitatea de planificare familială și sănătatea reproducerii;
d) coordonează, monitorizează și evaluează derularea la
nivel local a programelor naționale în domeniul asistenței
medicale a mamei și copilului.
E. Compartimentul de asistență medicală recuperatorie are
următoarele atribuții:
a) analizează, împreună cu casa de asigurări de sănătate,
nevoile de servicii medicale de recuperare ale populației;
b) coordonează, monitorizează și evaluează activitățile cu
caracter de asistență medicală recuperatorie;
c) propune măsuri de creștere a eficienței și calității serviciilor
medicale recuperatorii și de asigurare a accesului echitabil al
populației la serviciile medicale de recuperare;
d) monitorizează modul în care spitalele/secțiile de
recuperare respectă criteriile de calitate a actului medical;
e) coordonează, monitorizează și evaluează activitatea
unităților medicale cu paturi și a ambulatoriilor de specialitate,
publice sau private, prin care se asigură asistența medicală de
recuperare, precum și a societăților de turism balnear și de
recuperare;
f) asigură informarea personalului medical în legătură cu
normele de etică profesională și deontologie medicală și
informarea pacienților cu privire la drepturile și îndatoririle
acestora;
g) aprobă regulamentul de organizare și funcționare al
spitalelor, al spitalelor/secțiilor care acordă asistență medicală
recuperatorie.
F. Compartimentul de asistență medicală comunitară are
următoarele atribuții:
a) acordă consultanță și asistență tehnică în domeniul
evaluării nevoilor, al stabilirii priorităților, modalităților de
implementare și monitorizare a politicilor de asistență medicală
comunitară integrată;
b) colaborează cu autoritățile administrației publice locale în
vederea realizării strategiei județene și a listei de priorități în
domeniul asistenței medicale comunitare;
c) contribuie la crearea unui cadru organizatoric pentru
monitorizarea și evaluarea serviciilor și programelor naționale și
locale de sănătate cu privire la asistența medicală comunitară;

14

MONITORUL OFICIAL AL ROMÂNIEI, PARTEA I, Nr. 81/11.II.2009

d) monitorizează elaborarea de ghiduri și standarde de
practică în domeniul asistenței medicale comunitare;
e) asigură sprijin pentru formarea personalului care lucrează
în rețeaua de asistență medicală comunitară integrată, inclusiv
a joncțiunilor cu rețeaua de medicină de familie, accesul la
medicamente, servicii ambulatorii și spitalicești;
f) identifică, elaborează și propune programe specifice de
educație pentru sănătate și pentru adoptarea unui stil de viață
sănătos la nivelul diferitelor comunități;
g) elaborează și propune programe specifice de prevenire și
profilaxie primară, secundară și terțiară, precum și de
recuperare medicală și incluziune socială;
h) identifică, elaborează și propune programe specifice de
consiliere medico-socială, servicii de îngrijiri la domiciliu pentru
persoane vulnerabile: gravide, nou-născuți, bolnavi cronici,
bătrâni, persoane cu dizabilități, neasigurați, victime ale violenței
domestice, copii din familii dezorganizate, persoane cu
probleme de sănătate mintală, precum și alte categorii de
persoane identificate la nivel local ca fiind în situații de risc;
i) facilitează și monitorizează crearea parteneriatelor
interinstituționale la diferite niveluri, a strategiilor și a
protocoalelor comune pentru serviciile de asistență comunitară.
XVII. În domeniul buget, financiar și contabilitate
A. Compartimentul financiar-contabilitate și buget are
următoarele atribuții:
a) finanțează și/sau execută, după caz, indicatorii aprobați
în bugetul de venituri și cheltuieli al direcției de sănătate publică
și al unităților din subordine;
b) afișează pe site-ul direcției proiectul bugetului de venituri
și cheltuieli și analizează lunar și trimestrial execuția bugetelor
de venituri și cheltuieli și le înaintează Ministerului Sănătății;
c) întocmește situațiile financiare trimestriale și anuale ale
direcției; verifică, analizează și centralizează situațiile financiare
ale unităților din subordine, potrivit normelor legale, răspunzând
de realitatea și exactitatea datelor cuprinse;
d) prezintă Ministerului Sănătății situațiile financiare
periodice, verifică și avizează, în prealabil, plățile din conturi la
trezorerii și bănci, după caz;
e) controlează efectuarea inventarierilor la unitățile
subordonate și modul de asigurare a integrității patrimoniului;
f) efectuează, în condițiile legii, controlul respectării
disciplinei financiare și bugetare la unitățile din subordine,
raportând Ministerului Sănătății rezultatele;
g) propune Ministerului Sănătății și înștiințează prefectul cu
privire la indicatorii financiari ce urmează a fi incluși în legea
anuală a bugetului de stat;
h) avizează și repartizează, după caz, bugetul de venituri și
cheltuieli al unităților sanitare subordonate și urmărește
utilizarea eficientă a fondurilor alocate;
i) elaborează propuneri de casare și transfer de bunuri
materiale, pe care le înaintează Ministerului Sănătății;
j) execută indicatorii financiari din bugetul propriu și urmăresc
executarea acestora, asigură efectuarea plăților în conformitate
cu prevederile Ordinului ministrului finanțelor publice
nr. 1.792/2002 pentru aprobarea Normelor metodologice privind
angajarea, lichidarea, ordonanțarea și plata cheltuielilor
instituțiilor publice, precum și organizarea, evidența și raportarea
angajamentelor bugetare și legale, cu modificările ulterioare;
k) finanțează programele de sănătate și alte activități,
conform actelor normative în vigoare, în limita creditelor
deschise lunar de Ministerul Sănătății, pe baza solicitării
acestora;
l) propune directorului financiar contabil aprobarea casărilor
pentru unitățile subordonate din teritoriu și urmărește modul de
utilizare a acestora, conform normelor specifice;
m) întocmește lunar situația monitorizării cheltuielilor de
personal pentru activitatea proprie și a unităților sanitare publice
din teritoriu, pe care o transmite Ministerului Sănătății;
n) îndrumă metodologic din punct de vedere financiarcontabil unitățile teritoriale subordonate;

o) întocmește lunar, pe baza datelor operative, execuția
bugetului de venituri și cheltuieli pentru activitatea proprie a
unităților sanitare din subordine, pe care o înaintează
Ministerului Sănătății;
p) solicită Ministerului Sănătății deschideri de credite
bugetare pentru luna următoare, pe titluri de cheltuieli și
programe de sănătate;
q) stabilește, pe baza evaluării bazei tehnico-materiale
existente în teritoriu, prioritățile de dezvoltare și întreținere a
acesteia, propunând lucrări de investiții, consolidare de clădiri
și reparații capitale;
r) stabilește necesarul de credite bugetare anuale pentru
lucrări de investiții, consolidări de clădiri și reparații capitale
pentru unitățile subordonate;
s) efectuează repartizarea creditelor bugetare aprobate și
transmite unităților subordonate beneficiare de investiții lista
obiectivelor nominalizate în anexa la legea anuală a bugetului
de stat, la termenele prevăzute de lege;
t) asigură, în limita alocațiilor bugetare, finanțarea lucrărilor
de investiții, conform actelor normative în vigoare, pe baza
deschiderii de credite lunare;
u) urmărește modul de executare a bugetului aprobat la titlul
ăCheltuieli de capital” pe unități subordonate, luând măsurile
necesare pentru respectarea dispozițiilor legale privind disciplina
în construcții și financiară;
v) urmărește modul de executare și raportează Ministerului
Sănătății situația privind monitorizarea investițiilor;
w) îndrumă din punct de vedere metodologic beneficiarii
lucrărilor de investiții și reparații capitale cu privire la proiectarea,
avizarea, execuția și finanțarea acestora în conformitate cu
reglementările legale în vigoare;
x) îndrumă și verifică unitățile din subordine în activitatea de
stabilire a tarifelor prestațiilor efectuate de acestea, în
conformitate cu legislația în vigoare;
y) răspunde pentru exactitatea și realitatea datelor transmise
Ministerului Sănătății, atât pentru activitatea proprie, cât și
pentru cea a unităților sanitare subordonate.
B. Compartimentul administrativ, aprovizionare și
mentenanță are următoarele atribuții:
a) organizează activitatea de transport, achiziționarea
autovehiculelor, înscrierea acestora la organele de poliție,
efectuarea rodajului și răspunde de controlul zilnic, reviziile
tehnice, reparațiile curente și capitale de autovehicule;
b) asigură executarea la timp și în bune condiții a
transporturilor necesare unității;
c) răspunde de depozitarea corespunzătoare a carburanților
și lubrifianților, precum și de utilizarea bonurilor de benzină;
d) răspunde de elaborarea de către unități a documentației
tehnice pentru investiții, în colaborare cu Compartimentul de
achiziții publice și cu respectarea reglementărilor legale;
e) stabilește necesarul de aparatură de înaltă performanță
pentru unitățile din subordine și îl înaintează Compartimentului
de achiziții;
f) analizează și propune efectuarea cheltuielilor de capital pe
baza prioritizării aprobate prin acte normative emise de ministrul
sănătății;
g) verifică și urmărește aprovizionarea direcției cu materiale
consumabile;
h) se asigură de contractarea tuturor utilităților necesare
derulării activității direcției;
i) întocmește dosarele de obiectiv al clădirilor direcției;
j) asigură verificările metrologice și ISCIR pentru aparatura
din dotare;
k) verifică și urmărește eficiența aprovizionării unităților din
subordine cu medicamente, materiale consumabile etc., în
vederea asigurării funcționării acestora;
l) organizează și răspunde de asigurarea pazei, aplicarea
normelor de protecție a muncii și de prevenire a incendiilor,
potrivit legii;
m) realizează inventarul tuturor bunurilor care aparțin
direcției de sănătate publică și ține evidența exactă a acestora.

*) Anexa nr. 2 este reprodusă în facsimil.

S T R U C T U R A O R G A N I Z AT O R I C Ă

a direcțiilor de sănătate publică județene și a municipiului București

ANEXA Nr. 2*)

MONITORUL OFICIAL AL ROMÂNIEI, PARTEA I, Nr. 81/11.II.2009
15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 81/11.II.2009 conține 16 pagini.

Prețul: 3,20 lei

&JUYDGY|324305|
ISSN 1453—4495

