Anul 177 (XXI) — Nr. 48

PARTEA I

LEGI, DECRETE, HOTĂRÂRI ȘI ALTE ACTE

Marți, 27 ianuarie 2009

SUMAR

Nr.

Pagina
DECRETE

61.

— Decret pentru numirea președintelui Secției de
contencios administrativ și fiscal a Înaltei Curți de
Casație și Justiție ......................................................

2

DECIZII ALE CURȚII CONSTITUȚIONALE
Decizia nr. 1.376 din 16 decembrie 2008 referitoare la
excepția de neconstituționalitate a dispozițiilor art. 7
din Ordonanța Guvernului nr. 15/2002 privind aplicarea
tarifului de utilizare și a tarifului de trecere pe rețeaua
de drumuri naționale din România ............................

2–3

Decizia nr. 1.414 din 16 decembrie 2008 referitoare la
excepția de neconstituționalitate a dispozițiilor art. 2 și
art. 11 alin. (3) și (4) din Legea nr. 16/2007 privind
organizarea și exercitarea profesiei de geodez..........

4–5

Decizia nr. 1.415 din 16 decembrie 2008 referitoare la
excepția de neconstituționalitate a dispozițiilor art. 2 și
art. 11 alin. (3) și (4) din Legea nr. 16/2007 privind
organizarea și exercitarea profesiei de geodez..........

5–6

Decizia nr. 1 din 8 ianuarie 2009 referitoare la excepția de
neconstituționalitate a dispozițiilor art. 209 lit. d) și ale
art. 255 alin. (1) și (2) din Ordonanța de urgență a
Guvernului nr. 34/2006 privind atribuirea contractelor
de achiziție publică, a contractelor de concesiune de
lucrări publice și a contractelor de concesiune de
servicii ........................................................................

Nr.
Decizia nr. 8 din 8 ianuarie 2009 referitoare la excepția de
neconstituționalitate a dispozițiilor art. 33 alin. (2) teza
ultimă din Legea nr. 85/2006 privind procedura
insolvenței ..................................................................
Decizia nr. 10 din 8 ianuarie 2009 referitoare la excepția de
neconstituționalitate a dispozițiilor art.19 alin. (1) din
Legea nr. 108/1999 privind înființarea și organizarea
Inspecției Muncii ........................................................
Decizia nr. 12 din 8 ianuarie 2009 referitoare la excepția de
neconstituționalitate a dispozițiilor anexei nr. 4 la
Ordonanța Guvernului nr. 6/2007 privind unele măsuri
de reglementare a drepturilor salariale și a altor
drepturi ale funcționarilor publici până la intrarea în
vigoare a legii privind sistemul unitar de salarizare și
alte drepturi ale funcționarilor publici, precum și
creșterile salariale care se acordă funcționarilor publici
în anul 2007................................................................
Decizia nr. 17 din 8 ianuarie 2009 referitoare la excepția de
neconstituționalitate a dispozițiilor cap. IX din Legea
nr. 19/2000 privind sistemul public de pensii și
alte drepturi de asigurări sociale ................................
Decizia nr. 24 din 8 ianuarie 2009 referitoare la excepția de
neconstituționalitate a prevederilor art. 1021 din Codul
civil ............................................................................

4.
7–8

Pagina

ACTE ALE BĂNCII NAȚIONALE A ROMÂNIEI
— Circulară privind punerea în circulație, în scop
numismatic, a unei monede dedicate aniversării a
150 de ani de la Unirea Principatelor Române ..........

8–10

10–11

12–13

13–14

14–15

16

2

MONITORUL OFICIAL AL ROMÂNIEI, PARTEA I, Nr. 48/27.I.2009

DECRETE
PREȘEDINTELE ROMÂNIEI

DECRET
pentru numirea președintelui Secției de contencios
administrativ și fiscal a Înaltei Curți de Casație și Justiție
În temeiul prevederilor art. 94 lit. c), art. 100 alin. (1), art. 125 și art. 134
alin. (1) din Constituția României, republicată, ale art. 53 din Legea nr. 303/2004
privind statutul judecătorilor și procurorilor, republicată, cu modificările și
completările ulterioare, precum și ale art. 40 lit. g) din Legea nr. 317/2004 privind
Consiliul Superior al Magistraturii, republicată, cu modificările ulterioare,
având în vedere Hotărârea Secției pentru judecători a Consiliului Superior al
Magistraturii nr. 451/2008,
Președintele României d e c r e t e a z ă:
Articol unic. — Doamna Gabriela Victoria Bîrsan se numește în funcția de
președinte al Secției de contencios administrativ și fiscal a Înaltei Curți de Casație
și Justiție.
PREȘEDINTELE ROMÂNIEI

TRAIAN BĂSESCU
București, 22 ianuarie 2009.
Nr. 61.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.376
din 16 decembrie 2008

referitoare la excepția de neconstituționalitate a dispozițiilor art. 7
din Ordonanța Guvernului nr. 15/2002 privind aplicarea tarifului de utilizare și a tarifului de trecere
pe rețeaua de drumuri naționale din România
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Ion Tiucă
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 7 din Ordonanța Guvernului nr. 15/2002 privind
aplicarea tarifului de utilizare și a tarifului de trecere pe rețeaua
de drumuri naționale din România, excepție ridicată de Lucica
Nazare în Dosarul nr. 3.115/180/2008 al Judecătoriei Bacău.
La apelul nominal răspunde mandatarul autoarei excepției,
domnul Cristian Călin Nazare, lipsind partea Inspectoratul
Județean al Poliției Municipiului Bacău, față de care procedura
de citare este legal îndeplinită.

Reprezentantul Ministerului Public pune concluzii de
respingere a excepției de neconstituționalitate, arătând că
normele criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 28 mai 2008, pronunțată în Dosarul
nr. 3.115/180/2008, Judecătoria Bacău a sesizat Curtea
Constituțională cu excepția de neconstituționalitate a
dispozițiilor art. 7 din Ordonanța Guvernului nr. 15/2002
privind aplicarea tarifului de utilizare și a tarifului de trecere
pe rețeaua de drumuri naționale din România, excepție
invocată de Lucica Nazare.
În motivarea excepției de neconstituționalitate se susține,
în esență, că normele criticate sunt neconstituționale, întrucât
este discriminatorie definiția dată de legiuitor utilizatorului unui
autovehicul, diferențiind responsabilitatea achitării tarifului de
rovinietă între cetățenii români și străini. Se arată că, ăîn sensul
definit de actul normativ, utilizatorul român este proprietarul, pe
când pentru cetățenii străini — conducătorul auto, așa cum ar fi

MONITORUL OFICIAL AL ROMÂNIEI, PARTEA I, Nr. 48/27.I.2009
normal pentru constatarea contravenției, în condițiile în care
titularul obligației este utilizatorul, adică cel care pune în
circulație pe drumurile naționale fără rovinietă valabilă, și nu
proprietarul”.
Judecătoria Bacău apreciază că excepția de
neconstituționalitate este neîntemeiată, întrucât ăeste firesc ca la
situații diferite să fie o reglementare diferită, de vreme ce, în
cazul unui autovehicul străin, acestuia nu i se poate verifica
proprietarul, fiind înscris într-o bază de date la care autoritățile
române nu pot avea acces decât cu mare dificultate, în timp ce,
în cazul unui autovehicul român, acesta fiind înmatriculat în
România, proprietarul poate fi identificat cu ușurință, nefiind
incidente dispozițiile referitoare la discriminare”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, întrucât nu încalcă principiul constituțional al
egalității în drepturi.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 7
din Ordonanța Guvernului nr. 15/2002 privind aplicarea tarifului
de utilizare și a tarifului de trecere pe rețeaua de drumuri
naționale din România, publicată în Monitorul Oficial al
României, Partea I, nr. 82 din 1 februarie 2002, aprobată cu
modificări și completări prin Legea nr. 424/2002, publicată în
Monitorul Oficial al României, Partea I, nr. 468 din 1 iulie 2002,

3

cu modificările ulterioare, având următorul cuprins:
ăResponsabilitatea achitării tarifului de utilizare și deținerea
rovinietei valabile revin în exclusivitate, în cazul utilizatorilor
români, deținătorilor menționați în certificatul de înmatriculare, în
cartea de identitate, în documentele vamale sau în alte
documente oficiale, iar în cazul utilizatorilor străini, acestea revin
în exclusivitate conducătorului auto al vehiculului.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi. Se invocă, de
asemenea, încălcarea dispozițiilor Directivei nr. 43/2000/CE
privind discriminarea, ale Directivei nr. 78/2000/CE privind
discriminarea, ale Ordonanței Guvernului nr. 137/2000 pentru
prevenirea și sancționarea tuturor formelor de discriminare, ale
Hotărârii Guvernului nr. 1.258/2004 pentru aprobarea Planului
național de acțiune pentru combaterea discriminării și ale Legii
nr. 48/2002 pentru aprobarea Ordonanței Guvernului
nr. 137/2000 privind prevenirea și sancționarea tuturor formelor
de discriminare.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată și
urmează a fi respinsă.
Instituirea în mod distinct a responsabilității achitării tarifului
de utilizare și deținere a rovinietei valabile pentru utilizatorii
români și cei străini nu încalcă principiul egalității în drepturi a
cetățenilor. Așa cum a statuat în mod constant Curtea
Constituțională în jurisprudența sa, acest principiu constituțional
nu are semnificația uniformității, astfel încât dacă la situații egale
trebuie să le corespundă un tratament egal, situațiilor diferite
trebuie să le corespundă un tratament diferit. În cauză, situația
evident diferită a celor două categorii de utilizatori, în funcție de
care distinge textul de lege criticat, justifică tratamentul diferit
stabilit de legiuitor.
Cât privește pretinsa contradicție dintre normele criticate și
alte norme din dreptul intern, respectiv din cel comunitar,
examinarea acesteia nu intră în competența Curții, care, potrivit
art. 2 alin. (3) din Legea nr. 47/1992, se pronunță numai asupra
constituționalității actelor cu privire la care a fost sesizată,
așadar nu și cu privire la contradicțiile existente între diverse
acte normative.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 din Ordonanța Guvernului nr. 15/2002 privind aplicarea
tarifului de utilizare și a tarifului de trecere pe rețeaua de drumuri naționale din România, excepție ridicată de Lucica Nazare în
Dosarul nr. 3.115/180/2008 al Judecătoriei Bacău.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 48/27.I.2009
CURTEA CONSTITUȚIONALĂ

D E C I Z I A Nr. 1.414
din 16 decembrie 2008

referitoare la excepția de neconstituționalitate a dispozițiilor art. 2 și art. 11 alin. (3) și (4)
din Legea nr. 16/2007 privind organizarea și exercitarea profesiei de geodez
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 2 și art. 11 alin. (3) și (4) din Legea nr. 16/2007
privind organizarea și exercitarea profesiei de geodez, excepție
invocată de Horațiu Iulian Hogaș în Dosarul nr. 195/45/2008 al
Curții de Apel Iași — Secția contencios administrativ și fiscal.
Dezbaterile au avut loc în ședința publică din data de
9 decembrie 2008, fiind consemnate în încheierea de la acea
dată, când Curtea, având nevoie de timp pentru a delibera, a
amânat pronunțarea pentru data de 16 decembrie 2008.
C U R T E A,

având în vedere actele și lucrările dosarului, reține următoarele:
Prin Încheierea din 26 mai 2008, pronunțată în Dosarul
nr. 195/45/2008, Curtea de Apel Iași — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 2 și
art. 11 alin. (3) și (4) din Legea nr. 16/2007 privind
organizarea și exercitarea profesiei de geodez, excepție
invocată de Horațiu Iulian Hogaș.
În motivarea excepției de neconstituționalitate se susține,
în esență, că art. 2 din Legea nr. 16/2007 este neconstituțional
în măsura în care dă posibilitatea interpretării în mod restrictiv a
celor consemnate în textul de lege. Se arată în acest sens că
organele de conducere ale nou-înființatului Ordin al Geodezilor
din România au interpretat această dispoziție legală în sensul că
au dreptul să fie membri ai acestuia și, pe cale de consecință,
să dețină drept de semnătură doar ăspecialiștii cu studii
superioare de lungă sau scurtă durată din domeniul geodeziei”.
Aceasta întrucât din redactarea textului criticat rezultă că au
dreptul de a desfășura activități de geodezie doar acele
persoane care au diplomă de studii superioare de lungă sau de
scurtă durată în domeniul geodeziei, recunoscută de statul
român, fără să se facă referire la diplomele asimilate conform
altor dispoziții legale, în vigoare la data elaborării legii. Se mai
arată că ăLegea nr. 16/2007 este o lege care este în totală
distonanță cu celelalte acte normative — Constituția României,
Declarația Universală a Drepturilor Omului, Constituția
Europeană, Legea nr. 7/1996, Ordonanța Guvernului
nr. 10/2000”.
Curtea de Apel Iași — Secția contencios administrativ și
fiscal consideră că excepția de neconstituționalitate este
întemeiată, pentru motivele relevate de autorul excepției. În plus,
arată că prevederile art. 11 alin. (3) și (4) din Legea nr. 16/2007
ăpot fi interpretate ca fiind privilegii ce sunt în contradicție cu
dispozițiile art. 7 din Declarația Universală a Drepturilor Omului
și cu cele ale art. 16 din Constituție”.

În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este întemeiată, întrucât normele criticate
încalcă dispozițiile constituționale ale art. 16, 41 și 53.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și art. 11 alin. (3) și (4) din Legea nr. 16/2007
privind organizarea și exercitarea profesiei de geodez, publicată
în Monitorul Oficial al României, Partea I, nr. 43 din 19 ianuarie
2007, având următorul cuprins:
— Art. 2: ă(1) Profesia de geodez poate fi exercitată de
specialiști cu diplomă de studii superioare de lungă sau de
scurtă durată din domeniul geodeziei, recunoscută de statul
român, precum și de cetățenii români care au obținut un astfel
de document într-un stat membru al Uniunii Europene sau al
Spațiului Economic European, denumiți în continuare geodezi.
(2) Profesia de geodez poate fi exercitată și de absolvenți cu
studii postliceale de specialitate sau de cursuri de specializare
profesională în domeniul geodeziei, care au dobândit nivelul
necesar de cunoștințe, deși nu sunt respectate condițiile
prevăzute la alin. (1). Aceste persoane trebuie să aibă o
experiență profesională de minimum 7 ani și să promoveze un
examen standard de absolvire de nivel universitar, echivalent
cu examenele de absolvire corespunzătoare studiilor prevăzute
la alin. (1).”;
— Art. 11 alin. (3) și (4): ă(3) Pentru absolvenții de geodezie
cu diplomă de master durata stagiului profesional se reduce cu
un an.
(4) Geodezii cu diplomă de doctor în specializările prevăzute
la art. 5 alin. (1) nu efectuează stagiul profesional.”
Textele constituționale invocate sunt cele ale art. 41 privind
dreptul la muncă și ale art. 53 privind restrângerea exercițiului
unor drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că, ulterior sesizării sale prin
Încheierea din 26 mai 2008, s-a pronunțat Decizia nr. 1.150 din
6 noiembrie 2008, publicată în Monitorul Oficial al României,
Partea I, nr. 832 din 10 decembrie 2008, prin care Curtea
Constituțională a admis excepția de neconstituționalitate a Legii
nr. 16/2007 privind organizarea și exercitarea profesiei de

MONITORUL OFICIAL AL ROMÂNIEI, PARTEA I, Nr. 48/27.I.2009
geodez, publicată în Monitorul Oficial al României, Partea I,
nr. 43 din 19 ianuarie 2007, și a constatat că această lege este
neconstituțională.
Așa fiind, având în vedere prevederile art. 29 alin. (3) din
Legea nr. 47/1992 privind organizarea și funcționarea Curții
Constituționale, potrivit cărora ăNu pot face obiectul excepției

5

prevederile constatate ca fiind neconstituționale printr-o decizie
anterioară a Curții Constituționale”, coroborate cu cele ale
alin. (6) din același articol, în sensul că excepția este
inadmisibilă dacă este contrară alin. (3), se constată că excepția
de neconstituționalitate ridicată în cauză a devenit inadmisibilă.

Pentru motivele mai sus arătate, în temeiul art. 146 lit.d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 2 și art. 11 alin. (3) și (4) din Legea
nr. 16/2007 privind organizarea și exercitarea profesiei de geodez, excepție invocată de Horațiu Iulian Hogaș în Dosarul
nr. 195/45/2008 al Curții de Apel Iași — Secția contencios administrativ și fiscal.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.415
din 16 decembrie 2008

referitoare la excepția de neconstituționalitate a dispozițiilor art. 2 și art. 11 alin. (3) și (4)
din Legea nr. 16/2007 privind organizarea și exercitarea profesiei de geodez
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Ion Tiucă
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 2 și art. 11 alin. (3) și (4) din Legea nr. 16/2007
privind organizarea și exercitarea profesiei de geodez, excepție
invocată de Eugen Dumitru în Dosarul nr. 290/45/2008 al Curții
de Apel Iași — Secția contencios administrativ și fiscal și de
Aurel Popescu în Dosarul nr. 289/45/2008 al Curții de Apel Iași —
Secția contencios administrativ și fiscal.
Conexarea dosarelor și dezbaterile au avut loc în ședința
publică din data de 25 noiembrie 2008, în prezența
reprezentantului părții Ordinul Geodezilor din România, dna
avocat Vasilica Coroiu, din cadrul Baroului București, și a
reprezentantului Ministerului Public, fiind consemnate în
încheierea de la acea dată, când Curtea, având nevoie de timp
pentru a delibera, a amânat pronunțarea pentru data de
2 decembrie 2008, dată la care s-a dispus, din nou, amânarea
pronunțării pentru data de 9 decembrie 2008 și apoi la data de
16 decembrie 2008.

C U R T E A,

având în vedere actele și lucrările dosarului, reține următoarele:
Prin încheierile din 23 iunie 2008, pronunțate în dosarele
nr. 290/45/2008 și nr. 289/45/2008, Curtea de Apel Iași —
Secția contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 2 și art. 11 alin. (3) și (4) din Legea
nr. 16/2007 privind organizarea și exercitarea profesiei de
geodez, excepție ridicată de Eugen Dumitru și Aurel Popescu.
În motivarea excepției de neconstituționalitate,
asemănătoare în dosarele conexate, se susține, în esență, că
art. 2 din Legea nr. 16/2007 este neconstituțional în măsura în
care dă posibilitatea interpretării în mod restrictiv a celor
consemnate în textul de lege. Se arată în acest sens că
organele de conducere ale nou-înființatului Ordin al Geodezilor
din România au interpretat această dispoziție legală în sensul că
au dreptul să fie membri ai acestuia și, pe cale de consecință,
să dețină drept de semnătură doar ăspecialiștii cu studii
superioare de lungă sau scurtă durată din domeniul geodeziei”.
Aceasta întrucât din redactarea textului criticat rezultă că au
dreptul de a desfășura activități de geodezie doar acele
persoane care au diplomă de studii superioare de lungă sau de
scurtă durată în domeniul geodeziei, recunoscută de statul
român, fără să se facă referire la diplomele asimilate conform
altor dispoziții legale, în vigoare la data elaborării legii. Se mai
arată că ăLegea nr. 16/2007 este o lege care este în totală

6

MONITORUL OFICIAL AL ROMÂNIEI, PARTEA I, Nr. 48/27.I.2009

distonanță cu celelalte acte normative — Constituția României,
Declarația Universală a Drepturilor Omului, Constituția
Europeană, Legea nr. 7/1996, Ordonanța Guvernului
nr. 10/2000”.
Curtea de Apel Iași — Secția contencios administrativ și
fiscal consideră că excepția de neconstituționalitate este
întemeiată, pentru motivele relevate de autorii excepției. În plus,
arată că prevederile art. 11 alin. (3) și (4) din Legea nr. 16/2007
ăpot fi interpretate ca fiind privilegii ce sunt în contradicție cu
dispozițiile art. 7 din Declarația Universală a Drepturilor Omului
și cu cele ale art. 16 din Constituție”.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este întemeiată, întrucât normele criticate
încalcă dispozițiile constituționale ale art. 16, 41 și 53.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și art. 11 alin. (3) și (4) din Legea nr. 16/2007
privind organizarea și exercitarea profesiei de geodez, publicată
în Monitorul Oficial al României, Partea I, nr. 43 din 19 ianuarie
2007, având următorul cuprins:
— Art. 2: ă(1) Profesia de geodez poate fi exercitată de
specialiști cu diplomă de studii superioare de lungă sau de

scurtă durată din domeniul geodeziei, recunoscută de statul
român, precum și de cetățenii români care au obținut un astfel
de document într-un stat membru al Uniunii Europene sau al
Spațiului Economic European, denumiți în continuare geodezi.
(2) Profesia de geodez poate fi exercitată și de absolvenți cu
studii postliceale de specialitate sau de cursuri de specializare
profesională în domeniul geodeziei, care au dobândit nivelul
necesar de cunoștințe, deși nu sunt respectate condițiile
prevăzute la alin. (1). Aceste persoane trebuie să aibă o
experiență profesională de minimum 7 ani și să promoveze un
examen standard de absolvire de nivel universitar, echivalent
cu examenele de absolvire corespunzătoare studiilor prevăzute
la alin. (1).”;
— Art. 11 alin. (3) și (4): ă(3) Pentru absolvenții de geodezie
cu diplomă de master durata stagiului profesional se reduce cu
un an.
(4) Geodezii cu diplomă de doctor în specializările prevăzute
la art. 5 alin. (1) nu efectuează stagiul profesional.”
Textele constituționale invocate sunt cele ale art. 41 privind
dreptul la muncă și ale art. 53 privind restrângerea exercițiului
unor drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că, ulterior sesizării sale prin
încheierile din 23 iunie 2008, s-a pronunțat Decizia nr. 1.150 din
6 noiembrie 2008, publicată în Monitorul Oficial al României,
Partea I, nr. 832 din 10 decembrie 2008, prin care Curtea
Constituțională a admis excepția de neconstituționalitate a Legii
nr. 16/2007 privind organizarea și exercitarea profesiei de
geodez, publicată în Monitorul Oficial al României, Partea I,
nr. 43 din 19 ianuarie 2007, și a constatat că această lege este
neconstituțională. Așa fiind, având în vedere prevederile art. 29
alin. (3) din Legea nr. 47/1992 privind organizarea și
funcționarea Curții Constituționale, potrivit cărora ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”, coroborate cu cele ale alin. (6) din același
articol, în sensul că excepția este inadmisibilă dacă este
contrară alin. (3), excepția de neconstituționalitate a devenit
inadmisibilă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 2 și art. 11 alin. (3) și (4) din Legea
nr. 16/2007 privind organizarea și exercitarea profesiei de geodez, excepție invocată de Eugen Dumitru în Dosarul nr. 290/45/2008
al Curții de Apel Iași — Secția contencios administrativ și fiscal și de Aurel Popescu în Dosarul nr. 289/45/2008 al Curții de Apel
Iași — Secția contencios administrativ și fiscal.
Definitivă și general obligatorie.
Pronunțată în ședința publică din data de 16 decembrie 2008.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 48/27.I.2009

7

CURTEA CONSTITUȚIONALĂ

D E C I Z I A Nr. 1
din 8 ianuarie 2009

referitoare la excepția de neconstituționalitate a dispozițiilor art. 209 lit. d) și ale art. 255 alin. (1)
și (2) din Ordonanța de urgență a Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a contractelor de concesiune de servicii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 209 lit. d) și ale art. 255 alin. (1) și (2) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, excepție ridicată de Societatea Comercială ăElcomex” —
S.R.L. Slatina în Dosarul nr. 352/42/2008 al Curții de Apel
Ploiești — Secția comercială, de contencios administrativ și
fiscal.
La apelul nominal au răspuns autorul excepției, prin avocat
Iulian Nedelcu, și Spitalul Clinic Județean de Urgență Craiova,
prin avocat Sebastian Rădulețu.
Reprezentantul autorului excepției solicită admiterea
excepției de neconstituționalitate în considerarea prevederilor
constituționale ale art. 16 și art. 21. Se arată că textul de lege
supus controlului de constituționalitate instituie, pentru
autoritatea publică, dreptul de a-și invoca propria culpă în
vederea anulării procedurii de atribuire. Totodată, instituie
obligativitatea derulării unei proceduri administrativjurisdicționale.
Reprezentantul Spitalului Clinic Județean de Urgență
Craiova consideră că excepția este neîntemeiată, deoarece
niciunul dintre textele legale criticate nu încalcă dispozițiile
constituționale invocate în susținerea excepției.
Reprezentantul Ministerului Public pune concluzii de
respingere a excepției de neconstituționalitate. Se arată că
textele legale criticate nu prevăd și dreptul de a-și invoca propria
culpă, în cadrul dreptului autorității publice de a anula aplicarea
procedurii pentru atribuirea contractului de achiziție publică.
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2008, pronunțată în Dosarul
nr. 352/42/2008, Curtea de Apel Ploiești — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 209 lit. d) și ale art. 255 alin. (1) și (2) din
Ordonanța de urgență a Guvernului nr. 34/2006, excepție
ridicată de Societatea Comercială ăElcomex” — S.R.L. Slatina în
cauza ce are ca obiect judecarea contestației formulate de
autorul excepției împotriva deciziei Consiliului Național de
Soluționare a Contestațiilor.

În motivarea excepției de neconstituționalitate autorul
acesteia susține că prevederile art. 209 lit. d) din Ordonanța de
urgență a Guvernului nr. 34/2006 încalcă dispozițiile art. 16 din
Constituție. Se arată că autoritatea publică este favorizată față
de alte părți contractuale, deoarece poate invoca propria sa
culpă, ori de câte ori dorește, anularea aplicării procedurii pentru
atribuirea contractului de achiziție publică.
Cu privire la critica de neconstituționalitate a art. 255 alin. (1)
și (2) din Ordonanța de urgență a Guvernului nr. 34/2006 se
susține că legiuitorul instituie, prin acest articol, obligativitatea
unei proceduri administrativ-jurisdicționale, încălcându-se astfel
accesul liber la justiție.
Curtea de Apel Ploiești — Secția comercială, de
contencios administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că instituirea unor reguli speciale
privind procedura de soluționare a plângerii împotriva deciziei
Consiliului Național de Soluționare a Contestațiilor asigură
accesul părților interesate la justiție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 209 lit. d) și ale art. 255 alin. (1) și (2) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, publicată în Monitorul Oficial al României, Partea I,
nr. 418 din 15 mai 2006, aprobată cu modificări prin Legea
nr. 337/2006, publicată în Monitorul Oficial al României,
Partea I, nr. 625 din 20 iulie 2006.
Dispozițiile de lege criticate au următoarea redactare:
— Art. 209: ă(1) Prin excepție de la prevederile art. 204,
autoritatea contractantă are dreptul de a anula aplicarea
procedurii pentru atribuirea contractului de achiziție publică,
dacă ia această decizie, de regulă, înainte de data transmiterii
comunicării privind rezultatul aplicării procedurii de atribuire și,

8

MONITORUL OFICIAL AL ROMÂNIEI, PARTEA I, Nr. 48/27.I.2009

oricum, înainte de data încheierii contractului, numai în
următoarele cazuri: [ ] d) abateri grave de la prevederile
legislative afectează procedura de atribuire sau este imposibilă
încheierea contractului.”;
— Art. 255: ă(1) Persoana care se consideră vătămată într-un
drept al său ori într-un interes legitim printr-un act al autorității
contractante, cu încălcarea dispozițiilor legale în materia
achizițiilor publice, are dreptul de a contesta actul respectiv pe
cale administrativ-jurisdicțională, în condițiile prezentei
ordonanțe de urgență, sau în justiție, în condițiile Legii
contenciosului administrativ nr. 554/2004, cu modificările
ulterioare.
(2) Despăgubirile se solicită numai prin acțiune în justiție, în
conformitate cu dispozițiile legii contenciosului-administrativ.
[ ]”
Autorul excepției susține că prevederile legale criticate
încalcă dispozițiile constituționale ale art. 16 alin. (1) și (2)
referitor la egalitatea în drepturi și ale art. 21 referitor la accesul
liber la justiție.
Examinând excepția de neconstituționalitate, Curtea
constată următoarele:
Autoritatea publică contractantă nu poate invoca propria
culpă, ori de câte ori dorește, pentru a anula procedura de
atribuire a unui contract de achiziție publică, astfel cum susține
autorul excepției. Dispozițiile legale criticate instituie unul dintre

cazurile în care autoritatea contractantă are dreptul de a anula
aplicarea procedurii pentru atribuirea contractului de achiziție
publică, care se aplică în mod egal tuturor ofertanților participanți
la procedura de atribuire a contractului. De altfel, decizia de
anulare a aplicării procedurii pentru atribuirea contractului de
achiziție publică se ia înainte de data transmiterii comunicării
privind rezultatul aplicării procedurii de atribuire și, oricum,
înainte de data încheierii contractului. De asemenea, potrivit
art. 51 alin. (3) din ordonanța de urgență, publicarea anunțului
de intenție nu creează autorității contractante obligația de a
efectua respectiva achiziție publică.
Referitor la critica de neconstituționalitate a dispozițiilor
art. 255 alin. (1) și (2) din Ordonanța de urgență a Guvernului
nr. 34/2006 față de art. 21 din Constituție, Curtea constată că
nu poate fi reținută. Reglementarea specială a procedurii de a
contesta de către persoana care se consideră vătămată într-un
drept al său ori într-un interes legitim printr-un act al autorității
contractante pe cale administrativ-jurisdicțională, în condițiile
prezentei ordonanțe de urgență, nu este obligatorie, cum susține
autorul excepției. Potrivit dispozițiilor legale criticate, persoana
care contestă poate alege această cale administrativjurisdicțională sau se poate adresa justiției, în condițiile Legii
contenciosului administrativ nr. 554/2004, având asigurat astfel
accesul la justiție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 209 lit. d) și ale art. 255 alin. (1) și (2) din Ordonanța de
urgență a Guvernului nr. 34/2006 privind atribuirea contractelor de achiziție publică, a contractelor de concesiune de lucrări publice
și a contractelor de concesiune de servicii, excepție ridicată de Societatea Comercială ăElcomex” — S.R.L. Slatina în Dosarul
nr. 352/42/2008 al Curții de Apel Ploiești — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 8
din 8 ianuarie 2009

referitoare la excepția de neconstituționalitate a dispozițiilor art. 33 alin. (2) teza ultimă
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 33 alin. (2) teza ultimă din Legea
nr. 85/2006 privind procedura insolvenței, excepție ridicată de
Societatea Comercială ăAdventech Mureș” — S.R.L. în Dosarul
nr. 247/1.371/2006 al Tribunalului Comercial Mureș — Secția
falimente.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Se invocă, în
acest sens, jurisprudența Curții Constituționale.

MONITORUL OFICIAL AL ROMÂNIEI, PARTEA I, Nr. 48/27.I.2009
C U R T E A,

având în vedere actele și lucrările dosarului, reține următoarele:
Prin Încheierea din 9 aprilie 2008, pronunțată în Dosarul
nr. 247/1.371/2006, Tribunalul Comercial Mureș — Secția
falimente a sesizat Curtea Constituțională cu excepția de
neconstituționalitate a dispozițiilor art. 33 alin. (2) teza
ultimă din Legea nr. 85/2006, excepție ridicată de Societatea
Comercială ăAdventech Mureș” — S.R.L. în cauza ce are ca
obiect judecarea deschiderii procedurii insolvenței privind pe
autorul excepției.
În motivarea excepției de neconstituționalitate autorul
acesteia susține că dispozițiile art. 33 alin. (2) teza ultimă din
Legea nr. 85/2006 contravin prevederilor art. 16 alin. (1), art. 21
și art. 135 alin. (2) lit. a) din Constituție, întrucât limitează dreptul
debitorului de a solicita reorganizarea judiciară dacă a contestat,
în prealabil, starea de insolvență, iar contestația sa a fost
respinsă. Atât timp cât contestația stării de insolvență este
reglementată prin lege drept o cale procedurală de apărare a
debitorului împotriva cererii creditorului de deschidere a
procedurii insolvenței, exercitarea ei nu trebuie să conducă la
consecințe nefavorabile pentru debitorul a cărui stare de
insolvență este constatată de instanță.
Tribunalul Comercial Mureș — Secția falimente apreciază
că sancționarea debitorului care contestă starea de insolvență
cu pierderea dreptului de a mai depune un plan de reorganizare
nu corespunde exigențelor impuse de dispozițiile constituționale
ce ocrotesc accesul liber la justiție. Sancțiunea instituită
limitează dreptul debitorului de a accede la un proces echitabil
și de a obține o verificare a situației sale de către o instanță
judecătorească, atunci când a avut convingerea că nu este
insolvabil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că limitarea exercițiului unor
drepturi ale debitorilor care nu și-au exercitat voluntar obligațiile
de plată apare ca justificată cu prilejul desfășurării procedurii
insolvenței ce urmărește tocmai acoperirea pasivului acestora.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

9

Obiectul excepției de neconstituționalitate îl constituie
dispozițiile art. 33 alin. (2) teza ultimă din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, care au următorul
conținut:
— Art. 33: ă(2) În termen de 10 zile de la primirea copiei,
debitorul trebuie fie să conteste, fie să recunoască existența
stării de insolvență. Dacă debitorul contestă starea de
insolvență, iar contestația sa este ulterior respinsă, el nu va mai
avea dreptul să solicite reorganizarea judiciară.”
Autorul excepției susține că prevederile legale criticate sunt
neconstituționale în raport cu următoarele dispoziții din
Constituție: art. 16 alin. (1) privind egalitatea în drepturi, art. 21
privind accesul liber la justiție și art. 135 alin. (2) lit. a) referitor
la libertatea comerțului.
Examinând excepția de neconstituționalitate, Curtea
constată următoarele:
Asupra constituționalității dispozițiilor criticate Curtea
Constituțională s-a mai pronunțat, prin mai multe decizii,
constatând netemeinicia criticilor formulate. Astfel, prin Decizia
nr. 1.138 din 4 decembrie 2007, publicată în Monitorul Oficial al
României, Partea I, nr. 31 din 15 ianuarie 2008, Curtea a reținut
că ăgarantarea libertății economice trebuie să aibă loc, în mod
egal, pentru toți cei care desfășoară o activitate economică.
Astfel, garantarea drepturilor comercianților debitori nu poate
aduce prejudicii drepturilor creditorilor. Prin urmare, limitarea
exercițiului unor drepturi ale debitorilor care nu și-au exercitat
voluntar obligațiile de plată apare ca justificată cu prilejul
desfășurării procedurii insolvenței ce urmărește tocmai
acoperirea pasivului acestora prin satisfacerea creanțelor
creditorilor.
Restrângerea anumitor drepturi ale debitorului nu duce însă
la dispariția totală a acelor drepturi. Astfel, debitorul are
posibilitatea de a opta între acceptarea soluției cu privire la
deschiderea procedurii insolvenței și propunerea unui plan de
reorganizare sau contestarea soluției de deschidere a procedurii
insolvenței, contestare care însă nu trebuie să tindă spre o
simplă tergiversare a cauzei. În plus, chiar dacă va fi respinsă
contestația, un plan de reorganizare va putea fi propus de
administratorul-judiciar sau de către creditori. Astfel, ( ) legea
pune la dispoziție mai multe căi prin care debitorul își poate
valorifica drepturile sale, inclusiv prin exercitarea accesului liber
la justiție”.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.
În consecință, Curtea constată că sunt neîntemeiate criticile
autorului excepției prin invocarea dispozițiilor art. 16 alin. (1) și
art. 21 din Constituție, întrucât interzicerea de a mai solicita
reorganizarea judiciară în anumite condiții corespunde
exigențelor generale ale legii, care a instituit o procedură
simplificată care să satisfacă cu celeritate cererile îndreptățite
ale creditorilor. Sunt asigurate, astfel, libera inițiativă și
concurența, potrivit art. 135 alin. (1) din Legea fundamentală.

10

MONITORUL OFICIAL AL ROMÂNIEI, PARTEA I, Nr. 48/27.I.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 33 alin. (2) teza ultimă din Legea nr. 85/2006 privind procedura
insolvenței, excepție ridicată de Societatea Comercială ăAdventech Mureș” — S.R.L. în Dosarul nr. 247/1.371/2006 al Tribunalului
Comercial Mureș — Secția falimente.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 10
din 8 ianuarie 2009

referitoare la excepția de neconstituționalitate a dispozițiilor art. 19 alin. (1) din Legea nr. 108/1999
privind înființarea și organizarea Inspecției Muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 19 alin. (1) din Legea nr. 108/1999 privind
înființarea și organizarea Inspecției Muncii, excepție ridicată de
Societatea Comercială ăCogeri Service” — S.R.L. în Dosarul
nr. 6.496/320/2007 al Judecătoriei Târgu Mureș.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Se arată că
prevederile art. 16 din Constituție se referă la egalitatea dintre
cetățeni, iar nu și la egalitatea dintre aceștia și autoritățile de
stat.

ridicată de Societatea Comercială ăCogeri Service” — S.R.L. în
cauza ce are ca obiect judecarea plângerii împotriva procesuluiverbal de constatare și sancționare a contravenției.
În motivarea excepției de neconstituționalitate autorul
acesteia susține că art. 19 alin. (1) și art. 21 din Legea
nr. 108/1999, în baza cărora inspectorii de muncă au dreptul de
a controla fără autorizare și de a sancționa persoanele juridice,
creează o disproporție între aceste atribuții, în raport cu
angajatorii ce urmează să fie controlați. Se încalcă astfel
dispozițiile art. 16 alin. (1) și (2) din Constituție.
Judecătoria Târgu Mureș apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că principiul egalității în drepturi a
cetățenilor presupune un tratament juridic egal numai în situații
egale, iar în situații diferite tratamentul nu poate fi decât diferit.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din 16 mai 2008, pronunțată în Dosarul
nr. 6.496/320/2007, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art.19 alin. (1) din Legea nr. 108/1999, excepție

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

MONITORUL OFICIAL AL ROMÂNIEI, PARTEA I, Nr. 48/27.I.2009
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 19 alin. (1) din Legea nr. 108/1999 pentru
înființarea și organizarea Inspecției Muncii, republicată în
Monitorul Oficial al României, Partea I, nr. 740 din 10 octombrie
2002. Textul de lege criticat are următoarea redactare:
— Art.19: ă(1) Inspectorii de muncă au următoarele drepturi:
a) să aibă acces liber, permanent și fără înștiințare prealabilă,
în sediul persoanei juridice și în orice alt loc de muncă organizat
de aceasta;
b) să solicite conducerii persoanei juridice sau persoanei
fizice documentele și informațiile necesare pentru realizarea
controlului sau pentru efectuarea cercetării accidentelor de
muncă;
c) să procure dovezi, să efectueze investigații sau examene,
să ceară prezentarea documentației pe care o consideră
necesară, să realizeze măsurători sau să preleveze mostre de
substanțe utilizate în procesul de producție;
d) să impună ca abaterile constatate în domeniu să fie
remediate pe loc sau într-un timp limitat;
e) să ceară, acolo unde este cazul, modificarea instalațiilor
sau a proceselor tehnologice utilizate, dacă acestea nu asigură
securitatea lucrătorilor la locul de muncă;
f) să dispună întreruperea sau suspendarea imediată a
proceselor de muncă atunci când constată o stare de pericol
iminent de accident sau de îmbolnăvire profesională pentru
lucrătorii care participă la procesul de producție sau pentru alte
persoane;
g) să apeleze la organisme agreate pentru a verifica starea
locurilor de muncă sau a materialelor folosite;
h) să dispună măsuri atunci când conducătorul persoanei
juridice nu își îndeplinește obligațiile legale;
i) să sesizeze organele de urmărire penală cu privire la
cazurile de abateri considerate infracțiuni;

11

j) să intre în toate locurile în care se efectuează lucrări ce
implică riscuri pentru securitatea și sănătatea lucrătorilor;
k) să ceară informații, fie singuri, fie în prezența martorilor, de
la orice persoană și despre orice problemă care constituie
obiectul controlului;
l) să propună retragerea autorizației de funcționare din punct
de vedere al securității în muncă, dacă constată că, prin
modificarea condițiilor care au stat la baza acesteia, nu se
respectă prevederile legislației în vigoare.”
Autorul excepției susține că prevederile legale criticate sunt
neconstituționale în raport cu următoarele texte din Constituție:
art. 16 alin. (1) și (2) referitor la egalitatea în drepturi.
Examinând excepția de neconstituționalitate, Curtea
constată următoarele:
Se susține, în esență, că dreptul inspectorilor de muncă de
a controla fără autorizare și de a sancționa persoanele juridice
este disproporționat în raport cu alte organe de control care au
atribuții mai restrânse, unde este necesară încuviințarea
instanței de judecată.
Prin Decizia nr. 296 din 9 iunie 2005, publicată în Monitorul
Oficial al României, Partea I, nr. 724 din 10 august 2005, Curtea
Constituțională a respins excepția de neconstituționalitate a
dispozițiilor art. 19 alin. (1) din Legea nr. 108/1999. În motivarea
deciziei, Curtea a reținut că prevederile art. 16 alin. (1) din
Constituție nu au incidență în cauză, având în vedere că autorul
excepției se referă la o inegalitate de tratament raportat la
activitățile de control ale organelor care au astfel de atribuții, iar
nu la existența vreunei inegalități în drepturi a persoanei în fața
legii și a autorităților publice în sensul prevăzut de textul
constituțional.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.
Totodată, Curtea reține că nu există discriminare între
diferitele persoane juridice controlate, deoarece toate unitățile
controlate sunt supuse, în mod egal, acelorași exigențe, stabilite
de legiuitor în mod rațional și obiectiv.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19 alin. (1) din Legea nr. 108/1999 privind înființarea și
organizarea Inspecției Muncii, excepție ridicată de Societatea Comercială ăCogeri Service” — S.R.L. în Dosarul nr. 6.496/320/2007
al Judecătoriei Târgu Mureș.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

12

MONITORUL OFICIAL AL ROMÂNIEI, PARTEA I, Nr. 48/27.I.2009
CURTEA CONSTITUȚIONALĂ

D E C I Z I A Nr. 12
din 8 ianuarie 2009

referitoare la excepția de neconstituționalitate a dispozițiilor anexei nr. 4 la Ordonanța Guvernului
nr. 6/2007 privind unele măsuri de reglementare a drepturilor salariale și a altor drepturi
ale funcționarilor publici până la intrarea în vigoare a legii privind sistemul unitar de salarizare
și alte drepturi ale funcționarilor publici, precum și creșterile salariale care se acordă
funcționarilor publici în anul 2007
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor anexei nr. 4 la Ordonanța Guvernului nr. 6/2007
privind unele măsuri de reglementare a drepturilor salariale și a
altor drepturi ale funcționarilor publici până la intrarea în vigoare
a legii privind sistemul unitar de salarizare și alte drepturi ale
funcționarilor publici, precum și creșterile salariale care se
acordă funcționarilor publici în anul 2007, excepție ridicată de
Adrian Gabriel Casandroiu în Dosarul nr. 3.030/120/2008 al
Tribunalului Dâmbovița — Secția comercială și de contencios
administrativ.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere, ca inadmisibilă a excepției de neconstituționalitate.
Se arată că prevederile legale criticate prevăd și indemnizațiile
de conducere pentru aparatul propriu al consiliilor locale.
C U R T E A,

având în vedere actele și lucrările dosarului, reține următoarele:
Prin Încheierea din 22 mai 2008, pronunțată în Dosarul
nr. 3.030/120/2008, Tribunalul Dâmbovița — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor anexei nr. 4 la Ordonanța Guvernului nr. 6/2007,
excepție ridicată de Adrian Gabriel Casandroiu în cauza ce are
ca obiect judecarea cererii formulate de autorul excepției pentru
acordarea unor drepturi bănești.
În motivarea excepției de neconstituționalitate autorul
acesteia susține că prevederile anexei nr. 4 la Ordonanța
Guvernului nr. 6/2007 contravin dispozițiilor art. 16 alin. (1) și (2)
din Constituție, deoarece stabilesc salariul de bază al
secretarului comunei de categoria a III-a fără să cuprindă
indemnizația de conducere și, totodată, este mai mic decât
salariul unui funcționar public de execuție.
Tribunalul Dâmbovița — Secția comercială și de
contencios administrativ nu și-a exprimat opinia asupra
excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că principiul egalității în drepturi a

cetățenilor presupune un tratament juridic identic numai în
situații egale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art.146 lit. d) din Constituție, ale
art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile anexei nr. 4 la Ordonanța Guvernului nr. 6/2007
privind unele măsuri de reglementare a drepturilor salariale și a
altor drepturi ale funcționarilor publici până la intrarea în vigoare
a legii privind sistemul unitar de salarizare și alte drepturi ale
funcționarilor publici, precum și creșterile salariale care se
acordă funcționarilor publici în anul 2007, publicată în Monitorul
Oficial al României, Partea I, nr. 66 din 29 ianuarie 2007,
aprobată cu modificări prin Legea nr. 232/2007, publicată în
Monitorul Oficial al României, Partea I, nr. 474 din 16 iulie 2007,
astfel cum a fost modificată prin Ordonanța Guvernului
nr. 9/2008, publicată în Monitorul Oficial al României, Partea I,
nr. 80 din 1 februarie 2008, aprobată prin Legea nr. 238/2008,
publicată în Monitorul Oficial al României, Partea I, nr. 750 din
6 noiembrie 2008.
Textul de lege criticat cuprinde salariile de bază pentru
funcțiile publice de conducere și de execuție, precum și
indemnizațiile de conducere și sporurile specifice pentru
aparatul propriu al consiliilor locale și al instituțiilor din
subordinea consiliilor județene sau consiliilor locale.
Autorul excepției susține că prevederile legale criticate sunt
neconstituționale în raport cu art. 16 alin. (1) și (2) din
Constituție, referitor la egalitatea în drepturi.
Examinând excepția de neconstituționalitate, Curtea
constată că, în realitate, dispozițiile legale criticate sunt
considerate neconstituționale, deoarece prevăd salariul de bază
al secretarului comunei de categoria a III-a fără să cuprindă
indemnizația de conducere și, totodată, este mai mic decât
salariul unui funcționar public de execuție.
Rezultă că textul constituțional invocat în susținerea
excepției nu are nicio legătură cu susținerile formulate.
Aspectele criticate aparțin competenței Parlamentului, singurul
care poate completa textul de lege în sensul dorit de autorul
excepției.
Având în vedere dispozițiile art. 2 alin. (3) din Legea
nr. 47/1992, potrivit cărora ăCurtea Constituțională se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”, Curtea constată că excepția este inadmisibilă.

MONITORUL OFICIAL AL ROMÂNIEI, PARTEA I, Nr. 48/27.I.2009

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor anexei nr. 4 la Ordonanța Guvernului
nr. 6/2007 privind unele măsuri de reglementare a drepturilor salariale și a altor drepturi ale funcționarilor publici până la intrarea
în vigoare a legii privind sistemul unitar de salarizare și alte drepturi ale funcționarilor publici, precum și creșterile salariale care se
acordă funcționarilor publici în anul 2007, excepție ridicată de Adrian Gabriel Casandroiu în Dosarul nr. 3.030/120/2008 al
Tribunalului Dâmbovița — Secția comercială și de contencios administrativ.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 17
din 8 ianuarie 2009

referitoare la excepția de neconstituționalitate a dispozițiilor cap. IX din Legea nr. 19/2000
privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor cap. IX din Legea nr. 19/2000 privind sistemul
public de pensii și alte drepturi de asigurări sociale,
excepție ridicată de Alexandru Bălan în Dosarul
nr. 4.275/99/2006 al Tribunalului Iași — Secția litigii de muncă.
La apelul nominal răspunde autorul excepției, lipsind cealaltă
parte, față de care procedura de citare a fost legal îndeplinită.
Autorul excepției arată că Legea nr. 19/2000, datorită
redactării ei, nu poate fi aplicată în ceea ce privește acordarea
sporului de grupă. Totodată, se arată că legea respectivă nu
este în concordanță cu tratatele comunitare la care România
este parte.
Reprezentantul Ministerului Public pune concluzii de
respingere a excepției de neconstituționalitate. Se arată că
prevederile legale criticate reglementează pensiile din sistemul
public, spre deosebire de prevederile din dreptul comunitar care
se referă la un alt sistem de pensii.
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2008, pronunțată în Dosarul
nr. 4.275/99/2006, Tribunalul Iași — Secția litigii de muncă a
sesizat Curtea Constituțională cu excepția de

neconstituționalitate a dispozițiilor cap. IX din Legea
nr. 19/2000, excepție ridicată de Alexandru Bălan în cauza ce
are ca obiect judecarea contestației la decizia de recalculare a
pensiei.
În motivarea excepției de neconstituționalitate autorul
acesteia susține că prevederile cap. IX din Legea
nr. 19/2000 sunt neconstituționale în raport cu dispozițiile
art. 142 alin. (2) și (4) din Constituție, precum și cu prevederile
Directivei nr. 2003/41/CE. Se arată că textele de lege criticate au
eliminat din legislație sporul de grupă de muncă, pe care îl
consideră a fi tot o pensie suplimentară, iar reglementările
comunitare menționate protejează drepturile de creanță față de
administratorul unui fond de pensii suplimentare, respectiv statul
român. În acest sens, amintește art. 234 din Tratatul de Instituire
a Comunității Europene.
Tribunalul Iași — Secția litigii de muncă apreciază că
excepția de neconstituționalitate este neîntemeiată. Se arată că,
potrivit Legii nr. 19/2000, contribuabililor nu le sunt reținute cote
procentuale din veniturile realizate în vederea constituirii
fondului pentru pensia suplimentară.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că textul criticat se referă la
dispoziții tranzitorii care nu aduc atingere regulilor constituționale
referitoare la prioritatea tratatelor constitutive ale Uniunii
Europene față de dispozițiile contrare din legile interne.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

14

MONITORUL OFICIAL AL ROMÂNIEI, PARTEA I, Nr. 48/27.I.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile cap. IX ăDispoziții tranzitorii” din Legea
nr. 19/2000 privind sistemul public de pensii și alte drepturi de
asigurări sociale, publicată în Monitorul Oficial al României,
Partea I, nr. 140 din 1 aprilie 2000, cu modificările și completările
ulterioare.
Autorul excepției susține că prevederile legale criticate
încalcă dispozițiile constituționale ale art. 148 alin. (2) și (4)
privind integrarea în Uniunea Europeană, precum și prevederile
Directivei 2003/41/CE a Parlamentului European și a Consiliului,
din 3 iunie 2003, privind activitățile și supravegherea instituțiilor
pentru furnizarea de pensii ocupaționale, publicată în Jurnalul
Oficial al Uniunii Europene seria L nr. 235 din 23 septembrie
2003.

Examinând excepția de neconstituționalitate, Curtea
constată următoarele:
Potrivit art. 148 alin. (2) din Constituție, ăCa urmare a aderării,
prevederile tratatelor constitutive ale Uniunii Europene, precum
și celelalte reglementări comunitare cu caracter obligatoriu, au
prioritate față de dispozițiile contrare din legile interne, cu
respectarea prevederilor actului de aderare”. Din analiza acestor
dispoziții constituționale, rezultă că atât tratatele constitutive ale
Uniunii Europene, cât și celelalte reglementări comunitare,
inclusiv reglementările comunitare invocate în susținerea
excepției de neconstituționalitate, au prioritate față de dispozițiile
contrare din legile interne. Aceasta înseamnă că instanțele
judecătorești sunt singurele care, prin interpretarea prevederilor
legale criticate în cauzele pe care le soluționează, pot constata
eventuala contrarietate a acestora cu reglementările comunitare
și aplicarea acestora în conformitate cu art. 148 din Constituție.
Rezultă că aspectele criticate de autorul excepției, legate de
interpretarea și aplicarea legii prin raportare la dispozițiile
art. 148 alin. (2) și (4) din Constituție, aparțin competenței
instanței de judecată.
Având în vedere dispozițiile art. 2 alin. (3) din Legea
nr. 47/1992, potrivit cărora Curtea Constituțională se pronunță
numai asupra constituționalității actelor, fără a se putea pronunța
și asupra modalității de interpretare a acestora, considerăm că
excepția este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor cap. IX din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Alexandru Bălan în Dosarul nr. 4.275/99/2006 al
Tribunalului Iași — Secția litigii de muncă.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 24
din 8 ianuarie 2009

referitoare la excepția de neconstituționalitate a prevederilor art. 1021 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1021 din Codul civil, excepție ridicată de
Societatea Comercială ăTurkpetrol” — S.R.L. din București în
Dosarul nr. 22.863/3/2007 al Tribunalului București — Secția
a VI-a comercială.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 48/27.I.2009
C U R T E A,

având în vedere actele și lucrările dosarului, constată
următoarele:
Prin Încheierea din 27 octombrie 2008, pronunțată în Dosarul
nr. 22.863/3/2007, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a prevederilor art. 1021 din Codul civil.
Excepția a fost ridicată de Societatea Comercială ăTurkpetrol” —
S.R.L. din București într-o cauză ce are ca obiect o acțiune în
reziliere a unui contract.
În motivarea excepției de neconstituționalitate autorul
acesteia arată că art. 969 din Codul civil ăprevede că orice
contract are putere de lege față de părțile contractante și se
poate revoca prin consimțământul mutual al acestora”. Susține
că, spre deosebire de prevederile menționate anterior, art. 1021
din Codul civil ăpermite sistarea unui raport contractual pe baza
inițiativei și a demersului unilateral al uneia dintre părți,
încălcându-se, astfel, dreptul de proprietate și dreptul la un
proces echitabil”.
Tribunalul București — Secția a VI-a comercială
apreciază că excepția de neconstituționalitate este
neîntemeiată. În acest sens, arată că art. 1021 din Codul civil
reglementează rezoluțiunea judiciară, astfel încât nu se aduce
atingere niciunui drept constituțional.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

15

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1021 din Codul civil, având următorul conținut:
ăÎntr-acest caz, contractul nu este desființat de drept. Partea în
privința căreia angajamentul nu s-a executat are alegerea sau
să silească pe cealaltă a executa convenția, când este posibil,
sau să-i ceară desființarea, cu daune interese. Desființarea
trebuie să se ceară înaintea justiției, care, după circumstanțe,
poate acorda un termen părții acționate.”
Autorul
excepției
invocă
încălcarea
dispozițiilor
constituționale ale art. 21 alin. (3) referitoare la dreptul părților la
un proces echitabil și la soluționarea cauzelor într-un termen
rezonabil și ale art. 44 privind dreptul de proprietate privată.
Examinând excepția de neconstituționalitate, Curtea
constată că aceasta este neîntemeiată, textele de lege criticate
nefiind contrare principiului garantării proprietății private și
dreptului părților la un proces echitabil, pentru următoarele
considerente:
Încheierea unui contract fiind guvernată de principiul libertății
contractuale, părțile pot să determine, prin voința lor, clauzele
contractuale și efectele pe care acestea urmează să le producă.
Totodată, prin reglementarea în cuprinsul art. 1020 și art. 1021
din Codul civil a rezoluțiunii contractelor sinalagmatice cu
executare uno ictu sau rezilierii contractelor cu executare
succesivă, pentru neexecutarea culpabilă a unor obligații
contractuale, se recunoaște părții care și-a executat sau este
gata să-și execute obligațiile posibilitatea de a alege între
executarea silită și încetarea contractului prin rezoluțiune,
respectiv reziliere, în cazul când cealaltă parte nu-și execută
obligațiile sale contractuale, legiuitorul realizând astfel un
echilibru între principiul forței obligatorii a contractului și
principiul executării în natură și cu bună-credință a obligațiilor
asumate.
Garanția acestui echilibru este dată tocmai de competența
instanței judecătorești, reglementată prin teza ultimă a art. 1021
din Codul civil, de a aprecia asupra posibilității părții creditoare
de a cere rezoluțiunea sau rezilierea, acordând un termen de
grație, în situațiile în care apreciază că este posibilă executarea
în natură a obligațiilor debitorului sau de a respinge acțiunea
când debitorul și-a executat obligațiile în cursul procesului.
Așa fiind, textul de lege criticat constituie expresia aplicării
principiului constituțional al garantării dreptului de proprietate și
a dreptului părților la un proces echitabil.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1021 din Codul civil, excepție ridicată de Societatea
Comercială ăTurkpetrol” — S.R.L. din București în Dosarul nr. 22.863/3/2007 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

16

MONITORUL OFICIAL AL ROMÂNIEI, PARTEA I, Nr. 48/27.I.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind punerea în circulație, în scop numismatic, a unei monede dedicate aniversării
a 150 de ani de la Unirea Principatelor Române
Art. 1. — În conformitate cu prevederile Legii nr. 312/2004
privind Statutul Băncii Naționale a României, Banca Națională a
României va pune în circulație, în scop numismatic, începând
cu data de 23 ianuarie 2009, o monedă din aur, cu valoare
nominală de 500 lei, dedicată aniversării a 150 de ani de la
Unirea Principatelor Române.
Art. 2. — Caracteristicile monedei din aur sunt următoarele:
— valoare nominală: 500 lei;
— material: aur 999 ‰;
— greutate: 31,103 g;
— formă: rotundă;
— diametru: 35 mm;
— calitate: proof;
— margine: netedă.
Aversul prezintă stema României și portretul domnitorului
Alexandru Ioan Cuza; sub stemă, valoarea nominală a
monedei — 500 LEI, iar dedesubt, anul emisiunii — 2009; la
exterior, inscripțiile circulare ăROMANIA” — în partea de sus și
ăALEXANDRU IOAN CUZA” — în partea de jos.

Reversul prezintă stemele reunite ale Moldovei și Țării
Românești în scuturi ovale, timbrate de o coroană princiară,
simbolizând unirea celor două principate sub același suveran; la
exterior, inscripția circulară ăUNIREA PRINCIPATELOR
ROMANE * 24 IANUARIE 1859 *”.
Art. 3. — Monedele, ambalate în capsule de metacrilat
transparent, vor fi însoțite de broșuri de prezentare a tematicii
emisiunii, redactate în limbile română, engleză și franceză.
Broșurile includ certificatul de autenticitate al emisiunii, pe care
se găsesc semnăturile guvernatorului Băncii Naționale a
României și casierului central. Monedele vor fi prezentate în cutii
adecvate, pe al căror capac este inscripționată sigla BNR.
Art. 4. — Monedele din aur, dedicate aniversării a 150 de ani
de la Unirea Principatelor Române, au putere circulatorie pe
teritoriul României.
Art. 5. — Punerea în circulație, în scop numismatic, a
monedelor din aur din emisiunea ăAniversarea a 150 de ani de
la Unirea Principatelor Române” se realizează prin sucursalele
București, Cluj, Iași și Timiș ale Băncii Naționale a României.

Președintele Consiliului de administrație al Băncii Naționale a României,
Mugur Constantin Isărescu
București, 21 ianuarie 2009.
Nr. 4.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 48/27.I.2009 conține 16 pagini.

Prețul: 3,20 lei

&JUYDGY|323971]
ISSN 1453—4495

