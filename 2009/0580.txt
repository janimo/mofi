PARTEA I

Anul 177 (XXI) — Nr. 580

Joi, 20 august 2009

LEGI, DECRETE, HOTĂRÂRI ȘI ALTE ACTE
SUMAR

Nr.

902.

Pagina
HOTĂRÂRI ALE GUVERNULUI ROMÂNIEI
— Hotărâre pentru modificarea și completarea
Hotărârii Guvernului nr. 224/2008 privind stabilirea
cadrului general de implementare a măsurilor
cofinanțate din Fondul European Agricol pentru
Dezvoltare Rurală prin Programul Național de
Dezvoltare Rurală 2007—2013 ..................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1. — Raport al Comisiei de coordonare privind
constatările efectuate de Comisia de coordonare ca
urmare a monitorizării aspectelor legate de siguranța
aprovizionării cu gaze naturale pentru perioada iulie
2008 — iulie 2009 ......................................................
28/2.338. — Ordin al viceprim-ministrului, ministrul
administrației și internelor, și al ministrului culturii,
cultelor și patrimoniului național pentru aprobarea
Dispozițiilor generale de apărare împotriva incendiilor
la obiective de cult......................................................
509/2.471. — Ordin al ministrului dezvoltării regionale și
locuinței și al ministrului finanțelor publice privind
aprobarea Normelor metodologice pentru aplicarea
prevederilor cap. V din titlul II partea a II-a din
Ordonanța de urgență a Guvernului nr. 99/2006 privind
instituțiile de credit și adecvarea capitalului ..............

2–3

4–5

6–27

28–32

2

MONITORUL OFICIAL AL ROMÂNIEI, PARTEA I, Nr. 580/20.VIII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 224/2008
privind stabilirea cadrului general de implementare a măsurilor cofinanțate
din Fondul European Agricol pentru Dezvoltare Rurală prin Programul Național
de Dezvoltare Rurală 2007—2013
Având în vedere:
— prevederile Regulamentului (CE) nr. 1.698/2005 al Consiliului din 20 septembrie 2005 privind sprijinul pentru dezvoltare
rurală acordat din Fondul European Agricol pentru Dezvoltare Rurală (FEADR), publicat în Jurnalul Oficial al Uniunii Europene seria L,
nr. 277 din 21 octombrie 2005, cu modificările și completările ulterioare, ale Regulamentului (CE) nr. 1.974/2006 al Comisiei din
15 decembrie 2006 de stabilire a normelor de aplicare a Regulamentului (CE) nr. 1.698/2005 al Consiliului privind sprijinul pentru
dezvoltare rurală acordat din Fondul European Agricol pentru Dezvoltare Rurală (FEADR), publicat în Jurnalul Oficial al Uniunii
Europene seria L, nr. 368 din 23 decembrie 2006, cu modificările și completările ulterioare, ale Regulamentului (CE) nr. 1.975/2006
al Comisiei din 7 decembrie 2006 privind normele de aplicare a Regulamentului (CE) nr. 1.698/2005 al Consiliului în ceea ce
privește punerea în aplicare a procedurilor de control și a eco-condiționalității în ceea ce privește măsurile de sprijin pentru
dezvoltarea rurală, publicat în Jurnalul Oficial al Uniunii Europene seria L, nr. 368 din 23 decembrie 2006, cu modificările ulterioare,
și ale Deciziei (CE) nr. 664/2006 a Consiliului din 19 iunie 2006 de adaptare a anexei VIII la Actul de aderare a Bulgariei și României,
publicată în Jurnalul Oficial al Uniunii Europene seria L, nr. 277 din 9 octombrie 2006, ale Regulamentului (CE, EURATOM)
nr. 1.605/2002 al Consiliului din 25 iunie 2002 privind regulamentul financiar aplicabil bugetului general al Comunităților Europene,
publicat în Jurnalul Oficial al Uniunii Europene seria L, nr. 248 din 16 septembrie 2002, cu modificările și completările ulterioare,
precum și ale Regulamentului (CE, EURATOM) nr. 2.342/2002 al Comisiei din 23 decembrie 2002 de stabilire a normelor de
aplicare a Regulamentului (CE, EURATOM) nr. 1.605/2002 al Consiliului privind regulamentul financiar aplicabil bugetului general
al Comunităților Europene;
— dispozițiile Ordonanței de urgență a Guvernului nr. 74/2009 privind gestionarea fondurilor comunitare nerambursabile
provenite din Fondul european de garantare agricolă, Fondul european agricol de dezvoltare rurală și Fondul european pentru
pescuit și a fondurilor alocate de la bugetul de stat, privind gestionarea fondurilor nerambursabile alocate de la Comunitatea
Europeană și a fondurilor alocate de la bugetul de stat aferente programului de colectare și gestionare a datelor necesare
desfășurării politicii comune în domeniul pescuitului și a programului de control, inspecție și supraveghere în domeniul pescuitului
și pentru modificarea art. 10 din Legea nr. 218/2005 privind stimularea absorbției fondurilor SAPARD, Fondul european agricol
pentru dezvoltare rurală, Fondul european pentru pescuit, Fondul european de garantare agricolă, prin preluarea riscului de
creditare de către fondurile de garantare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 224/2008 privind
stabilirea cadrului general de implementare a măsurilor
cofinanțate din Fondul European Agricol pentru Dezvoltare
Rurală prin Programul Național de Dezvoltare Rurală 2007—
2013, publicată în Monitorul Oficial al României, Partea I, nr. 176
din 7 martie 2008, cu modificările și completările ulterioare, se
modifică și se completează după cum urmează:
1. Articolul 3 se modifică și va avea următorul cuprins:
ăArt. 3. — (1) Un solicitant poate depune în același timp mai
multe proiecte pentru măsuri diferite din cadrul PNDR, pentru a
fi cofinanțate din FEADR.
(2) Un solicitant poate depune proiecte pentru a fi cofinanțate
din FEADR și în situația în care are în derulare proiecte de
investiții diferite, finanțate prin Programul SAPARD.
(3) Un beneficiar poate depune un al doilea proiect în cadrul
aceleiași măsuri cofinanțate din FEADR, cu condiția ca primul
proiect să fie finalizat, cu excepția beneficiarilor care aplică
pentru măsura 125 «Îmbunătățirea și dezvoltarea infrastructurii

legate de dezvoltarea și adaptarea agriculturii și silviculturii» și
pentru schema de ajutor de stat XS 13/2008.
(4) În cadrul măsurii 125 «Îmbunătățirea și dezvoltarea
infrastructurii legate de dezvoltarea și adaptarea agriculturii și
silviculturii» pot să se deruleze în același timp mai multe proiecte
pentru activități distincte, cu condiția ca depunerea unui nou
proiect pentru aceeași activitate să se facă după finalizarea
precedentului.
(5) Pentru măsura 125 «Îmbunătățirea și dezvoltarea
infrastructurii legate de dezvoltarea și adaptarea agriculturii și
silviculturii» din cadrul PNDR, Regia Națională a Pădurilor —
Romsilva poate să aplice prin intermediul unităților și filialelor
sale din teritoriu și poate să deruleze în același timp mai multe
proiecte pentru aceeași activitate.
(6) Proiectele solicitanților ai căror acționari majoritari au în
derulare alte proiecte finanțate din FEADR în cadrul aceleiași
măsuri nu sunt eligibile, cu excepția celor care aplică pentru
schema de ajutor de stat XS 13/2008.”

MONITORUL OFICIAL AL ROMÂNIEI, PARTEA I, Nr. 580/20.VIII.2009
2. La articolul 9, după alineatul (1) se introduce un nou
alineat, alineatul (2), cu următorul cuprins:
ă(2) Proiectele având ca obiect amenajări de îmbunătățiri
funciare în înțelesul Legii îmbunătățirilor funciare nr. 138/2004,
republicată, cu completările ulterioare, realizate pe domeniul
public sau privat pentru dezvoltarea și adaptarea agriculturii și
silviculturii și pentru care proprietarul sau administratorul
acestora asigură accesul liber la infrastructura realizată, sunt
eligibile, iar finanțarea publică nerambursabilă a acestora este
de 100% din totalul cheltuielilor eligibile.”
3. După articolul 12 se introduc două noi articole,
articolele 121 și 122, cu următorul cuprins:
ăArt. 121. — (1) Beneficiarii măsurilor de investiții pot primi
avans, stabilit în conformitate cu Ordonanța de urgență a
Guvernului nr. 74/2009 privind gestionarea fondurilor comunitare
nerambursabile provenite din Fondul european de garantare
agricolă, Fondul european agricol de dezvoltare rurală și Fondul
european pentru pescuit și a fondurilor alocate de la bugetul de
stat, privind gestionarea fondurilor nerambursabile alocate de la
Comunitatea Europeană și a fondurilor alocate de la bugetul de
stat aferente programului de colectare și gestionare a datelor
necesare desfășurării politicii comune în domeniul pescuitului și
a programului de control, inspecție și supraveghere în domeniul
pescuitului și pentru modificarea art. 10 din Legea nr. 218/2005
privind stimularea absorbției fondurilor SAPARD, Fondul
european agricol pentru dezvoltare rurală, Fondul european
pentru pescuit, Fondul european de garantare agricolă, prin
preluarea riscului de creditare de către fondurile de garantare.
(2) Avansul va fi utilizat pentru plata cheltuielilor eligibile și
neeligibile prevăzute în bugetul indicativ al proiectului avizat de
APDRP.
(3) În cazul beneficiarilor privați, APDRP va efectua plata
avansului în contul acestora deschis la banca comercială care
a emis scrisoarea de garanție bancară.
Art. 122. — (1) Pentru măsura 141 «Sprijinirea fermelor
agricole de semisubzistență», APDRP emite decizie de finanțare
pentru aprobarea cererii de finanțare a solicitantului și pentru
acordarea ajutorului financiar nerambursabil reprezentat de
prime anuale exprimate în euro.

(2) Pentru măsura 141 «Sprijinirea fermelor agricole de
semisubzistență», angajarea sumelor alocate prin raportul de
selecție se face anual, după depunerea cererii de plată, iar
conversia euro/lei se realizează la cursul stabilit prin procedurile
de plată.”
4. La articolul 18, după alineatul (4) se introduc două noi
alineate, alineatele (5) și (6), cu următorul cuprins:
ă(5) Plata proiectelor finanțate în cadrul măsurilor 111
«Formare profesională — training, informare și difuzare de
cunoștințe», 143 «Furnizarea de servicii de consiliere și
consultanță pentru agricultori», submăsurii 431.1 «Construcție
parteneriate public-private», fazele 1, 2 și 3, precum și în cadrul
măsurii 511 «Asistență tehnică» se face fără a limita numărul
tranșelor de plată.
(6) În conformitate cu măsura «Asistență tehnică» din cadrul
PNDR, din subcapitolul «Cheltuieli efectuate direct către
beneficiarii măsurii 511 de asistență tehnică» se suportă
cheltuielile cu plata salariilor brute ale personalului AM—PNDR
cu atribuții în derularea programului, inclusiv contribuțiile sociale
datorate de angajator pentru acesta.”
5. La articolul 201, după alineatul (2) se introduc două
noi alineate, alineatele (21) și (22), cu următorul cuprins:
ă(21) AM—PNDR transmite Direcției generale buget finanțe și
fonduri europene din cadrul Ministerului Agriculturii, Pădurilor și
Dezvoltării Rurale alocarea indicativă pentru măsurile de
dezvoltare rurală, pentru întreaga perioadă de programare
2007—2013, defalcate conform anexei nr. 3, atât în euro, cât și
în lei, la cursul de schimb mediu stabilit în Proiecția principalilor
indicatori macroeconomici de către Comisia Națională de
Prognoză. Disponibilul alocării indicative pentru măsurile de
dezvoltare rurală, în euro, va fi reevaluat la cursul de schimb
mediu stabilit în Proiecția principalilor indicatori macroeconomici
de către Comisia Națională de Prognoză pentru anul respectiv.
(22) La propunerea AM—PNDR, alocările publice anuale
pentru sesiunile de depunere a proiectelor, în euro și lei,
repartizate pe axe și măsuri, vor fi supuse consultării Comitetului
de Monitorizare pentru PNDR.”

PRIM-MINISTRU

EMIL BOC
Contrasemnează:
Ministrul agriculturii, pădurilor și dezvoltării rurale,
Ilie Sârbu
Viceprim-ministru,
ministrul administrației și internelor,
Dan Nica
Ministrul întreprinderilor mici și mijlocii,
comerțului și mediului de afaceri,
Constantin Niță
Șeful Departamentului pentru Afaceri Europene,
Vasile Pușcaș
Ministrul finanțelor publice,
Gheorghe Pogea
București, 5 august 2009.
Nr. 902.

3

4

MONITORUL OFICIAL AL ROMÂNIEI, PARTEA I, Nr. 580/20.VIII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI
COMISIA DE COORDONARE

RAPORT
privind constatările efectuate de Comisia de coordonare ca urmare a monitorizării
aspectelor legate de siguranța aprovizionării cu gaze naturale pentru perioada iulie 2008 — iulie 2009
1. Preambul
În conformitate cu prevederile Legii nr. 346/2007 privind măsuri pentru asigurarea siguranței în aprovizionarea cu gaze
naturale, prin Decizia primului-ministru nr. 21/2008 pentru numirea Comisiei de coordonare prevăzute la art. 4 alin. (1) din Legea
nr. 346/2007 privind măsuri pentru asigurarea siguranței în aprovizionarea cu gaze naturale, cu modificările și completările
ulterioare, s-a constituit Comisia de coordonare însărcinată cu elaborarea Planului de acțiuni pentru situații de urgență și totodată
cu avizarea și monitorizarea măsurilor necesare pentru asigurarea siguranței în aprovizionarea cu gaze naturale a României.
2. Activitatea Comisiei de coordonare
În vederea asigurării securității și continuității în furnizarea gazelor naturale, în special în sezonul rece al anului 2008—
2009, Comisia de coordonare s-a întâlnit în scopul monitorizării aspectelor și adoptării deciziilor privind siguranța și continuitatea
în aprovizionarea cu gaze naturale, după cum urmează:
a) periodic, în scopul monitorizării unor aspecte relevante, astfel:
• îndeplinirea obligației furnizorilor de gaze naturale, prevăzută în Ordinul președintelui Autorității Naționale de
Reglementare în Domeniul Energiei nr. 41/2008 privind stabilirea nivelurilor minime ale stocului de gaze naturale pe care titularii
licențelor de furnizare a gazelor naturale au obligația să îl dețină în depozitele de înmagazinare subterană, la încheierea activității
de injecție din anul 2008, precum și în Ordinul președintelui Autorității Naționale de Reglementare în Domeniul Energiei nr. 3/2009
privind stabilirea stocului de gaze naturale pe care titularii licențelor de furnizare a gazelor naturale au obligația să îl dețină în
depozitele de înmagazinare subterană la încheierea activității de injecție din anul 2009;
• situația referitoare la cantitățile de gaze naturale extrase, stocul rămas disponibil și capacitatea de extracție zilnică,
detaliată pe depozite de înmagazinare;
• situația stocurilor de combustibili alternativi (păcură, cărbune etc.), respectiv a numărului de zile pentru care acest stoc
acoperă necesarul de consum al fiecărui utilizator;
• nivelul producției de gaze naturale realizat de cei 2 mari producători interni: Societatea Națională de Gaze Naturale
ROMGAZ — S.A. și Societatea Comercială PETROM — S.A.;
b) în regim de urgență, ca urmare a notificărilor transmise de Dispeceratul Național de Gaze Naturale, astfel:
• convocări în regim de urgență ale Comisiei de coordonare, determinate de reducerea livrărilor de gaze naturale din
import în perioada 1—6 ianuarie 2009, urmată de sistarea importului de gaze naturale în intervalul 7—21 ianuarie 2009;
• declararea situației de urgență în aprovizionarea cu gaze naturale începând cu data de 7 ianuarie 2009, instituită prin
Decizia primului-ministru nr. 38/2009;
• aplicarea măsurilor dispuse de Comisia de coordonare, respectiv:
— maximizarea producției interne de gaze naturale;
— maximizarea capacității de extracție zilnică din depozitele de înmagazinare subterană;
— întreruperea/limitarea consumului la consumatorii care dețineau statut de consumatori întreruptibili;
— reducerea sau menținerea la un nivel scăzut a consumului de gaze naturale al altor consumatori care nu aveau statut
de consumatori întreruptibili (prin reducerea sau amânarea reluării producției pe perioada situației de urgență); această acțiune
s-a realizat în mod amiabil, prin înțelegerea părților;
— disponibilizarea unor cantități de gaze naturale prin utilizarea de combustibili alternativi (păcură, cărbune etc.) de către
producătorii de energie electrică și termică.
Situația de urgență a durat până în data de 21 ianuarie 2009, aceasta fiind ridicată prin Decizia primului-ministru
nr. 171/2009 privind constatarea încetării situației de urgență în asigurarea siguranței aprovizionării cu gaze naturale.
3. Constatările efectuate de Comisia de coordonare ca urmare a monitorizării aspectelor legate de siguranța
aprovizionării cu gaze naturale pentru perioada iulie 2008—iulie 2009
3.1. Constatări privind influența măsurilor adoptate de către Comisia de coordonare în domeniile obligației de serviciu
public și concurenței:
Măsurile adoptate de Comisia de coordonare în perioada situației de urgență au vizat următoarele obiective:
a) îndeplinirea obligației de serviciu public:
— Livrările de gaze naturale către categoriile de consumatori prevăzute la art. 10 alin. (2) din Legea nr. 346/2007 s-au
efectuat în regim continuu și în condiții de siguranță.

MONITORUL OFICIAL AL ROMÂNIEI, PARTEA I, Nr. 580/20.VIII.2009

5

— Livrările de gaze naturale către consumatorii industriali, alții decât cei cu statut de întreruptibili sau care au avut
posibilitatea funcționării pe combustibili alternativi, au avut în vedere reducerea/eliminarea efectelor negative asupra activității
acestora.
În acest fel, măsurile luate de Comisia de coordonare pe timpul situației de urgență și care au fost puse în aplicare cu
maximă operativitate atât de operatorul Sistemului național de transport al gazelor naturale, cât și de către ceilalți operatori din
sectorul gazelor naturale au contribuit esențial la îndeplinirea obligației de serviciu public, așa cum este definită în Legea gazelor
nr. 351/2004, cu modificările și completările ulterioare;
b) reducerea impactului asupra cadrului concurențial:
— În perioada când a fost activată situația de urgență, măsurile dispuse de Comisia de coordonare au prevalat față de
înțelegerile contractuale și reglementările specifice pieței gazelor naturale.
— În perioada în care importul gazelor naturale a fost redus sau sistat, pentru evitarea epuizării stocului de păcură și
cărbune, consumatorilor care au avut posibilitatea utilizării acestor tipuri de combustibili alternativi li s-a permis exceptarea de la
prevederile Ordonanței de urgență a Guvernului nr. 34/2006 privind atribuirea contractelor de achiziție publică, a contractelor de
concesiune de lucrări publice și a contractelor de concesiune de servicii, aprobată cu modificări și completări prin Legea
nr. 337/2006, cu modificările și completările ulterioare, în ceea ce privește achiziționarea acestor combustibili.
Ca urmare a celor precizate mai sus și a faptului că amploarea și efectele crizei în aprovizionarea cu gaze naturale nu au
fost deosebit de mari, Comisia de coordonare apreciază că impactul asupra concurenței nu a fost semnificativ.
3.2. Constatări privind impactul asupra capacităților de înmagazinare și extracție
În perioada iulie 2008—iulie 2009 nivelul maxim al producției de gaze naturale a fost de 33 milioane mc/zi, înregistrat în
perioada situației de urgență.
Capacitatea de înmagazinare subterană a gazelor naturale este de 3.150 milioane mc, cantitate înregistrată la începutul
ciclului de extracție (octombrie 2008).
În perioada situației de urgență au fost maximizate livrările de gaze naturale din producția internă și din depozitele de
înmagazinare subterană (26 milioane mc/zi), înregistrându-se un aport suplimentar de 4 milioane mc/zi față de perioada anterioară
situației de urgență.
Acest aport suplimentar de gaze naturale a condus la acoperirea cererii consumatorilor casnici și industriali, excepție
făcând doar consumatorii cu statut de consumatori întreruptibili și cei care au utilizat în acea perioadă combustibili alternativi.
Pentru perioada în care a fost sistată livrarea gazelor din import, maximizarea producției interne, respectiv a extrasului de
gaze din depozite nu a avut ca efect depletarea de zăcăminte sau epuizarea rapidă a stocului existent.
3.3. Constatări privind durata contractelor de achiziție a gazelor naturale
Contractele de achiziție a gazelor naturale din import, asimilate tipului de contracte pe termen lung, expiră în perioada
2011—2012, urmând ca operatorii economici să inițieze în perioada următoare contacte și negocieri în scopul asigurării necesarului
de gaze naturale din import, corelat cu cererea previzionată.
3.4. Constatări privind lichiditatea pieței gazelor naturale din România
Numărul participanților pe piața gazelor naturale din România a crescut constant odată cu adoptarea măsurilor de
liberalizare a pieței, dar gradul de concentrare se menține încă la niveluri relativ ridicate.
Piața gazelor naturale din România se caracterizează în prezent printr-un nivel scăzut de lichiditate.
În ceea ce privește evoluția pieței gazelor naturale din România, adoptarea Codului rețelei pentru Sistemul național de
transport al gazelor naturale creează mecanisme pentru asigurarea pentru utilizatorii rețelei a posibilității de a transfera reciproc
cantități de gaze naturale, procedură facilitată de către operatorul Sistemului național de transport al gazelor naturale, Societatea
Națională de Transport Gaze Naturale ăTransgaz” — S.A. Mediaș, prin implementarea unei platforme informatice pentru
comunicarea și schimbul de date dintre utilizatorii rețelei.
3.5. Constatări privind cadrul de reglementare a măsurilor de promovare corespunzătoare noilor investiții aferente
producției, înmagazinării și transportului gazelor naturale, inclusiv gazului natural lichefiat (GNL), avându-se în vedere și prevederile
art. 691—699 din Legea nr. 351/2004, cu modificările și completările ulterioare
Autoritatea Națională de Reglementare în Domeniul Energiei (ANRE) a asigurat cadrul de reglementare care să garanteze
recunoașterea costurilor operatorilor pentru investițiile efectuate.
De asemenea, prin Legea nr. 351/2004, cu modificările și completările ulterioare, corelat cu acquis-ul comunitar relevant,
respectiv Directiva 2003/55/CE a Parlamentului European și a Consiliului din 26 iunie 2003 privind normele comune pentru piața
internă în sectorul gazelor naturale și de abrogare a Directivei 98/30/CE, a fost creat cadrul legal pentru exceptarea noilor
infrastructuri de interconectare de la prevederile privind accesul terților. Pe această bază, ANRE a primit și acceptat cererea de
exceptare a gazoductului Nabucco de la aplicarea prevederilor privind accesul terților.
Președintele Comisiei de coordonare,
Tudor Șerban,
secretar de stat
București, 5 august 2009.
Nr. 1.

6

MONITORUL OFICIAL AL ROMÂNIEI, PARTEA I, Nr. 580/20.VIII.2009
MINISTERUL ADMINISTRAȚIEI ȘI INTERNELOR
Nr. 28 din 26 martie 2009

MINISTERUL CULTURII, CULTELOR
ȘI PATRIMONIULUI NAȚIONAL
Nr. 2.338 din 5 august 2009

ORDIN
pentru aprobarea Dispozițiilor generale de apărare împotriva incendiilor la obiective de cult
Având în vedere prevederile art. 17 alin. (2) din Legea nr. 307/2006 privind apărarea împotriva incendiilor, cu modificările
ulterioare, ale art. 11 lit. c) din Regulamentul de organizare și funcționare al Inspectoratului General pentru Situații de Urgență,
aprobat prin Hotărârea Guvernului nr. 1.490/2004, cu modificările ulterioare, precum și prevederile Hotărârii Guvernului
nr. 1.016/2004 privind măsurile pentru organizarea și realizarea schimbului de informații în domeniul standardelor și reglementărilor
tehnice, precum și al regulilor referitoare la serviciile societății informaționale între România și statele membre ale Uniunii Europene,
precum și Comisia Europeană, cu modificările ulterioare,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările ulterioare, și ale art. 11
alin. (4) din Hotărârea Guvernului nr. 9/2009 privind organizarea și funcționarea Ministerului Culturii, Cultelor și Patrimoniului
Național, cu modificările ulterioare,
viceprim-ministrul, ministrul administrației și internelor, și ministrul culturii, cultelor și patrimoniului național emit
prezentul ordin.
Art. 1. — Se aprobă Dispozițiile generale de apărare
împotriva incendiilor la obiective de cult, prevăzute în anexa care
face parte integrantă din prezentul ordin.
Art. 2. — Prezentul ordin intră în vigoare în termen de 30 de
zile de la data publicării în Monitorul Oficial al României,
Partea I.
*
Prezentul ordin a fost adoptat conform procedurii de
notificare prevăzute de Directiva 98/34/CE a Parlamentului
European și a Consiliului din 22 iunie 1998 de stabilire a unei
proceduri pentru furnizarea de informații în domeniul

standardelor și reglementărilor tehnice, publicată în Jurnalul
Oficial al Comunităților Europene (JOCE) nr. L 204 din 21 iulie
1998, astfel cum a fost modificată de Directiva 98/48/CE a
Parlamentului European și a Consiliului, publicată în Jurnalul
Oficial al Comunităților Europene (JOCE) nr. L 217 din 5 august
1998, și de litera F din anexa la Directiva Consiliului 2006/96/CE
din 20 noiembrie 2006 de adaptare a anumitor directive din
domeniul liberei circulații a mărfurilor, având în vedere aderarea
Bulgariei și a României, publicată în Jurnalul Oficial al Uniunii
Europene (JOUE) nr. L 363 din 20 decembrie 2006.

Viceprim-ministru, ministrul administrației și internelor,
Dan Nica

Ministrul culturii, cultelor și patrimoniului național,
Theodor Paleologu

ANEXĂ

DISPOZIȚII GENERALE

de apărare împotriva incendiilor la obiective de cult
CAPITOLUL I
Scop și domeniu de aplicare
Art. 1. — Dispozițiile generale de apărare împotriva
incendiilor la obiective de cult, denumite în continuare dispoziții
generale, au ca scop prevenirea și reducerea riscurilor de
producere a incendiilor, asigurarea condițiilor pentru limitarea
propagării și dezvoltării acestora prin măsuri tehnice și
organizatorice, protecția utilizatorilor, a forțelor care acționează
la intervenție și a mediului împotriva efectelor incendiilor.
Art. 2. — (1) Dispozițiile generale se aplică tuturor
obiectivelor din cadrul cultelor religioase recunoscute în
România, indiferent de activitatea desfășurată, destinația sau
amplasarea construcțiilor aparținând acestora sau aflate în

folosință, ansamblurilor mănăstirești, centrelor ecumenice,
lăcașurilor de cult de toate tipurile, indiferent de locul unde
funcționează, spațiilor de cazare pentru personalul propriu sau
persoane din exterior, căminelor de îngrijire și cazare a
persoanelor, muzeelor și colecțiilor având caracter religios,
depozitelor de obiecte de valoare sau de carte rară, unităților de
învățământ de toate nivelurile organizate, atelierelor de
producție de toate tipurile sau în care se desfășoară activități de
creație, posturilor de radio și televiziune, fondului forestier și
agricol, anexelor gospodărești sau spațiilor de garare a
autovehiculelor, precum și celorlalte tipuri de activități sau
construcții specifice.
(2) Prezentele dispoziții completează cu prevederi specifice
Normele generale de apărare împotriva incendiilor, aprobate

MONITORUL OFICIAL AL ROMÂNIEI, PARTEA I, Nr. 580/20.VIII.2009
prin Ordinul ministrului administrației și internelor nr. 163/2007,
și reglementările tehnice din domeniul apărării împotriva
incendiilor aplicabile exploatării construcțiilor și instalațiilor în
toate spațiile obiectivelor de cult.
Art. 3. — (1) Prezentele dispoziții generale sunt aplicabile și
obiectivelor de cult care funcționează în cadrul unităților
structurilor din sistemul de apărare, ordine publică și siguranță
națională, din sistemul penitenciar, din unități sanitare ori din
cadrul altor categorii de obiective.
(2) La obiectivele de cult aparținând cultelor religioase
recunoscute în România, care își desfășoară activitatea în
străinătate, prezentele dispoziții au caracter de recomandare.
CAPITOLUL II
Organizarea și desfășurarea activității de apărare
împotriva incendiilor
Art. 4. — (1) Șefii cultelor religioase recunoscute conform
legii asigură, prin structurile de organizare centrală din
subordine, îndeplinirea următoarelor obligații:
a) urmăresc, cu prilejul activităților de control care se
desfășoară la obiectivele de cult din teritoriu, păstrarea în
siguranță a bunurilor imobile și mobile care constituie
patrimoniul cultului, inclusiv din punctul de vedere al apărării
împotriva incendiilor, precum și protecția utilizatorilor, potrivit
prezentelor dispoziții generale;
b) asigură condiții pentru difuzarea prezentelor dispoziții
generale către toate obiectivele de cult din teritoriu;
c) asigură participarea personalului cu atribuții în domeniul
apărării împotriva incendiilor la instruiri de specialitate sau la
programe de pregătire ce se organizează la nivelul Ministerului
Culturii, Cultelor și Patrimoniului Național, al altor instituții de
specialitate ori în centre de formare autorizate, potrivit legii;
d) asigură resursele financiare necesare activităților de
apărare împotriva incendiilor, inclusiv pentru soluționarea
neregulilor constatate la obiectivele de cult, de către personalul
propriu desemnat ori de către inspectorii de prevenire din cadrul
inspectoratelor pentru situații de urgență județene și al
municipiului București;
e) analizează, anual sau ori de câte ori situația o impune,
eficiența activităților de apărare împotriva incendiilor la
obiectivele de cult și incendiile produse, stabilind măsuri
concrete pentru îmbunătățirea în perspectivă a acestei activități.
(2) Îndeplinirea obligațiilor stabilite prin lege în domeniul apărării
împotriva incendiilor, precum și a celor prevăzute la alin. (1) se
asigură prin personalul de specialitate numit la nivelul structurilor de
organizare centrală și locală ale cultului pe care îl reprezintă.
Art. 5. — Persoanele cu atribuții de conducere de la nivelul
structurilor de organizare locale ori regionale ale cultelor
religioase recunoscute, conform legii, conducătorii de eparhii,
ceilalți ierarhi, precum și asimilații au următoarele obligații
principale:
a) desemnează personalul cu atribuții de organizare,
îndrumare și control pentru păstrarea în siguranță a bunurilor
imobile și mobile, inclusiv din punctul de vedere al apărării
împotriva incendiilor, precum și protecția utilizatorilor, prin
urmărirea respectării prezentelor dispoziții generale;
b) desemnează și comunică structurilor de organizare
centrală ale cultului persoanele din cadrul obiectivelor de cult ce
funcționează în zona de competență propuse să participe la
instruirile de specialitate sau la programele de pregătire ori de
formare profesională ce se organizează la nivelul Ministerului
Culturii, Cultelor și Patrimoniului Național, al altor instituții de
specialitate ori în centre de formare autorizate, potrivit legii;

7

c) asigură condiții pentru soluționarea neregulilor din punctul
de vedere al apărării împotriva incendiilor constatate la
obiectivele de cult, de către personalul propriu desemnat ori de
către inspectorii de prevenire din cadrul inspectoratelor pentru
situații de urgență județene și al municipiului București;
d) furnizează, ierarhic, către structurile de organizare
centrală ale cultului, datele și informațiile necesare în vederea
analizării anuale a activității de apărare împotriva incendiilor la
obiectivele de cult și privind incendiile produse în obiectivele de
cult din competență.
Art. 6. — Personalul clerical și cel asimilat al cultelor
recunoscute, care are atribuții de conducere la nivelul
obiectivelor de cult, denumit în continuare persoană cu atribuții
de conducere, are următoarele obligații principale:
a) stabilește, prin dispoziții scrise, responsabilitățile privind
apărarea împotriva incendiilor în entitatea pe care o reprezintă;
b) actualizează dispozițiile prevăzute la lit. a) ori de câte ori
este cazul și le aduce la cunoștința întregului personal,
utilizatorilor, precum și altor persoane îndreptățit interesate, în
părțile ce îi privesc;
c) asigură, potrivit prezentelor dispoziții generale, întocmirea
instrucțiunilor de apărare împotriva incendiilor proprii obiectivului
de cult și stabilește atribuțiile ce revin întregului personal pe
locurile de muncă, care desfășoară activități permanent,
ocazional sau cu caracter sezonier;
d) desemnează o persoană cu responsabilități în domeniul
apărării împotriva incendiilor, la nivelul obiectivului de cult;
e) permite desfășurarea activităților de muzeografie în cadrul
obiectivului de cult numai de către personalul care deține
competența necesară, obținută în urma absolvirii unui program
de formare profesională în ocupații definite pe baza standardelor
ocupaționale din acest domeniu;
f) stabilește planurile cuprinzând ordinea și prioritățile care
trebuie avute în vedere la salvarea bunurilor/exponatelor de
valoare din lăcașurile de cult, muzee, depozite, biblioteci, arhive,
ateliere de restaurare-conservare, precum și altele similare, în
situația producerii unor incendii; planurile au caracter
confidențial, după caz, și se aduc la cunoștință exclusiv
persoanelor cu atribuții privind punerea acestora în practică în
caz de incendiu;
g) permite, în condițiile legii, executarea controalelor de
prevenire la nivelul obiectivelor de cult, de către inspectorii de
prevenire din cadrul inspectoratelor pentru situații de urgență
județene și al municipiului București, prezintă documentele
necesare și furnizează informațiile de interes solicitate;
h) aduce la cunoștința populației, cu prilejul manifestărilor
religioase ce presupun mare afluență de participanți, regulile și
măsurile ce trebuie respectate în domeniul apărării împotriva
incendiilor, specifice comunității locale.
Art. 7. — Persoanele care își desfășoară activitatea în cadrul
obiectivelor de cult au următoarele obligații principale:
a) să participe la activitățile de pregătire teoretică și practică
în domeniul apărării împotriva incendiilor, organizate la nivelul
obiectivului de cult;
b) să cunoască și să respecte regulile și măsurile de apărare
împotriva incendiilor specifice tuturor activităților pe care le
desfășoară în obiectivul de cult, care le-au fost aduse la
cunoștință sub orice formă de către cei în drept;
c) să aducă la cunoștința persoanei cu atribuții de conducere
orice defecțiune tehnică ori altă situație care poate constitui
pericol de incendiu;
d) să acționeze, în cazul producerii unui incendiu, potrivit
procedurilor stabilite la locul de desfășurare a activității, pentru

8

MONITORUL OFICIAL AL ROMÂNIEI, PARTEA I, Nr. 580/20.VIII.2009

salvarea persoanelor și bunurilor și stingerea operativă a
acestuia.
Art. 8. — La solicitarea persoanelor menționate la art. 4, 5 și
6, autoritățile administrației publice locale sprijină asigurarea
soluționării unor probleme prilejuite de organizarea
manifestărilor religioase care presupun mare afluență de
persoane, cum ar fi amenajarea locurilor de parcare, măsurile
de pază, puncte de prim ajutor, distribuirea apei potabile,
dirijarea circulației ori alte necesități justificate, pentru
desfășurarea acestora în condiții de siguranță.
Art. 9. — (1) Dispozițiile scrise menționate la art. 6 lit. a),
cuprinzând responsabilitățile și modul de organizare pentru
apărarea împotriva incendiilor, se întocmesc la:
a) obiectivele de cult în cadrul cărora își desfășoară
activitatea permanent, 24 de ore pe zi, un număr de 5 sau mai
mult de 5 persoane, în afara persoanei cu atribuții de conducere;
b) obiectivele de cult înscrise în Lista patrimoniului mondial
ori care sunt încadrate în categoria monumentelor istorice din
grupa A — monumente istorice de valoare națională și
universală sau din grupa B — monumente istorice
reprezentative pentru patrimoniul cultural local, indiferent de
numărul de persoane care își desfășoară activitatea și
programul stabilit.
(2) Prin dispozițiile scrise se stabilesc următoarele:
a) responsabilitățile personalului pe linia apărării împotriva
incendiilor, ceea ce presupune organizarea controlului intern de
prevenire a incendiilor, realizarea practică a sistemului operativ,
permanent, de observare, alarmare, anunțare a incendiului de
către personalul propriu și serviciile profesioniste sau voluntare
pentru situații de urgență, de intervenție, precum și de alertare
a forțelor ce intervin în cazul producerii unui asemenea
eveniment;
b) reglementarea executării lucrărilor cu foc deschis și a
fumatului;
c) stabilirea locurilor/spațiilor cu pericol de incendiu din cadrul
obiectivului;
d) organizarea instruirii personalului, inclusiv având în vedere
categoria specifică de vizitatori și de persoane din afara
obiectivului, când acestea stau în obiectiv mai mult de 24 de ore;
e) înștiințarea vizitatorilor care stau mai puțin de 24 de ore în
obiectiv asupra unor reguli specifice privind comportamentul
preventiv în caz de incendiu.
(3) La unitățile de cult care nu se încadrează în prevederile
alin. (1), documentele de apărare împotriva incendiilor se
întocmesc de către persoana cu atribuții de conducere și se
referă la:
a) stabilirea modului de organizare propriu și a
responsabilităților personalului pe linia apărării împotriva
incendiilor privind modalitățile de observare, alarmare, anunțare
a producerii incendiului de către personalul propriu și serviciile
profesioniste sau voluntare pentru situații de urgență, de
intervenție, precum și de alertare a forțelor ce intervin în cazul
producerii unui asemenea eveniment, stabilirea modului de
evacuare a persoanelor adecvat categoriilor de utilizatori,
precum personal propriu, persoane din afara unității ori care nu
se pot evacua singure, salvarea bunurilor și a valorilor în ordinea
importanței și adăpostirea acestora la locuri sigure;
b) instruirea privind executarea lucrărilor cu foc deschis și a
fumatului;
c) organizarea instruirii personalului, inclusiv pentru categoria
specifică de vizitatori și persoane din afara obiectivului, când
acestea stau în obiectiv mai mult de 24 de ore;

d) prezentarea, pentru vizitatorii care stau în obiectiv mai
puțin de 24 de ore, a unor reguli specifice obiectivului care să
vizeze comportamentul preventiv.
Art. 10. — (1) Instrucțiunile de apărare împotriva incendiilor
proprii obiectivului de cult reprezintă setul de reguli și măsuri pe
segmentul apărării împotriva incendiilor care definesc concret
ansamblul tuturor activităților ce se desfășoară în entitate.
(2) Instrucțiunile de apărare împotriva incendiilor se
elaborează în situația în care la nivelul obiectivului de cult se
desfășoară și o altă activitate din categoria celor enumerate la
art. 2 alin. (1), în afară de cea specifică desfășurată în lăcașul
de cult.
(3) Instrucțiunile se întocmesc explicit, utilizând un limbaj
adecvat persoanelor care trebuie să le cunoască și să le aplice,
și se referă strict la domeniul/domeniile de activitate, tipul/tipurile
de construcții utilizate ori deținute sub orice formă, categoriile
de utilizatori și alte condiții specifice, conținând referiri inclusiv la
amplasarea obiectivelor, sursele de apă naturale, valorile
păstrate în construcții, precum și concluziile din evenimente
produse anterior în cadrul acestor categorii de clădiri.
(4) La întocmirea instrucțiunilor se au în vedere următoarele
cerințe minimale:
a) includerea regulilor de prevenire a incendiilor și
enumerarea mijloacelor de apărare împotriva incendiilor din
dotarea sau echiparea construcțiilor;
b) stipularea modalităților practice în vederea evacuării
utilizatorilor;
c) prevederea modalităților de salvare a obiectelor de
valoare, în ordinea valorii și importanței lor, și asigurarea
adăpostirii și pazei acestora, cu mențiunea necesității păstrării
confidențialității datelor;
d) cuprinderea modalităților de intervenție adecvate pentru
stingerea incendiului, în vederea reducerii pierderilor, necesare
personalului de intervenție propriu și extern din unitatea de cult;
e) colaborarea cu serviciile profesioniste și voluntare pentru
situații de urgență, precum și cu personalul din structurile
teritoriale cu atribuții în domeniul culturii, cultelor și patrimoniului
cultural național privind intervenția în cazul producerii de
incendii.
Art. 11. — Persoana sau persoanele cu responsabilități în
domeniul apărării împotriva incendiilor, desemnată(e) potrivit
art. 4 alin. (2) și art. 6 lit. d), are(au) următoarele sarcini principale:
a) organizează, controlează și îndrumă activitatea de
apărare împotriva incendiilor;
b) elaborează procedurile menționate la art. 7 lit. d) conform
cărora personalul trebuie să acționeze în cazul producerii unui
incendiu la locul de desfășurare a activității, în vederea salvării
persoanelor și bunurilor și a stingerii operative a acestuia;
c) comunică operativ persoanei cu atribuții de conducere
orice situație de pericol potențial de incendiu care se manifestă
la nivelul obiectivului de cult;
d) urmărește/urmăresc permanent stadiul de realizare a
măsurilor de apărare împotriva incendiilor stabilite în baza
controalelor întreprinse de către autoritățile abilitate, potrivit legii;
e) asigură întocmirea planurilor de protecție împotriva
incendiilor, respectiv pentru evacuarea persoanelor și a
bunurilor, de depozitare și de intervenție și verifică periodic
nivelul de cunoaștere a acestor planuri de către personalul care
își desfășoară activitatea în cadrul obiectivului de cult;
f) stabilește/stabilesc necesarul de mijloace tehnice de
apărare împotriva incendiilor și propune/propun persoanei cu
atribuții de conducere alocarea de resurse financiare atât în
vederea procurării acestor mijloace, cât și pentru menținerea
funcționalității celor existente;

MONITORUL OFICIAL AL ROMÂNIEI, PARTEA I, Nr. 580/20.VIII.2009
g) asigură instruirea periodică a personalului propriu și
sprijină instruirea, în părțile ce le privesc, a persoanelor din
categoria specifică a vizitatorilor și a persoanelor din afara
unității privind cunoașterea și respectarea instrucțiunilor,
regulilor și măsurilor de apărare împotriva incendiilor specifice
exploatării obiectivelor de cult, inclusiv în ceea ce privește
manifestările ce prilejuiesc mari afluențe de persoane, precum
și marile sărbători religioase;
h) colaborează permanent cu structurile teritoriale cu atribuții
în domeniul culturii, cultelor și patrimoniului cultural național,
precum și cu serviciile pentru situații de urgență, pentru
organizarea cu regularitate de exerciții de evacuare, salvare și
stingere a incendiilor corelat particularităților obiectivului;
i) urmărește/urmăresc, cu prilejul instruirilor, aplicațiilor,
exercițiilor, precum și al stingerii incendiilor, modul de intervenție,
respectarea ordinii și priorităților la salvarea bunurilor/
exponatelor de valoare din lăcașurile de cult, muzee, depozite,
biblioteci, arhive, ateliere de restaurare-conservare, precum și
altele similare, stabilite de persoanele cu atribuții de conducere.
Art. 12. — În cazul producerii unui incendiu, personalul care
își desfășoară activitatea în cadrul obiectivelor de cult
acționează de urgență pentru:
a) evacuarea tuturor utilizatorilor clădirii, precum și a
bunurilor importante adăpostite, în ordinea stabilită conform
art. 10 alin. (4) lit. c);
b) anunțarea incendiului la numărul de apel unic 112;
c) stingerea incendiului cu mijloacele de primă intervenție.
CAPITOLUL III
Reguli și măsuri specifice de prevenire a incendiilor
la exploatarea construcțiilor și spațiilor aferente
obiectivelor de cult
SECȚIUNEA 1
Categorii de construcții, spații și amenajări

Art. 13. — Într-un obiectiv de cult, ansamblu mănăstiresc,
centru ecumenic ori altul similar pot exista următoarele categorii
de construcții, spații și amenajări cu pericole ori riscuri potențiale
de incendiu și pot fi administrate următoarele categorii de
terenuri:
a) lăcașuri de cult;
b) colecții muzeale având caracter religios și ateliere de
restaurare a obiectelor muzeale;
c) biblioteci, săli de lectură, depozite de valori și carte
rară/veche și arhive;
d) spații de cazare pentru personalul propriu, inclusiv din
unitățile de învățământ care funcționează în cadrul obiectivelor
de cult;
e) spații de cazare pentru persoane din exterior;
f) spații destinate îngrijirii și cazării persoanelor vârstnice;
g) spații destinate îngrijirii sănătății;
h) spații destinate preparării și servirii mesei;
i) spații în care se desfășoară activități de învățământ;
j) ateliere de producție de diverse tipuri sau în care se
desfășoară activități de creație, de pictură și tipărituri;
k) spații destinate procesului de panificație;
l) spații pentru fabricarea lumânărilor;
m) spații comerciale;
n) posturi și studiouri de radio și televiziune;
o) centrale termice;
p) spații de garare a autovehiculelor;
q) depozite de combustibili lichizi ori solizi;

9

r) fond forestier, pomicol, viticol, apicol, agricol și anexe
gospodărești;
s) adăposturi de animale și depozite de furaje;
t) clădiri/spații cu destinații administrative;
u) depozite și magazii;
v) amenajări temporare.
SECȚIUNEA a 2-a
Obiective în care se desfășoară activități
ce presupun prezența publicului

Art. 14. — La utilizarea lăcașurilor de cult se asigură
respectarea următoarelor măsuri:
a) menținerea ușilor de pe căile de acces și evacuare în
poziție deschis, în mod obligatoriu, pe timpul slujbelor religioase
cu public numeros; în condițiile unui număr foarte mare de
participanți se recomandă organizarea slujbelor religioase în aer
liber;
b) parcarea autoturismelor persoanelor care participă la
slujbele religioase cu public numeros, a atelajelor, autocarelor și
microbuzelor se face astfel încât să nu se blocheze căile de
acces pentru autospecialele de intervenție ale serviciilor pentru
situații de urgență la un eventual incendiu;
c) asigurarea supravegherii sobelor și a celorlalte mijloace
de încălzire cu/fără acumulare de căldură, din construcții, pe tot
timpul funcționării și întreruperea alimentării acestora înainte de
începerea slujbelor religioase;
d) amplasarea mijloacelor de încălzire la distanțe de
siguranță față de elementele de construcție, decorurile sau
mobilierul combustibile;
e) asigurarea întreținerii corespunzătoare și verificării
periodice a instalațiilor electrice, a sistemelor de încălzire
utilizate, a aparatelor de preparat și încălzit hrană și a coșurilor
de fum, precum și remedierea tuturor defecțiunilor constatate la
acestea, de către personal autorizat;
f) amenajarea de locuri speciale pentru depunerea
lumânărilor aprinse, realizate din materiale incombustibile,
respectiv având clasă de reacție la foc minim A2, precum beton,
cărămidă, metal ori altele similare, în exteriorul lăcașului de cult
și la distanțe de siguranță față de construcții, parcări, vegetație,
arbori și materiale combustibile; lumânările aprinse se introduc
în tăvi metalice umplute cu nisip sau cu apă, iar arderea
acestora se supraveghează permanent;
g) evacuarea pe timpul desfășurării slujbelor religioase cu
public numeros din interiorul lăcașului de cult a covoarelor,
mochetelor, scaunelor și băncilor nefixate de pardoseală și care
pot îngreuna evacuarea persoanelor în caz de incendiu, cu
excepția celor care constituie obiecte de cult sau care se
utilizează potrivit tradiției ori ritualurilor religioase;
h) amenajarea de arhive în lăcașurile de cult se face cu
asigurarea măsurilor de protecție corespunzătoare în vederea
limitării propagării incendiilor;
i) interzicerea amenajării de arhive, precum și depozitarea
materialelor, registrelor, cărților, albumelor, lumânărilor,
icoanelor, coroanelor, jerbelor în poduri, turnuri, balcoane,
subsoluri, spații comerciale ori pe circulațiile interioare și scările
din lăcașurile de cult;
j) persoanele care exercită funcția de preot sau orice altă
funcție care presupune exercitarea atribuțiilor de preot
recomandă participanților la activitățile de cult specifice sau la
slujbele religioase măsuri principale pentru apărarea vieții și
bunurilor împotriva incendiilor;
k) la efectuarea de amenajări temporare ce se utilizează la
desfășurarea manifestărilor religioase cu public numeros se are

10

MONITORUL OFICIAL AL ROMÂNIEI, PARTEA I, Nr. 580/20.VIII.2009

în vedere neafectarea posibilităților de evacuare a persoanelor
și amplasarea acestora la distanțe de siguranță de construcții;
l) la terminarea programului de lucru se asigură, de către
persoana cu responsabilități în domeniul apărării împotriva
incendiilor, controlul vizual al spațiilor, pentru a fi eliminate
cauzele potențiale de incendiu ce pot fi datorate activităților care
s-au desfășurat;
m) la terminarea activităților de cult specifice sau a slujbelor
religioase, instalația electrică din aceste spații se deconectează
de la sursele de alimentare, cu excepția iluminatului de
siguranță și a circuitelor care alimentează sistemele și instalațiile
de detectare, semnalizare și stingere a incendiilor și de protecție
contra efracției.
Art. 15. — În sălile de expunere a colecțiilor muzeale având
caracter religios, în atelierele de restaurare a obiectelor
muzeale, precum și la activitățile de muzeografie se asigură
respectarea următoarelor măsuri:
a) instalațiile electrice pentru iluminatul obiectelor expuse în
vitrine, pe panouri ori pe postamente se realizează și se mențin
în exploatare conform prevederilor normativelor tehnice de
specialitate și proiectului de execuție;
b) standurile cu exponate se amplasează și se realizează în
așa fel încât căile de evacuare și de circulație destinate
publicului să fie permanent libere;
c) se evită gruparea de obiecte foarte valoroase într-o
singură încăpere sau zonă a construcției, cu excepția situațiilor
în care se asigură supravegherea permanentă cu personal sau
protejarea spațiilor respective cu sisteme automate de
detectare, semnalizare ori de stingere a incendiului;
d) circuitul vizitatorilor se marchează obligatoriu cu
indicatoare corespunzătoare de tipul săgeților, începând cu ușa
de intrare în sălile de expunere până la ieșirea din acestea, iar
circulația vizitatorilor se face într-un singur sens, sub
supravegherea personalului de specialitate instruit în acest
scop;
e) se întocmesc și se afișează planurile de evacuare a
vizitatorilor;
f) exponatele se evacuează, în caz de incendiu, potrivit
planurilor stabilite la art. 6 lit. f), în ordinea valorii și importanței
acestora, cu precizarea locurilor de depozitare, a personalului
destinat pazei, supravegherii, manipulării, transportării, precum
și a mijloacelor tehnice necesare; pentru obiectele voluminoase
ce nu se pot evacua se prevăd prelate care, în caz de incendiu,
se umezesc cu apă înainte de așezarea lor pe obiectele ce
urmează a fi protejate de acțiunea focului;
g) se interzice accesul publicului pentru vizitarea sălilor de
expunere pe durata efectuării lucrărilor de reamenajare a
acestora;
h) gestionarea, supravegherea, conservarea, restaurarea,
punerea în valoare a exponatelor, precum și activitățile de
muzeografie se realizează de către personalul care deține
aceste competențe, obținute în urma absolvirii unui program de
formare profesională în ocupațiile definite pe baza standardelor
ocupaționale din acest domeniu; pot presta aceste categorii de
activități și persoanele din statele membre ale Uniunii Europene
sau din cele membre ale Asociației Europene a Liberului Schimb
(EFTA) — părți ale înțelegerii privind Zona Economică
Europeană, care au obținut recunoașterea calificării pentru
exercitarea ocupațiilor respective;
i) se interzice utilizarea pentru încălzire a sobelor metalice
sau a altor sisteme de încălzire cu flacără, fără acumulare de
căldură, neomologate sau care prezintă suprafețe
incandescente;
j) instalarea stelajelor și a vitrinelor pe care sunt expuse
țesături, tapiserii, costume, cusături și alte materiale textile,
precum și amplasarea exponatelor din materiale combustibile

se face la distanță de cel puțin 1,00 m față de elementele
instalațiilor de încălzire centrală și sobele cu acumulare de
căldură;
k) cărțile, documentele prevăzute cu sigilii de ceară, cele
scrise pe diverse pergamente, veșmintele, precum și alte
obiecte similare se expun în vitrine având sisteme de iluminat
electric din exterior, vitrinele fiind amplasate la distanțe de
siguranță stabilite conform normelor de conservare față de
sursele de căldură din vecinătate;
l) se interzice efectuarea lucrărilor de reproducere a textelor,
facsimilelor, sigiliilor în sălile de expunere ale muzeului, aceste
lucrări fiind permise numai în încăperi separate, amenajate
adecvat cerințelor reglementărilor tehnice specifice, prevăzute
cu instalații electrice corespunzătoare și dotate cu mobilierul
necesar, de tipul meselor îmbrăcate cu tablă și al dulapurilor
metalice pentru păstrarea substanțelor inflamabile sau toxice;
m) la efectuarea operațiunilor de curățare a pardoselilor din
materiale combustibile, a dușumelei, parchetului și a altora
similare cu lichide inflamabile și/sau ceară se întrerupe focul în
sobe și se aerisesc încăperile, până la evacuarea totală a
gazelor și uscarea pardoselii;
n) se interzice curățarea costumelor, stofelor, pielăriei cu
substanțe inflamabile, în interiorul sălilor de expunere;
o) în interiorul atelierelor de restaurare se păstrează numai
obiectele care sunt în faza de restaurare efectivă, evitând
aglomerarea cu materiale care nu sunt strict necesare;
vopselele și soluțiile inflamabile se păstrează în cantități cât mai
mici, care să nu depășească necesarul pentru o zi de lucru;
p) în spațiul atelierelor de restaurare se menține permanent
o curățenie desăvârșită, înlăturându-se cu ritmicitate toate
deșeurile și scamele care pot iniția incendii, iar fiarele de călcat
se țin pe suporturi din materiale având clasă de reacție la foc
minim A2, atât în timpul folosirii, cât și după scoaterea acestora
din priză;
q) curățarea obiectelor-exponat din materiale textile cu
substanțe inflamabile precum neofalină, benzină ori altele
similare este admisă doar în încăperi în care nu există surse de
foc deschis, asigurându-se aerisirea completă a încăperilor, iar
lichidele folosite se introduc numai în cantitățile necesare pentru
o zi de lucru;
r) cârpele îmbibate cu uleiuri, vopsele, lacuri, diluanți sau cu
alte substanțe inflamabile, folosite la curățarea obiectelorexponat, a pensulelor ori a altor instrumente de lucru, se strâng
în cutii metalice închise care se evacuează la locuri sigure după
terminarea zilei de lucru;
s) substanțele inflamabile sau toxice destinate activităților de
conservare și restaurare se păstrează/depozitează în încăperi
separate față de atelierele de restaurare, cu respectarea
cerințelor impuse prin fișele tehnice ale produselor respective;
t) la terminarea programului de lucru se asigură, de către
persoana cu responsabilități în domeniul apărării împotriva
incendiilor, controlul vizual al spațiilor, pentru a fi eliminate
cauzele potențiale de incendiu ce pot fi datorate activităților care
s-au desfășurat, cum ar fi deșeuri din hârtie, carton, textile, lemn
și alte materiale combustibile;
u) la terminarea programului de lucru, instalația electrică din
aceste spații se deconectează de la sursele de alimentare, cu
excepția iluminatului de siguranță și a circuitelor care
alimentează sistemele și instalațiile de detectare, semnalizare și
stingere a incendiilor și de protecție contra efracției.
Art. 16. — La biblioteci, săli de lectură, depozite de valori și
carte rară/veche și arhive se asigură respectarea următoarelor
măsuri:
a) cărțile, cataloagele, manuscrisele, fișele, precum și
documentele aflate pe suport electronic se depozitează în rafturi
sau, după caz, în stive confecționate din materiale având clasă

MONITORUL OFICIAL AL ROMÂNIEI, PARTEA I, Nr. 580/20.VIII.2009
de reacție la foc minim A2 sau din lemn ignifugat ori protejat prin
metode similare, în încăperi cu parametrii de mediu și nivel de
performanță adecvate, astfel încât să fie ferite de foc;
b) între rafturile sau stivele de depozitare se asigură spații
libere suficiente pentru accesul și evacuarea operativă în caz
de necesitate;
c) în situația deținerii unor exemplare și/sau colecții cu
valoare deosebită, unicate, cărți rare, cărți de patrimoniu,
monede, bancnote, precum și a altor valori, se asigură măsuri
speciale de protecție, potrivit reglementărilor tehnice, iar în caz
de incendiu se are în vedere salvarea lor cu prioritate;
d) pentru protecția bunurilor de valoare, bibliotecile,
depozitele de valori și carte rară/veche și arhivele se echipează
cu sistemele, instalațiile și mijloacele tehnice corespunzătoare
de apărare împotriva incendiilor, potrivit prezentelor dispoziții
generale și reglementărilor tehnice, care se mențin în stare de
funcționare pe toată durata exploatării construcțiilor;
e) sistemul de încălzire este de tip central, instalația electrică
îngropată, iar corpurile de iluminat și tablourile electrice etanșe;
f) încăperile folosite în scopul păstrării și depozitării valorilor
și cărților rare/vechi se separă față de restul construcției prin
pereți rezistenți la foc REI 180 și planșee rezistente la foc REI
120, iar protecția golurilor se realizează cu uși rezistente la foc
prevăzute cu dispozitive de închidere automată sau de
autoînchidere, tip EI-120-C, care se mențin în stare permanentă
de funcționare;
g) în situația în care încăperile folosite în scopul păstrării și
depozitării valorilor și cărților rare/vechi sunt amplasate în
construcții încadrate în categoria monumentelor istorice,
prevederile menționate la lit. f) au caracter de recomandare,
urmând a fi luate, de la caz la caz, numai măsuri alternative de
îmbunătățire a securității la incendiu posibil de realizat, fără
afectarea caracterului monumentului;
h) se interzice depozitarea valorilor, a obiectelor muzeale și
a documentelor în clădiri și în încăperi situate în apropierea
atelierelor de prelucrare a materialelor combustibile, a locurilor
unde se lucrează cu foc deschis sau a depozitelor cu substanțe
combustibile lichide;
i) pentru sistemele de încălzire și iluminat electric se asigură
respectarea măsurilor prevăzute la art. 15, acordându-se atenție
deosebită menținerii temperaturii în raport cu indicii de
conservare specifici obiectelor muzeale;
j) prin amplasarea rafturilor în biblioteci, depozite de valori și
arhive se asigură culoarele de acces, circulație și intervenție
necesare, care în permanență trebuie să fie libere,
interzicându-se cu desăvârșire aglomerarea obiectelor și a
documentelor în rafturi sau aglomerarea de rafturi în depozite;
k) în interiorul depozitelor de valori sunt interzise cu
desăvârșire fumatul și folosirea focului deschis, a lumânărilor, a
lămpilor cu petrol sau gaz, a candelelor și a altor dispozitive
similare, precum și păstrarea lichidelor inflamabile;
l) la depozitele de valori se asigură cel puțin două căi de
acces spre exterior, pentru evacuarea în siguranță a persoanelor
și a materialelor adăpostite, iar în cazul păstrării fondului și
colecțiilor de carte se utilizează rafturi confecționate din
materiale având clasă de reacție la foc minim A2 sau din lemn
ignifugat ori protejat prin metode similare, cu spații suficiente de
acces atât între rafturi, cât și între rafturi și pereți;
m) în subsoluri, poduri, precum și în încăperi situate mai sus
de nivelul parterului nu este admisă amplasarea depozitelor de
valori, decât dacă sunt prevăzute astfel de spații prin proiect, cu
amenajarea corespunzătoare;
n) se interzice accesul persoanelor neautorizate;
o) în sălile de lectură se interzic fumatul, utilizarea mijloacelor
de iluminat cu flacără și a focului deschis, iar accesul
persoanelor se limitează numeric, pentru evitarea

11

supraaglomerării; elementele de mobilier aferente, precum
mese și scaune, se amplasează menținând funcționale căile de
circulație interioare, pentru a nu fi afectată evacuarea
persoanelor în caz de incendiu;
p) la terminarea programului de lucru se asigură, de către
persoana cu responsabilități în domeniul apărării împotriva
incendiilor, controlul vizual al spațiilor, pentru a fi eliminate
cauzele potențiale de incendiu ce pot fi datorate activităților care
s-au desfășurat, cum ar fi deșeuri din hârtie, carton, textile, lemn
și alte materiale combustibile;
q) la terminarea programului de lucru, instalația electrică din
aceste spații se deconectează de la sursele de alimentare, cu
excepția iluminatului de siguranță și a circuitelor care
alimentează sistemele și instalațiile de detectare, semnalizare și
stingere a incendiilor și de protecție contra efracției.
Art. 17. — La spațiile de cazare pentru personalul propriu,
inclusiv din unitățile de învățământ care funcționează în cadrul
obiectivelor de cult sau pentru persoane din exterior, amplasate
în construcții tip chilii, în case de oaspeți, în cămine sau în altele
similare se asigură respectarea următoarelor măsuri:
a) se menține în permanență practicabilitatea căilor de
evacuare a persoanelor și a celor de acces pentru forțele de
intervenție;
b) se interzice blocarea căilor de evacuare din construcții sau
reducerea gabaritelor acestora prin depozitarea de materiale,
elemente de mobilier, obiecte electrocasnice, aranjamente
florale, combustibili solizi, recipiente având combustibili lichizi
ori altele similare, precum și prin parcarea în mod
necorespunzător a mijloacelor de transport și a autoturismelor în
imediata vecinătate a ieșirilor spre exterior;
c) se interzic amplasarea pe căile de evacuare a ușilor false,
a oglinzilor, a draperiilor și a altor decoruri ori elemente similare
care pot deruta persoanele care se evacuează în cazul
producerii unui incendiu, precum și amenajarea de boxe pentru
depozitarea materialelor, alimentelor, combustibililor ori cu alte
destinații sub rampele de scări;
d) în cazul amplasării, pe scările de pe căile de evacuare, a
unor traverse ori covoare, acestea se fixează pe fiecare treaptă
cu baghete metalice ori cu alte elemente specifice, astfel încât
să se excludă posibilitatea de împiedicare a persoanelor pe
timpul evacuării, în cazul producerii unui incendiu;
e) în scopul asigurării condițiilor pentru evacuarea
persoanelor din asemenea spații, se marchează clar și vizibil și
se iluminează, pe întreaga durată a întunericului, căile de
evacuare, iar ușile amplasate pe acestea se prevăd cu sensul
de deschidere spre exterior și se mențin în permanență
descuiate;
f) sunt obligatorii asigurarea alarmării și anunțării, în caz de
incendiu, a persoanelor cazate, cu mijloace adecvate tipului de
utilizatori și dinainte stabilite și cunoscute de către aceștia, astfel
încât să nu se producă panică, precum și menținerea
permanentă a funcționalității iluminatului de siguranță;
g) personalul obiectivului este instruit de către persoana cu
responsabilități în domeniul apărării împotriva incendiilor asupra
modului distinct, specific, în care se face alarmarea, anunțarea
și orientarea persoanelor spre ieșiri, precum și privind
coordonarea efectivă a evacuării persoanelor adăpostite, mai
ales pentru turiști, vizitatori, persoane care nu se pot evacua
singure, copii și bătrâni;
h) se interzic utilizarea, în asemenea spații, a mijloacelor de
iluminat cu flacără de tipul lumânărilor, lămpilor cu petrol și a
altora similare, cu excepția obiectivelor de cult amplasate în
zone neelectrificate, precum și fumatul;
i) aprinderea candelelor și lumânărilor este permisă doar pe
durata cât persoanele cazate se află în camere; pe timpul de
odihnă se permite utilizarea acestora doar în condițiile

12

MONITORUL OFICIAL AL ROMÂNIEI, PARTEA I, Nr. 580/20.VIII.2009

amplasării pe suporturi având clasă de reacție la foc minim A2
și aflate la distanțe de siguranță față de elemente care se pot
aprinde ușor, precum perdele, draperii, cărți, mobilier,
îmbrăcăminte, decoruri interioare din materiale combustibile;
j) în podurile clădirilor în care sunt amenajate spații de cazare
nu se permite depozitarea materialelor combustibile și
desfășurarea unor activități care pot pune în pericol viața
persoanelor cazate, de tipul spălătoriilor, atelierelor, magaziilor,
afumătoriilor;
k) se asigură verificarea și curățarea periodică a sobelor și a
coșurilor de evacuare a fumului, precum și remedierea operativă
a defecțiunilor constatate la verificarea acestora;
l) se interzice utilizarea mijloacelor de încălzire improvizate;
în situația utilizării în camere a mijloacelor de încălzit electrice,
acestea se amplasează pe suporturi având clasă de reacție la
foc minim A2 la distanțe de siguranță față de materialele și
mobilierul din materiale combustibile și se mențin racordate la
rețea doar pe durata cât se asigură supravegherea, fiind
obligatorie scoaterea de sub tensiune înainte de începerea
perioadelor de odihnă;
m) personalul propriu și persoanele cazate în spațiile
destinate primirii oaspeților din incinta obiectivelor de cult se
instruiesc de către persoana cu responsabilități în domeniul
apărării împotriva incendiilor pentru cunoașterea și respectarea
regulilor de prevenire a incendiilor la exploatarea mijloacelor de
încălzire și a instalațiilor electrice, privind sistemul existent de
alarmare în caz de incendiu, evacuarea construcției în caz de
incendiu, precum și cu privire la interdicția fumatului și a utilizării
focului deschis;
n) în fiecare cameră se pun la dispoziția utilizatorilor
informații clare scrise, inclusiv în limbi de circulație
internațională, privind posibilitățile de alarmare, alertare,
evacuare în caz de incendiu, precum și modul în care trebuie
să se acționeze în caz de incendiu, adecvate tuturor categoriilor
de utilizatori;
o) planul de evacuare se întocmește și se afișează conform
normelor generale de apărare împotriva incendiilor.
Art. 18. — Informațiile care se pun la dispoziția persoanelor
cazate trebuie să cuprindă cel puțin următoarele reguli privind
comportarea în caz de incendiu produs în spațiul de cazare:
a) dacă incendiul este în cameră se procedează la părăsirea
imediată a încăperii, acționarea butonului de semnalizare, dacă
construcția este echipată cu astfel de sistem, și anunțarea
personalului de la recepție sau a celui responsabil cu
administrarea acestor spații;
b) pentru evacuarea de la nivelurile superioare ale clădirii se
folosesc întotdeauna scările de evacuare menționate în planul
de evacuare; nu se folosesc lifturile;
c) dacă incendiul nu este în propria cameră de cazare se
procedează la părăsirea încăperii, dacă acest lucru poate fi făcut
în siguranță; la părăsirea camerei de cazare se urmărește
luarea cheii de la intrare pentru situația în care incendiul
blochează calea de evacuare și utilizatorul trebuie să se
întoarcă în cameră;
d) pentru a verifica dacă incendiul se manifestă pe coridor, se
procedează la verificarea, cu dosul palmei, a temperaturii ușii
de corespondență cu acesta; în situația în care ușa este rece,
din poziția aplecat spre pardoseală cu umărul sprijinit de ușă se
procedează la deschiderea acesteia cu atenție; se are în vedere
că închiderea ușii trebuie să se facă imediat ce se constată că
dincolo de aceasta sunt flăcări, iar parcurgerea distanței până la
scara de evacuare, în situația în care coridorul este inundat cu
fum, se realizează din poziția aplecat sau târâș, având în vedere
că zona dinspre pardoseală este mai puțin afectată de fum;
e) în situația în care ușa este fierbinte, aceasta nu se
deschide, ci se etanșează cu prosoape sau cearceafuri umede;

f) în cazul în care coridorul sau scările sunt impracticabile din
cauza fumului, utilizatorii trebuie să rămână în cameră, cu
menținerea închisă a ușii;
g) se procedează la anunțarea incendiului la numărul de apel
unic 112.
Art. 19. — În cazul spațiilor de cazare care deservesc
grădinițele ori creșele, suplimentar față de prevederile art. 17 se
au în vedere și următoarele măsuri:
a) spațiile de acest tip se amplasează exclusiv la parterul
clădirilor, cât mai aproape de calea de evacuare;
b) amplasarea paturilor în dormitoare se face astfel încât să
fie asigurate culoare de trecere pentru salvarea copiilor și
evacuarea în caz de incendiu;
c) se asigură personal instruit și suficient, în raport cu
numărul și vârsta copiilor, pentru supravegherea permanentă a
dormitoarelor pe timpul cât copiii se odihnesc, atât pe durata
zilei, cât și pe cea a nopții, și salvarea ori evacuarea acestora în
eventualitatea producerii unui incendiu;
d) personalului de supraveghere i se repartizează nominal,
concret și în detaliu responsabilitatea salvării și evacuării
copiilor, astfel încât acesta să cunoască în ce sector acționează
și care sunt copiii de a căror salvare răspunde;
e) se asigură, prin supravegherea permanentă, educația
copiilor și măsuri tehnice, condiții pentru eliminarea completă a
posibilității copiilor de a intra în contact direct cu elemente ale
instalațiilor electrice, de joc cu focul deschis ori de acces în spații
cu pericol de incendiu, precum bucătăriile, centralele termice,
podurile, subsolurile, turnurile și alte asemenea locuri;
f) se asigură echiparea cu instalații de încălzire centrală, iar
atunci când, din motive justificate, acest lucru nu este posibil,
se pot utiliza sobe cu acumulare de căldură, executate cu ușițele
de alimentare în exterior.
Art. 20. — La spațiile destinate îngrijirii și cazării persoanelor
vârstnice și, respectiv, îngrijirii sănătății, suplimentar față de
cerințele de la art. 17 se au în vedere și următoarele măsuri:
a) amplasarea încăperilor și a spațiilor destinate îngrijirii și
cazării persoanelor, mai ales cele utilizate de persoane care nu
se pot deplasa singure, se face de regulă la parterul clădirilor și
cât mai aproape de calea de evacuare;
b) se asigură supravegherea periodică sau, după caz,
permanentă a persoanelor în funcție de gradul de mobilitate,
vârstă și starea de sănătate, astfel încât să se elimine
posibilitățile de manifestare a unor cauze potențiale de incendiu
ce pot fi determinate de acestea, precum lăsarea la îndemână
a unor obiecte ori materiale care facilitează aprinderea focului de
tipul chibrituri și brichete, a mijloacelor de încălzire ori a altor
aparate electrice;
c) se asigură mijloace tehnice adecvate și facil de manevrat,
amplasate în imediata vecinătate a paturilor, precum sonerii,
dispozitive optice ori de alt tip, adecvate tuturor categoriilor de
persoane cazate, prin care acestea, mai ales cele care nu se
pot deplasa singure ori prezintă dizabilități, să poată anunța
operativ personalului de supraveghere o situație deosebită
constatată;
d) se asigură instruirea personalului de supraveghere asupra
modalităților practice de asigurare a evacuării și salvării
persoanelor care nu se pot evacua singure și dotarea cu
mijloace tehnice specifice adecvate, în cantitățile necesare,
precum cărucioare, tărgi, pături, cârje, cadre pentru sprijin ori
altele similare;
e) în funcție de gradul de mobilitate ori tipul de dizabilitate a
persoanelor, este necesar ca modul de distribuire a acestora în
saloane ori camere să fie echilibrat, astfel încât să poată permite
personalului de supraveghere repartizat pe încăperi salvarea
acestora în cel mai scurt timp posibil;

MONITORUL OFICIAL AL ROMÂNIEI, PARTEA I, Nr. 580/20.VIII.2009
f) pentru spațiile în care se află persoane cu deficiențe de
vedere se asigură marcarea direcției și sensului de evacuare
prin pictogramă în relief corespunzătoare, amplasată pe perete
la o înălțime de circa 120 cm față de pardoseală;
g) în vederea cunoașterii permanente, de către personalul
medical sau de supraveghere, a posibilității de deplasare ori
evacuare a persoanelor, se stabilește marcarea și montarea de
etichete pe ușile camerelor și în dreptul paturilor.
Art. 21. — La spațiile destinate îngrijirii și cazării persoanelor
vârstnice și, respectiv, îngrijirii sănătății, etichetele prevăzute la
art. 20 lit. g) se marchează cu următoarele culori:
a) roșu: persoane care nu se pot evacua singure;
b) galben: persoane care necesită sprijin la evacuare;
c) verde: persoane care se pot evacua singure.
Art. 22. — La spațiile destinate preparării și servirii mesei de
către personal propriu sau persoane din exterior, inclusiv în
regim de asistați social, se asigură următoarele măsuri:
a) verificarea periodică a mijloacelor de preparat și încălzit
hrană și remedierea de îndată a deficiențelor constatate, în așa
fel încât să fie excluse scăpări de gaze ori scurgeri de lichide
inflamabile;
b) evitarea pregătirii pe plită a diverselor preparate, dacă
acestea pot prezenta pericol de incendiu prin prelingerea
grăsimilor pe plită din tăvi sau din vase umplute peste limită ori
manipularea necorespunzătoare a acestora;
c) mijloacele de preparat și încălzit hrană și grătarele pentru
fript se prevăd cu hote având site de protecție;
d) hotele și tubulaturile de ventilare aferente acestora,
grătarele pentru fript, cuptoarele pentru copt și cotloanele se
curăță și se degresează săptămânal și ori de câte ori este
nevoie, interzicându-se cu desăvârșire curățarea acestora prin
ardere;
e) amenajarea sălilor pentru servirea mesei se face cu
menținerea spațiilor de siguranță între elementele de mobilier
specifice astfel încât să fie asigurate circulațiile interioare,
marcarea căilor de evacuare, iar pentru ușile amplasate pe căile
de evacuare se asigură sensul de deschidere spre exterior,
precum și menținerea descuiată a acestora pe întreaga durată
cât sunt prezente persoane în sală;
f) se interzic amplasarea, pe căile de evacuare, a unor
obiecte care pot îngreuna evacuarea în caz de incendiu, precum
aranjamente florale, draperii, cuiere, oglinzi ori alte elemente de
mobilier, precum și existența unor praguri și a unor covoare ori
mochete nefixate pe pardoseală;
g) la terminarea programului de lucru se asigură, de către
persoana cu responsabilități în domeniul apărării împotriva
incendiilor, controlul vizual al spațiilor, pentru a fi eliminate
cauzele potențiale de incendiu ce pot fi datorate activităților care
s-au desfășurat;
h) la terminarea programului de lucru în aceste categorii de
spații se asigură obligatoriu întreruperea alimentării cu energie
electrică și gaze, oprirea mașinilor, utilajelor, aparatelor,
dispozitivelor, verificarea închiderii tuturor robinetelor de gaz de
pe conducte și recipiente, evacuarea deșeurilor rezultate în
urma desfășurării activității și efectuarea curățeniei la locul de
muncă, stingerea luminilor, încuierea și predarea cheilor la
locurile stabilite de persoanele cu atribuții de conducere;
i) se afișează instrucțiuni specifice privind modul de operare
și manevrare a sistemelor, instalațiilor și utilajelor menționate la
lit. h), a echipamentelor de preparare a hranei și a instalațiilor și
mijloacelor specifice de stingere a incendiilor, îndeosebi a celor
datorate uleiurilor și grăsimilor.
Art. 23. — La exploatarea spațiilor în care se desfășoară
activități de învățământ de toate gradele, în institute de

13

învățământ superior, academii, seminare teologice, precum și
în altele similare se asigură următoarele măsuri:
a) în sălile de clasă sau de cursuri nu se admite accesul unui
număr mai mare de persoane decât cel stabilit;
b) se interzic fumatul și utilizarea focului deschis în astfel de
spații, precum și iluminarea cu flacără deschisă ori prin intermediul
lumânărilor, chibriturilor, faclelor ori al altor mijloace similare;
c) atunci când în procesul de învățământ sunt necesare și
se utilizează obiecte specifice de cult care presupun prezența
focului deschis sau a substanțelor incandescente, precum
lumânări, cădelnițe ori alte obiecte similare, se asigură măsurile
de apărare împotriva incendiilor de către cadrele didactice și
personalul implicat, prin menținerea acestor obiecte la distanțe
de siguranță față de orice element combustibil precum mobilier,
covoare, mochete, draperii, perdele, obiecte de îmbrăcăminte,
cărți sau alte materiale combustibile;
d) în activitățile de învățământ se acordă atenție deosebită
transmiterii către elevi, studenți ori alți participanți la procesul
educațional a tuturor regulilor de apărare împotriva incendiilor
care trebuie respectate la utilizarea acestor categorii de mijloace
și obiecte de cult ce presupun utilizarea focului deschis;
e) în sălile și încăperile în care încălzirea se face cu sobe,
alimentarea cu combustibil a acestora se întrerupe înainte de
accesul utilizatorilor în interiorul lor;
f) covoarele, mochetele, preșurile utilizate în aceste spații,
pe holuri, coridoare, culoare și scări se fixează pe pardoseală,
pentru a nu împiedica evacuarea utilizatorilor în caz de incendiu;
g) la amplasarea mobilierului în aceste categorii de săli și
încăperi se asigură culoare de circulație corespunzător
direcționate, iar în condițiile în care capacitatea sălilor depășește
20 de persoane, scaunele și băncile se fixează de pardoseală;
h) se interzice amplasarea meselor, scaunelor, băncilor,
fișetelor sau a altui mobilier în apropierea ușilor de evacuare
sau pe circulațiile, holurile, culoarele care constituie căi de
evacuare în caz de incendiu;
i) se întocmesc și se afișează, la loc vizibil, planurile de
evacuare a persoanelor.
Art. 24. — La exploatarea spațiilor în care funcționează
grădinițe și creșe, suplimentar față de cerințele prevăzute la
art. 19 și 23, se au în vedere și următoarele:
a) se asigură atât măsuri de supraveghere permanentă, cât
și condiții tehnice pentru eliminarea posibilității accesului copiilor
în alte spații decât cele special destinate procesului de
învățământ, precum cele în care se prepară hrana, în depozite,
magazii, poduri, subsoluri tehnice, pivnițe ori în alte spații și
locuri în care aceștia ar putea provoca incendii;
b) se interzic fumatul și utilizarea focului deschis de către
personalul cu atribuții de educator și cel de supraveghere în astfel
de încăperi sau în cele alăturate, precum și iluminarea cu flacără
deschisă în poduri, arhive, magazii, alte încăperi, spații și locuri cu
risc de incendiu din construcțiile în care acestea sunt amplasate;
c) personalul cu atribuții de educator urmărește ca prin
procesul didactic să comunice copiilor regulile elementare
privind apărarea împotriva incendiilor și modul de evacuare a
sălilor de clasă, a dormitoarelor și a celorlalte spații utilizate, în
cazul producerii unui incendiu, și să asigure însușirea acestora
de către copii.
SECȚIUNEA a 3-a
Obiective în care se desfășoară activități productive
sau de creație

Art. 25. — În atelierele de prelucrare primară și superioară a
lemnului se asigură următoarele măsuri:
a) instalațiile electrice de forță și iluminat trebuie să
corespundă mediului de lucru în care sunt amplasate,

14

MONITORUL OFICIAL AL ROMÂNIEI, PARTEA I, Nr. 580/20.VIII.2009

caracterizat de prezența particulelor de praf și, respectiv, a
pericolului de explozie, iar verificarea, exploatarea și întreținerea
acestora se fac numai de personal autorizat, în condițiile legii;
b) încălzirea atelierelor de prelucrare a lemnului se asigură
cu instalații de încălzire centrală, iar atunci când, din motive
justificate, acest lucru nu este posibil, la atelierele cu suprafețe
de maximum 300 m2 se pot utiliza sobe cu acumulare de
căldură, executate cu ușițele de alimentare în exterior;
c) se interzice utilizarea sobelor fără acumulare de căldură,
a celor metalice, a radiatoarelor electrice sau a oricăror sisteme
de încălzire care prezintă suprafețe incandescente;
d) se interzic așezarea și uscarea materialelor combustibile
pe sobe sau pe corpuri de încălzire;
e) se admite introducerea materialului lemnos în ateliere
numai în cantitățile strict necesare desfășurării procesului de
producție pentru un schimb de lucru, iar stivuirea acestuia se
face ordonat, astfel încât să nu afecteze utilizarea
corespunzătoare a căilor de evacuare a persoanelor;
f) se interzice acumularea deșeurilor în ateliere, mai ales în
apropierea elementelor componente ale utilajelor precum
motoare electrice de acționare, lagăre calde, conductoare
electrice, corpuri de încălzire ori conducte aferente ale acestora;
g) deșeurile exhaustabile rezultate din procesul de fabricație
se evacuează în mod continuu, prin instalațiile de transport
pneumatic de exhaustare, iar praful de lemn rezultat din
prelucrare se colectează și depozitează separat de celelalte
deșeuri;
h) săptămânal, la terminarea lucrului se face curățenie
generală, prin îndepărtarea prafului depus pe utilaje, motoare,
aparate, corpuri de încălzire și iluminat, pereți, tavane, precum
și alte elemente ale construcțiilor sau instalațiilor, evitându-se
antrenarea și răspândirea norilor de praf în incintă;
i) se interzic fumatul și utilizarea focului deschis în atelierele
de prelucrare a lemnului, iar păstrarea materialelor inflamabile
sau explozive utilizate în procesul tehnologic se face numai în
cantitățile necesare unui schimb de lucru;
j) se interzice exploatarea utilajelor în cazul neasigurării
funcționării instalațiilor de exhaustare la parametrii proiectați;
k) se interzice lucrul la mașinile de șlefuit uscat sau la alte
utilaje la care se poate produce electricitatea statică fără
utilizarea echipamentului individual de protecție adecvat;
l) pentru evacuarea gazelor din atelierele de prelucrare
superioară a lemnului se asigură un sistem de evacuare a
aerului viciat și de introducere a aerului proaspăt, independent
de ventilarea altor ateliere;
m) cârpele îmbibate cu uleiuri, vopsele, lacuri, diluanți etc.,
folosite în procesul de producție, pensulele ori alte instrumente
se strâng în cutii metalice închise, care se evacuează la locuri
sigure după terminarea zilei de lucru;
n) colectarea și evacuarea deșeurilor se fac periodic,
conform instrucțiunilor de exploatare;
o) la terminarea programului de lucru, instalația electrică din
aceste spații se deconectează de la sursele de alimentare, cu
excepția iluminatului de siguranță și a circuitelor care
alimentează sistemele și instalațiile de detectare, semnalizare și
stingere a incendiilor;
p) carcasele utilajelor acționate electric trebuie prevăzute cu
elemente de legare la pământ pentru scurgerea electricității
statice.
Art. 26. — La ateliere de confecții, textile, țesătorii se asigură
următoarele măsuri:
a) instalația de iluminat din ateliere se realizează de tip etanș,
asigurându-se înlăturarea zilnică a prafului de pe aceasta;
b) la amplasarea utilajelor specifice în ateliere și a
elementelor de mobilier necesare, precum mese de croit, călcat,

scaune, trebuie să fie asigurate culoarele de evacuare în caz
de incendiu pentru personal;
c) mașinile de cusut și cele de țesut acționate electric,
prizele, ștecherele și fișele de conectare se mențin în stare
perfectă de funcționare, nefiind permise niciun fel de
improvizații, protejându-se totodată cablurile pentru evitarea
deteriorărilor care pot conduce la scurtcircuite și electrocutări;
d) la terminarea programului de lucru sau când funcționarea
mașinilor de cusut ori de țesut este întreruptă pentru o perioadă
mai mare de timp, acestea se scot de sub tensiune;
e) toate deșeurile de materiale utilizate, precum pânză, stofă,
lână, catifea, bumbac, vată, zegras etc. rezultate din activitatea
productivă se strâng în coșuri sau în cutii și se evacuează din
ateliere la sfârșitul programului de lucru, depozitându-se în
locurile special amenajate pentru colectarea lor;
f) operațiile de curățare a produselor din materialele textile cu
benzină, neofalină ori alte substanțe inflamabile se fac în aer
liber sau în încăperi separate, ferite de orice sursă de foc, cu
ventilație normală, naturală sau mecanică, numai la lumina zilei;
g) pe durata efectuării operațiilor de călcat, fiarele electrice
de călcat se așază pe suporturi incombustibile, având clasă de
reacție la foc minim A2, iar după folosire acestea se
deconectează de la sursa de curent;
h) se interzice depozitarea materialelor utilizate în apropierea
sistemelor de încălzire;
i) pentru utilajele care în timpul funcționării produc
electricitate statică, se asigură legarea la instalația de
împământare;
j) în situațiile în care în timpul lucrului apar slăbiri de
mecanisme, frecări, ruperi și deformări ale pieselor componente,
se asigură oprirea de îndată a funcționării utilajelor, până la
remedierea deficiențelor;
k) se asigură curățarea tubulaturii de evacuare a scamelor de
la mașini, acolo unde este prevăzută asemenea instalație, cel
puțin o dată pe lună;
l) se asigură în mod sistematic curățarea atât a războaielor
mecanice și manuale, cât și a încăperilor, iar instalația de
ventilație se menține în funcționare pe toată durata cât
războaiele sunt în lucru;
m) se asigură curățarea instalațiilor electrice montate aparent
de scamele și praful rezultate din activitatea productivă, cel puțin
o dată pe săptămână.
Art. 27. — În atelierele de prelucrări mecanice, inclusiv cele
care presupun utilizarea focului deschis ori a sudării, se asigură
următoarele măsuri:
a) pardoseala atelierelor de sudură și de tăiere a metalelor se
realizează din materiale incombustibile, având clasa de reacție
la foc minim A2fl;
b) la prelucrarea metalelor la rece prin așchiere, se asigură
adoptarea măsurilor astfel încât așchiile încinse să nu cadă în
locurile unde se pot găsi materiale combustibile;
c) la controlul periodic al mașinilor și utilajelor sau la
terminarea lucrului nu se folosesc, pentru iluminat, mijloace care
utilizează flacăra deschisă, pentru aceste operațiuni
utilizându-se lămpi portative;
d) se asigură înlăturarea, din imediata vecinătate a mașinilor
și a utilajelor care produc scântei în timpul lucrului, a oricăror
materiale combustibile și se protejează corespunzător
pardoselile din apropiere, prin placare ori acoperire cu materiale
având clasa de reacție la foc minim A2fl, de exemplu prin
acoperire cu foi de tablă;
e) se interzice blocarea cu materiale sau cu unelte de lucru
a căilor de evacuare, precum și a circulațiilor interioare dintre
utilaje, iar la locurile de muncă se permite depozitarea
materialelor numai în cantitățile strict necesare pentru o zi de
lucru;

MONITORUL OFICIAL AL ROMÂNIEI, PARTEA I, Nr. 580/20.VIII.2009
f) nu se permite depozitarea de materiale combustibile în
încăperile destinate amplasării generatorului de acetilenă.
Art. 28. — La sudarea cu flacără oxiacetilenică se asigură
următoarele măsuri:
a) generatoarele de acetilenă transportabile se instalează în
aer liber, în afara încăperii unde se sudează, ferite de razele
soarelui, precum și de orice sursă cu foc deschis;
b) se asigură distanțe minime de siguranță de la generator și
recipientul de oxigen până la flacăra de sudură sau la orice
sursă de căldură cu peste 500șC de 10 m, iar de la generator la
butelia de oxigen de 5 m;
c) utilizarea și supravegherea generatorului de acetilenă se
asigură de personalul calificat în acest scop;
d) se opresc utilajele la care se lucrează cu flacără sau care
produc scântei în timpul funcționării, pe durata cât este amplasat
generatorul de acetilenă în încăpere;
e) se interzice instalarea generatoarelor de acetilenă
transportabile în locuri unde există surse de căldură și foc
deschis;
f) atelierele de sudură se dotează cu dispozitive de
aprindere, vase cu apă rece curată pentru răcirea becului
arzătorului în caz de supraîncălzire, precum și cu suporți cu
cârlig pentru agățarea arzătorului în timpul întreruperii lucrului;
g) se interzice introducerea ori păstrarea în atelierele de
sudură și de tăiere a metalelor a recipientelor sau vaselor care
conțin substanțe combustibile;
h) înainte de începerea și la terminarea lucrului se
controlează arzătoarele aparatelor de sudură, pentru a se
elimina orice posibilitate de manifestare a unor scăpări ca
urmare a neînchiderii perfecte a robinetelor recipientelor de
oxigen;
i) se asigură închiderea robinetelor recipientelor de oxigen și
ale generatorului de acetilenă la întreruperi ale lucrului care
depășesc 10 minute, iar dacă alimentarea cu oxigen, acetilenă
sau alte gaze se face de la conducte, se închid robinetele de la
punctele de distribuție;
j) se interzice lăsarea fără supraveghere a generatorului de
acetilenă în stare încărcată, iar în situația întreruperii lucrului pe
o perioadă mai mare de 8 ore se asigură evacuarea carbidului
din generator;
k) la aprinderea arzătorului de sudură sau de tăiere se
deschide mai întâi robinetul pentru oxigen și apoi cel de
acetilenă, după care se aprinde amestecul acetilenă — oxigen,
iar la stingere se oprește mai întâi robinetul de gaze și apoi cel
de oxigen;
l) la încărcarea și golirea generatoarelor de acetilenă trebuie
respectate obligatoriu instrucțiunile de deservire elaborate de
producător și datele caracteristice referitoare la cantitatea și
calitatea încărcăturii de carbid, debitul orar și presiunea de regim
a gazului, indicate pe placa de timbru;
m) se interzice încărcarea generatoarelor de acetilenă cu
praf de carbid cu granulație mică;
n) generatorul de acetilenă se reîncarcă numai după
descompunerea completă a carbidului, după îndepărtarea
nămolului, spălarea și uscarea coșului de încărcare;
o) se interzice evacuarea nămolului și a resturilor
descompuse de carbid în canalizare; nămolul de carbid scos din
generatorul de acetilenă se evacuează din încăpere ritmic, în
containerele destinate acestui scop și se depozitează într-o
groapă amenajată și amplasată în locuri fără pericol de incendiu,
la distanțe de siguranță de orice construcții, instalații și
amenajări și unde să fie exclusă posibilitatea de a se face foc
deschis de către diverse persoane;
p) încărcarea cu carbid și apă trebuie să se realizeze cât mai
repede, pentru a se elimina posibilitatea de a se produce scăpări
de gaze și pătrunderea aerului în generator;

15

q) după încărcarea cu carbid a generatorului de acetilenă,
înainte de folosire, prima acetilenă produsă în acesta se
evacuează în atmosferă;
r) pe durata exploatării generatoarelor de acetilenă se
verifică, periodic, etanșeitatea întregii instalații, utilizându-se în
acest scop o emulsie de apă cu săpun;
s) dacă se constată la aparatură o creștere prea rapidă a
presiunii, neetanșeități, precum și scăpări de gaze, generatorul
se oprește, întrerupându-se mai întâi alimentarea cu acetilenă,
după care se evacuează nămolul, respectându-se măsurile de
siguranță pentru aceste operații;
t) înainte de repararea generatorului de acetilenă, acesta se
spală de trei ori cu apă, după care se usucă și se purjează cu
gaze inerte;
u) la utilizarea generatoarelor de acetilenă pe timp de vară se
iau măsuri de protejare împotriva încălzirii excesive, iar pe timp
de iarnă se iau măsuri de protejare împotriva înghețului,
avându-se în vedere că generatoarele de acetilenă înghețate
se pot dezgheța numai cu apă caldă sau cu aburi,
interzicându-se folosirea altor metode precum spargerea gheții
ori folosirea focului;
v) transportul generatoarelor de acetilenă se efectuează
numai în stare demontată și neîncărcată, doar după ce, în
prealabil, au fost golite și curățate;
w) în cazul când se constată apariția unor șocuri produse la
întoarcerea flăcării, se adoptă imediat măsuri privind închiderea
robinetelor pentru acetilenă și oxigen, introducerea becului
într-un vas cu apă rece curată, purjarea furtunului pentru
acetilenă, desfundarea becului cu sârmă din metal moale sau
schimbarea acestuia și se controlează dacă nivelul apei din
supapa de siguranță este la înălțimea robinetului de control.
Art. 29. — La utilizarea recipientelor de oxigen se impune
respectarea următoarelor măsuri principale:
a) se admit la utilizare numai recipiente cu oxigen care au
capacele sigilate, scoaterea capacului și montarea reductorului
de presiune la butelie fiind permise doar în momentul începerii
lucrului;
b) se interzice folosirea sau depozitarea acestora în condiții
în care se pot produce loviri, șocuri mecanice ori supraîncălziri;
c) recipientele-butelie încărcate se amplasează la distanță
de cel puțin 1 m de corpurile, elementele și conductele de
încălzire centrală, iar față de sobe sau alte surse de foc deschis
și scântei, la cel puțin 10 m distanță;
d) se interzice introducerea recipientelor-butelie ce conțin
oxigen în încăperi în care se lucrează cu ulei sau grăsimi,
acestea fiind deservite numai de către persoane cu echipament
curat, fără pete de ulei sau de unsoare și cu mâinile curate;
e) pe durata depozitării și transportului acestora, buteliile se
asigură cu inele de cauciuc, capace de protecție și se fixează,
împotriva căderii, cu brățări speciale;
f) se interzice depozitarea buteliilor sub acțiunea directă a
soarelui sau în locuri umede ori cu acțiune corozivă;
g) la lucrările de sudură de scurtă durată efectuate în aer
liber, în exteriorul încăperilor, butelia de oxigen se așază în
poziție verticală;
h) robinetele aferente buteliilor și reductoarelor de presiune
se dezgheață cu cârpe curate, fără urme de ulei sau grăsimi și
udate cu apă fierbinte sau cu săculeți de nisip încălzit, fiind
interzisă utilizarea surselor de foc;
i) se interzice folosirea recipientelor fără reductoare de
presiune ori utilizarea reductoarelor de presiune de la buteliile de
gaze combustibile la cele de oxigen și invers;
j) în situația unor întreruperi mai îndelungate ale lucrului,
reductoarele de presiune se păstrează sub cheie în locuri
uscate, ferite de praf și izolate de substanțe uleioase sau grase.

16

MONITORUL OFICIAL AL ROMÂNIEI, PARTEA I, Nr. 580/20.VIII.2009

Art. 30. — La depozitarea carbidului utilizat se asigură
respectarea următoarelor măsuri principale:
a) depozitarea se realizează în spații ori încăperi separate
față de ateliere, special amenajate și destinate acestui scop, iar
butoaiele/recipientele metalice în care se păstrează carbidul se
mențin închise ermetic, se depozitează în poziție verticală, cu
capacul în sus și numai în încăperi uscate, bine ventilate și
protejate împotriva pătrunderii umezelii și a apei;
b) elementele de tâmplărie ale încăperilor, precum uși,
ferestre, se realizează astfel încât să fie eliminată posibilitatea
pătrunderii apei și apariția scânteilor;
c) pardoselile încăperilor sau platformelor amenajate pentru
depozitarea butoaielor cu carbid se realizează cu 20 cm mai
ridicate decât cota încăperilor vecine și cu 50 cm mai ridicate
decât cota terenului;
d) se interzice trecerea conductelor de apă, de canalizare
sau de încălzire prin încăperea depozitului de carbid ori prin
pereții sau planșeul acestora;
e) se interzice depozitarea carbidului în subsoluri, demisoluri
sau în zone inundabile, precum și în clădiri realizate din
materiale combustibile;
f) se interzic introducerea sau păstrarea, în încăperile
destinate depozitării carbidului, a oricărui fel de lichid combustibil
ori incombustibil, a buteliilor de gaze sub presiune și a altor
materiale, precum și manipularea bruscă sau prin rostogolire a
butoaielor de carbid, pentru transportul butoaielor utilizându-se
cărucioare;
g) pentru deschiderea butoaielor de carbid se utilizează
numai scule din materiale neferoase și care să nu conțină cupru
în aliaj mai mult de 65%, această operațiune efectuându-se în
spațiul special amenajat pentru dezambalare și se deschide
numai câte un singur butoi;
h) butoaiele deschise care nu se pot proteja corespunzător,
precum și cele avariate accidental se golesc imediat în alte
ambalaje care se pot închide ermetic;
i) se interzice utilizarea flăcărilor, a corpurilor incandescente,
a mijloacelor ce pot produce scântei, în apropierea depozitului
de carbid.
Art. 31. — La pregătirea șarjei și topirea metalelor în
atelierele de turnătorie se asigură următoarele măsuri:
a) materialele pentru alcătuirea unei șarje, inclusiv
combustibilul solid sau feroaliajele cu elemente de aliere, trebuie
să fie uscate separat înainte de încărcare, întrucât introducerea
acestora în stare umedă în cuptor poate produce explozii; din
același motiv, la formarea unei șarje se evită contactul metalului
lichid cu apa, cu materialele umede sau cu metalele reci,
oxidate;
b) pentru prevenirea exploziilor se îndepărtează, din
încărcătura metalică ce urmează a se introduce în cuptor,
recipientele și țevile închise;
c) la pornirea cuptorului ori a cubiloului se asigură uscarea
întregii căptușeli refractare, mai ales vatra, căptușeala
creuzetului și antecreuzetului, deoarece aburul degajat de la o
uscare insuficientă se poate disocia formând un amestec de
hidrogen-oxigen explozibil;
d) eventualele intervenții ori reparații la vatra și pereții
cuptoarelor se efectuează cu mare grijă, pentru a preveni
perforările în timpul elaborării șarjei;
e) pornirea cubiloului cu cocs și gaz combustibil se face
numai după ce a fost bine purjat, în scopul eliminării scăpărilor
de gaze care pot provoca explozii; pentru a preveni explozia
amestecului de dioxid de carbon și aer, în zona gurilor de vânt,
vizoarele basculante trebuie să fie menținute în stare de
funcționare pentru a putea fi deschise în timpul reparațiilor sau
înaintea pornirii cubiloului;

f) se curăță și se întreține periodic dispozitivul parascântei,
pentru a reține particulele incandescente care ar putea provoca
incendii în zonele învecinate;
g) la cuptoarele electrice, înainte de stabilirea contactului
pentru punerea în funcțiune, se face un control amănunțit în
vederea înlăturării scurtcircuitelor, infiltrațiilor de apă, gaze etc.;
h) cuptoarele alimentate cu combustibil gazos se purjează,
înainte de pornire, prin suflare puternică cu aer, pentru a se
evacua amestecul exploziv format în urma eventualelor scăpări
de gaze;
i) spațiul din jurul cuptoarelor se menține uscat și acoperit cu
un strat subțire de nisip, în vecinătatea acestora interzicându-se
depozitarea materialelor combustibile care ar putea fi incendiate
de particule incandescente ce sar la golirea metalului lichid sau
a zgurii;
j) sculele și răngile care intră în contact cu metalul topit se
mențin bine uscate și încălzite pentru prevenirea eventualelor
împroșcări datorate vaporilor de apă;
k) în cazul în care căptușeala refractară a unui cuptor s-a
deteriorat, metalul topit poate ataca mantaua de oțel a
cuptorului, fapt care se constată prin înroșirea și umflarea
mantalei; pentru a preveni răbufnirea metalului topit în exterior,
se oprește imediat funcționarea cuptorului, iar pentru răcire se
poate folosi aerul comprimat sau apa pulverizată,
interzicându-se stropirea cu jet de apă a peretelui cuptorului;
l) în caz de obturare ori blocare a orificiului de evacuare din
cuptor cu metal răcit, înlăturarea se realizează prin topirea cu
oxigen; buteliile de oxigen trebuie să se afle în timpul acestei
operații la o distanță de minimum 10 m față de cuptor; înainte de
folosire se verifică reductorul, furtunul și țeava; pentru
efectuarea operației de destupare a orificiului înfundat cu metal
răcit, se deschide robinetul și numai după ce se simte curent de
gaz se introduce țeava la locul respectiv, pentru a evita
întoarcerea flăcării care creează pericol de explozii; la
terminarea operației se închide întâi robinetul de acces al
oxigenului, după care se retrage țeava din orificiul de evacuare,
iar după folosire butelia de oxigen se îndepărtează de lângă
cuptor în locuri care nu prezintă pericol de incendiu sau
explozie.
Art. 32. — La turnarea metalelor în atelierele de turnătorie
se asigură următoarele măsuri:
a) pregătirea oalelor pentru turnare se face cu atenție,
acestea trebuie să fie bine uscate pentru a evita împroșcarea
metalului la contactul cu pereții umezi;
b) se verifică și se probează dispozitivele de prindere și de
manevrare a oalelor de turnare;
c) în fața oalei, precum și în celelalte părți unde se toarnă
sau se transportă metalul topit, pardoseala se acoperă cu un
strat de nisip uscat, iar ca măsură suplimentară de protecție
contra stropilor de metal incandescent, în jurul oalei se
montează apărători mobile sau paravane din materiale având
clasă de reacție la foc minim A2;
d) este necesar ca umplerea cu metal topit a oalelor deschise
să se facă până la maximum 7/8 din înălțimea lor, pentru a
preveni revărsarea metalului pe timpul transportului, în același
scop oalele prevăzându-se cu siguranțe de blocaj;
e) spațiul unde se execută turnarea în forme trebuie să fie
bine uscat, iar în zona de turnare se interzice depozitarea
modelelor de lemn sau a altor materiale combustibile, deoarece
acestea pot fi incendiate de stropii de metal lichid, care sunt
împroșcați la turnare;
f) la turnarea în cochilie sau sub presiune, se verifică
matrițele sau formele metalice înainte de operațiunea de
turnare, în ceea ce privește buna funcționare și închiderea
etanșă, eliberarea canalelor de aerisire de orice resturi și

MONITORUL OFICIAL AL ROMÂNIEI, PARTEA I, Nr. 580/20.VIII.2009
curățarea și încălzirea suprafețelor de lucru ale matrițelor care
intră în contact cu metalul lichid, pentru evitarea exploziilor;
g) transportul pieselor turnate calde se face numai cu ajutorul
containerelor metalice sau/și al transportoarelor cu plăci,
interzicându-se depozitarea pieselor calde lângă materiale
combustibile sau rezervoare conținând gaze sub presiune;
h) operațiunea de tăiere a maselotelor și culeelor cu flacără
oxiacetilenică se organizează într-un spațiu în care nu sunt
materiale combustibile care pot fi incendiate de metalul topit,
împrăștiat la tăierea cu flacără;
i) transportul materialelor a căror temperatură depășește
90șC se efectuează numai cu utilaje special destinate, prin spații
dinainte stabilite, indicate prin linii de marcaj;
j) oprirea cubilourilor în vederea refacerii zidăriei se face cu
atenție, avându-se în vedere ca solul de sub cubilou să se
niveleze și să se acopere cu un strat uscat de zgură sau nisip
uzat de turnătorie, după care se procedează la deschiderea
ușilor de evacuare, iar zgura incandescentă, restul de metal,
scoarțele rezultate în timpul turnării să fie colectate și
transportate numai în containere metalice.
Art. 33. — În caz de incendiu provocat de deversările de oțel
topit se acționează astfel:
a) se utilizează, de regulă, apa sub formă de jeturi compacte,
la debite mari, începând cu extremitățile spre mijloc, pe măsura
formării crustei de metal, evitându-se împroșcarea apei pe
suprafața metalului incandescent, care poate produce explozii
prin disocierea apei;
b) se oprește funcționarea cuptoarelor, întrerupându-se
alimentarea cu gaz ori curent electric;
c) se dirijează scurgerile de metal topit, prin jgheaburi, către
oalele de turnare;
d) se creează diguri din nisip uscat pentru limitarea extinderii
metalului topit;
e) se îndepărtează din zonă materialele combustibile,
utilajele și alte mijloace mobile ce pot fi afectate de incendiu;
f) se acționează cu apă de răcire asupra construcțiilor,
conductelor și utilajelor din zonă, pentru diminuarea efectului de
radiație termică.
Art. 34. — La pregătirea formelor pentru turnare în atelierele
de turnătorie se asigură următoarele măsuri:
a) permeabilitatea la gaze a amestecurilor de formare pe
timpul solidificării metalului în formă, în scopul prevenirii formării
de gaze ce pot provoca răbufniri sau explozii, cu respectarea
tehnologiei operațiunilor de formare, în ceea ce privește
executarea canalelor de aerisire;
b) se supraveghează îndeaproape modelele fuzibile, precum
și toate operațiunile tehnologice în care ceara modelelor se află
în contact direct cu surse calde, pentru evitarea oricărei
posibilități de aprindere;
c) se respectă procesul tehnologic stabilit în cazul executării
miezurilor în cutii calde, cu utilizarea rășinilor termoreactive sau
termoplastice care prezintă pericol de incendiu sau explozie,
prin degajare de aerosoli sau gaze inflamabile;
d) se interzice orice abatere de la rețeta stabilită calitativ sau
cantitativ;
e) zonele în care se execută miezuri cu nisipuri peliculizate
trebuie să fie izolate și prevăzute în mod obligatoriu cu sisteme
de ventilare exhaustivă, cu admisie de aer și exhaustoare locale
în stare de funcționare;
f) transportarea nisipului peliculizat se face în saci ermetici
sau în containere închise;
g) la constatarea existenței unor depuneri de praf provenit
din antrenarea particulelor de rășini utilizate sau de praf de
cărbune, pe grinzi, forme sau alte suprafețe din atelier, se iau
măsuri urgente de îndepărtare;

17

h) construcțiile metalice fixe în care se depozitează
amestecuri de formare și miezuit peliculizate se leagă la priza de
pământ, iar amplasarea acestora se face, pe cât posibil, în
zonele mai ferite de căldură din turnătorie, cu temperaturi de
maximum 40șC.
Art. 35. — La depozitele de modele se asigură următoarele
măsuri:
a) modelele se păstrează ordonat, pe rafturi din materiale
având clasa de reacție la foc minim A2 sau din lemn ignifugat ori
protejat prin metode similare, evitându-se aglomerarea acestora
și interzicându-se păstrarea oricăror altor materiale;
b) pentru asigurarea evacuării cu rapiditate a modelelor în
caz de incendiu, se întocmesc planuri de evacuare, se mențin
degajate căile de acces și se menține funcționarea normală a
ușilor;
c) în încăperile în care se păstrează modelele se interzice
executarea lucrărilor cu foc deschis, iar pe timpul cât se fac
lucrări de reparații la instalațiile electrice sau de încălzire,
modelele se evacuează din depozit, iar atunci când acest lucru
nu este posibil, se stabilesc măsuri suplimentare pentru
perioada cât se desfășoară asemenea lucrări, precum
îndepărtarea modelelor din lemn și rășini, supravegherea
permanentă, suplimentarea mijloacelor tehnice de apărare
împotriva incendiilor, controlul riguros după terminarea lucrărilor;
d) ușile și ferestrele depozitului se mențin în poziția închis
atât pe durata programului de lucru, cât și în afara acestuia;
e) se interzice accesul persoanelor neautorizate în
depozitele de modele.
Art. 36. — În atelierele de pictură se asigură următoarele
măsuri:
a) la prepararea amestecurilor de diluanți și esență de
terebentină, în componența cărora intră lichide combustibile în
procesul de fabricare a produselor, se evită agitarea lichidelor pe
timpul transportului sau folosirea unor ambalaje din materiale
plastice;
b) la uscarea lemnului, a cartoanelor și a pânzelor imprimate
cu vopsele este obligatorie menținerea unei distanțe de cel puțin
1 m față de surse de căldură;
c) pe mesele de lucru se admite păstrarea vopselelor și a
soluțiilor inflamabile în cantități de maximum 100 ml, iar în
spațiul atelierelor se păstrează numai obiectele care sunt în
execuție, evitându-se astfel aglomerarea materialelor care nu
sunt strict necesare;
d) cârpele îmbibate cu uleiuri, vopsele, lacuri ori diluanți,
folosite la curățarea pensulelor, tablourilor, sculpturilor sau a
altor piese, se strâng în cutii metalice închise, care se
evacuează din ateliere după terminarea lucrului, iar ulterior se
distrug potrivit reglementărilor specifice de protecție a mediului;
e) se asigură aerisirea periodică a atelierelor de pictură,
pentru îndepărtarea oricăror lichide inflamabile sau urme de
vapori care pot afecta căile respiratorii;
f) substanțele pentru vopsire se transportă numai în vase
închise, iar după golire acestea se evacuează imediat din atelier
în locuri speciale pentru spălare;
g) materialul lemnos pentru vopsire se stivuiește în mod
ordonat, păstrându-se libere spațiile de circulație și evitându-se
blocarea căilor de acces;
h) se interzic folosirea oricăror surse de foc, precum și
fumatul în incinta atelierelor;
i) încălzirea atelierelor se asigură cu instalații de încălzire
centrală, iar atunci când acest lucru nu este posibil, se permite
utilizarea sobelor obișnuite cu acumulare de căldură, dar
executate cu ușile de alimentare amplasate în exterior, în
această situație asigurându-se supravegherea permanentă și
nepermiterea supraalimentării cu combustibil, interzicându-se

18

MONITORUL OFICIAL AL ROMÂNIEI, PARTEA I, Nr. 580/20.VIII.2009

utilizarea în aceste spații a sobelor metalice și a radiatoarelor
electrice.
Art. 37. — În încăperile în care se desfășoară operații de
preparare a culorilor pentru pictură, pe bază de pigmenți de
origine minerală precum oxizi de zinc, crom, fier, plumb, titan ori
alți oxizi și ulei de in, se respectă următoarele măsuri:
a) pentru evitarea autoaprinderii, amestecurile de ulei de in
cu pigmenți pe bază de crom, albastru de Prusia, albastru
ultramarin și negru de fum se realizează cu respectarea rețetei
și a tehnologiei stabilite, iar după aceea pot fi lăsate un timp mai
îndelungat în starea lor de amestec;
b) negrul de fum folosit la prepararea culorilor de ulei și
tempera se păstrează în locuri uscate și nu se depozitează
împreună cu lichidele combustibile utilizate, precum benzină,
ulei sau alți solvenți inflamabili;
c) oxizii metalici utilizați, precum oxidul de plumb, bioxidul de
mangan, sau sărurile metalice folosite la prepararea uleiurilor
sicative se adaugă în cantități cât mai mici sau prin frecarea
prealabilă a acestora cu ulei.
Art. 38. — În atelierele de fălțuire, pregătire coli, broșat
fundamental, cartonaje și scoarțe legătorie, din cadrul
tipografiilor, se asigură următoarele măsuri:
a) colectarea și evacuarea, în afara atelierelor, a deșeurilor
rezultate în urma procesului tehnologic;
b) interzicerea așezării materialelor din hârtie, carton, precum
și a soluțiilor inflamabile la mai puțin de 1,50 m față de orice
surse de căldură și cazane de încălzit clei;
c) evitarea supraîncărcării motoarelor de la mașinile de
ascuțit cuțite;
d) urmărirea respectării normelor tehnice de utilizare și
deservire a generatoarelor de înaltă frecvență, precum și a
mașinilor de uscat blocuri de carte;
e) interzicerea introducerii în mașinile de uscat cărți a unor
materiale bune conducătoare de electricitate, care pot provoca
scântei electrice și scurtcircuite;
f) curățarea zilnică de impurități a benzilor transportoare și a
mașinilor de uscat și îndepărtarea prafului depus pe electrozii
mașinilor de uscat și pe filtrul de aer al generatoarelor;
g) reșourile și rezistențele electrice netermostatate folosite
la încălzirea cleiului și fiarelor de călcat se instalează pe
suporturi incombustibile, având clasa de reacție la foc minim A2,
și se amplasează la minimum 1,50 m față de orice material
combustibil, iar acolo unde cleiul de lipit se prepară la flacără,
această operație se execută în afara secțiilor de legătorie și
cartonaje, în încăperi special amenajate;
h) folosirea solvenților, lacurilor și altor produse inflamabile se
face în încăperi separate, lipsite de surse potențiale de incendiu
și cu asigurarea ventilării spațiilor respective.
Art. 39. — În atelierele de tipărituri se asigură următoarele
măsuri:
a) echiparea punctelor sau a spațiilor de lucru amenajate
pentru executarea operațiunilor de prelucrare sau spălare prin
utilizarea lichidelor combustibile de tipul solvenților volatili cu
instalații mecanice locale de exhaustare, iar instalațiile electrice
trebuie să corespundă mediului de lucru și riscului de incendiu;
b) funcționarea instalației de ventilare mecanică și
exploatarea instalațiilor electrice în conformitate cu
reglementările tehnice în spațiile în care se degajă vapori
corozivi;
c) respectarea tehnologiei de tipărire și menținerea în ateliere
a unei curățenii desăvârșite, evitându-se introducerea de
materiale combustibile specifice precum hârtie, carton ori altele
similare în cantități care depășesc necesarul pentru o zi de
lucru;
d) spălarea cu solvenți volatili a elementelor componente ale
mașinilor și utilajelor se face numai în cutii metalice prevăzute cu

capac, în locuri ferite de influența surselor de căldură, a focului
și a instalațiilor electrice neprotejate corespunzător, aceste
elemente curățându-se numai după ce mașinile s-au oprit și
răcit;
e) păstrarea solvenților volatili și a altor substanțe cu pericol
de explozie se face numai în încăperi separate de spațiile de
producție, realizate conform reglementărilor specifice;
f) se admite introducerea solvenților volatili și a altor
substanțe cu pericol de explozie în ateliere numai în cantitățile
necesare unui schimb de lucru, aceste substanțe păstrându-se
în vase metalice prevăzute cu capac.
SECȚIUNEA a 4-a
Obiective în care se desfășoară alte tipuri de activități

Art. 40. — În spațiile destinate procesului de panificație se
asigură următoarele măsuri:
a) se interzice folosirea instalațiilor de ardere improvizate sau
defecte și fără verificarea potrivit instrucțiunilor de exploatare;
b) se interzice lăsarea focului aprins la cuptoare fără
supraveghere, iar personalul care își desfășoară activitatea se
instruiește de către persoana cu responsabilități în domeniul
apărării împotriva incendiilor privind măsurile specifice la
aprinderea și utilizarea instalațiilor de ardere de la cuptoare;
c) înainte de aprinderea focului se verifică robinetele de
combustibil, remediindu-se eventualele defecțiuni; dacă se
constată că robinetele nu au fost închise complet, acestea
se închid și se face aerisirea focarului sau a cuptorului timp de
10—15 minute;
d) după aerisire, se aprinde torța, care se introduce în fața
arzătorului, se pune în funcțiune ventilatorul, pentru injectoarele
cu ventilator, se deschide robinetul de aer, pentru injectoarele
cu ventilator central, după care se deschide robinetul de
combustibil sau gaze, aplicând principiul ăgaz pe flacără”, iar
apoi se reglează arderea până se obține o flacăra fără fum; dacă
se stinge flacăra, se închide de urgență robinetul de combustibil
sau gaze;
e) se interzice depozitarea ambalajelor combustibile în
apropierea surselor de căldură, distanța minimă admisă între
aceste elemente fiind de 1 m.
Art. 41. — În spațiile pentru fabricarea lumânărilor se asigură
următoarele măsuri:
a) se interzice topirea sau înmuierea cerii, a parafinei ori a
celorlalte materii prime utilizate în contact direct cu focul
deschis; topirea sau înmuierea se execută numai introducând
recipientul cu materia primă în baie de apă încălzită ori utilizând
mijloace de încălzire bine izolate, astfel încât flacăra liberă să nu
poată ajunge în contact cu gazele inflamabile degajate ori cu
stropi de parafină;
b) se asigură ventilarea permanentă, naturală sau mecanică,
a spațiilor de producție;
c) se interzic utilizarea uneltelor și obiectelor ude în contactul
cu ceara, precum și introducerea la topit a materiei prime în
stare udă;
d) se asigură menținerea curățeniei la locurile de muncă și se
îndepărtează ritmic toate depunerile de material topit și
solidificat, precum și cele de substanțe grase de pe elementele
instalațiilor de exhaustare;
e) se interzice păstrarea de materie primă specifică, în
încăperea unde se topește parafina sau ceara, în cantități mai
mari decât necesarul activității unui schimb de lucru.
Art. 42. — În spațiile comerciale amenajate în obiectivele de
cult sau în vecinătate se asigură următoarele măsuri:
a) amenajarea spațiilor comerciale în lăcașuri de cult se
realizează astfel încât să nu afecteze gabaritul căilor de
evacuare a persoanelor, iar în situația în care acestea se

MONITORUL OFICIAL AL ROMÂNIEI, PARTEA I, Nr. 580/20.VIII.2009
amenajează prin efectuarea de compartimentări, nu este
admisă utilizarea materialelor ori elementelor de construcție
combustibile;
b) la amenajarea spațiilor comerciale în lăcașuri de cult se
are în vedere ca prin deschiderea ușii de acces în spațiul
comercial să nu fie afectate căile de evacuare a persoanelor din
clădire;
c) se interzic utilizarea în spațiile comerciale amenajate în
lăcașuri de cult a oricăror aparate electrice ori electrocasnice de
tipul radiatoarelor electrice cu ulei, reșourilor, aerotermelor ori a
altor radiatoare, a focului deschis, precum și fumatul;
d) cablurile și conductoarele instalațiilor electrice se
montează pe materiale și elemente de construcție combustibile,
numai în condițiile precizate de reglementările tehnice specifice;
e) la terminarea activității din incinta spațiului comercial se
asigură întreruperea iluminatului normal din interiorul acestuia;
f) se interzice depozitarea produselor destinate comercializării
în lăcașul de cult, poduri, turnuri, subsoluri, balcoane ori pe
circulațiile interioare;
g) se interzice utilizarea instalațiilor electrice aferente spațiilor
comerciale cu improvizații și defecțiuni.
Art. 43. — La posturile și studiourile de radio și televiziune se
asigură următoarele măsuri:
a) amplasarea decorurilor combustibile în studiouri se face
astfel încât să se asigure o distanță de cel puțin 1 m față de
pereți combustibili, iar în spațiile dintre decoruri și perete nu se
permite depozitarea de materiale care nu sunt utilizate în
activitatea propriu-zisă;
b) se asigură păstrarea unor distanțe de siguranță de
minimum 1 m între proiectoare și materialele combustibile;
c) toate materialele combustibile utilizate la decoruri trebuie
să îndeplinească caracteristicile de reacție la foc stabilite potrivit
reglementărilor tehnice, fără emisie de fum și particule arzând,
clasele s0, d0, d1;
d) pentru proiectoare și reflectoare se prevăd, obligatoriu,
plase de protecție;
e) se interzice realizarea unor efecte pirotehnice de tipul
focului de artificii, exploziilor, incendiilor, perdelelor de fum,
fumului colorat ori ceții în interiorul studiourilor, fără asigurarea
măsurilor de protecție adecvate;
f) se interzice fumatul în încăperile posturilor și în interiorul
studiourilor de radio și televiziune;
g) se interzice păstrarea în încăperile posturilor și în interiorul
studiourilor a altor materiale în afara celor utilizate în activitatea
din ziua respectivă;
h) cablurile electrice ale camerelor de luat vederi și ale
celorlalte echipamente utilizate trebuie să fie protejate împotriva
deteriorărilor mecanice;
i) se interzic orice improvizații la instalațiile electrice ce
deservesc posturile și studiourile de radio și televiziune;
j) se interzice depozitarea sau păstrarea în încăperile
posturilor și în interiorul studiourilor de radio și televiziune a
substanțelor inflamabile;
k) la efectuarea unor activități specifice realizării emisiunilor
de radio sau televiziune, în locații din cadrul obiectivelor de cult,
se asigură, suplimentar, și respectarea măsurilor de apărare
împotriva incendiilor stabilite pentru acestea.
Art. 44. — La exploatarea centralelor termice fără
automatizare amenajate în obiectivele de cult sau care le
deservesc se asigură următoarele măsuri:
a) se interzice amplasarea centralelor termice alimentate cu
gaz petrolier lichefiat — GPL în subsolul clădirilor și nu se admite
amplasarea sub săli aglomerate și căi de evacuare din sălile
aglomerate a centralelor termice care folosesc drept combustibil
gazul natural sau gazul petrolier lichefiat — GPL;

19

b) exploatarea centralelor termice, precum și a instalațiilor
de cazane aferente se efectuează numai de către personal
instruit în domeniu sau, după caz, autorizat potrivit legii;
c) punerea în funcțiune și exploatarea centralelor termice cu
abur peste 0,7 atmosfere sau apă supraîncălzită se fac numai
pe baza autorizațiilor emise de autoritățile competente, potrivit
legii;
d) punerea în funcțiune și exploatarea centralelor termice cu
abur de joasă presiune și apă caldă până la 100șC se fac
conform instrucțiunilor în vigoare;
e) se interzice depozitarea în centrala termică a unor utilaje
sau materiale care nu au legătură cu exploatarea efectivă a
acesteia;
f) aparatele pentru controlul temperaturii și presiunii din
cazane și conducte, indicatoarele de nivel pentru combustibil,
supapele de siguranță etc. se mențin în perfectă stare de
funcționare;
g) cazanele alimentate cu combustibil lichid se prevăd, în
fața focarelor, sub injectoare, cu tăvi metalice umplute cu nisip,
pentru colectarea eventualelor scurgeri provenite din instalații,
iar scurgerile accidentale de combustibil se colectează și se
înlătură imediat ce se constată;
h) rezervoarele pentru consum zilnic se prevăd cu conducte
de preaplin, conducte de aerisire, indicatoare de nivel și se
întrețin corespunzător, iar la acestea nu se instalează
indicatoare de nivel din sticlă;
i) se interzice folosirea focului deschis pentru fluidizarea
combustibilului din rezervoare, prin încălzire;
j) înainte de aprinderea combustibilului la injectoare se
verifică focarul și se îndepărtează eventualele scurgeri de
combustibil;
k) focarele și canalele de fum se ventilează timp de
10 minute, folosindu-se instalația prevăzută pentru aceasta,
respectiv pentru evacuarea gazelor arse;
l) aprinderea combustibilului pulverizat în focarele cazanelor
se efectuează potrivit instrucțiunilor de exploatare, nefiind
admise improvizații;
m) se interzice reaprinderea focului de la zidăria
incandescentă a focarului sau de la flacăra altui arzător;
n) centralele termice care folosesc combustibil gazos se pun
în funcțiune numai după verificarea arzătoarelor și numai dacă
acestea corespund presiunii din conductele de gaze, în limitele
prevăzute de norme;
o) controlul etanșeității conductelor, instalațiilor și echipamentelor cu gaz se face cu emulsie de apă și săpun sau prin
altă metodă indicată de specificațiile tehnice;
p) la apariția unei neetanșeități sau ruperi a unei conducte
din sala cazanelor, se închide robinetul de pe conducta
principală din exteriorul clădirii și se deschid ferestrele și ușile
pentru aerisirea intensă a sălii;
q) aprinderea arzătoarelor cu gaze în focarele cazanelor de
la centralele termice se face respectându-se principiul ăgaz pe
flacără”;
r) circuitul de alimentare al fiecărui arzător se prevede cu
două ventile montate în serie, dintre care unul cu acționare
manuală;
s) poziția ventilelor ăînchis” sau ădeschis” trebuie marcată
vizibil;
t) pentru fiecare cazan se asigură efectuarea periodică a
reviziei și lucrările de reparații potrivit termenelor prevăzute de
reglementările specifice.
Art. 45. — În spațiile destinate garării autovehiculelor în
cadrul obiectivelor de cult se asigură următoarele măsuri:
a) se marchează cu vopsea albă sau galbenă, pe pardoseala
spațiului de garare, delimitarea locurilor pentru autovehicule,
avându-se în vedere necesitatea asigurării între autovehicule a

20

MONITORUL OFICIAL AL ROMÂNIEI, PARTEA I, Nr. 580/20.VIII.2009

unor distanțe suficiente pentru intervenția rapidă în cazul
producerii de incendii, precum și a căilor de acces pentru
evacuarea acestora;
b) se interzic introducerea în garaje a unui număr mai mare
de autovehicule decât cel stabilit conform cerințelor prevăzute la
lit. a), precum și introducerea de carburanți, lubrifianți, uleiuri și
alte materiale combustibile și inflamabile;
c) se scoate de sub tensiune instalația electrică a
autovehiculelor, prin deconectarea bateriei de acumulator;
d) se interzice efectuarea alimentării cu combustibil a
autovehiculelor;
e) se interzice încărcarea acumulatoarelor, această
operațiune fiind permisă doar în alte spații, amenajate
corespunzător, în care să fie asigurate condiții de ventilare
corespunzătoare pentru evacuarea produsului rezultat din
încărcare și introducere de aer proaspăt;
f) se interzice utilizarea focului deschis sau a altor surse de
foc pentru pornirea motoarelor ori în alte scopuri;
g) se interzice executarea de operații sau lucrări de
întreținere ori de reparare la autovehicule, indiferent de natura,
durata sau complexitatea acestora;
h) se interzice aruncarea de materiale precum cârpe, lavete,
bumbac etc. ori de substanțe combustibile precum benzină,
motorină, ulei sau unsori, în incintă, păstrându-se o perfectă
stare de curățenie;
i) se interzice introducerea de autovehicule care prezintă
scurgeri de combustibil;
j) cheile de contact ale autovehiculelor din garaje, precum și
documentele acestora se predau personalului desemnat de
persoana cu atribuții de conducere, care le va păstra într-un loc
anume stabilit;
k) pentru asigurarea posibilităților de evacuare operativă a
autovehiculelor din garaje, care însă nu sunt în stare de
funcționare, se prevăd ștăngi pentru remorcare.
Art. 46. — La depozitele de combustibili lichizi se asigură
următoarele măsuri:
a) vopsirea rezervoarelor supraterane în culori care reflectă
radiațiile solare și cele termice;
b) legarea la pământ împotriva acumulării electricității statice,
a autocisternelor, conductelor și rastelelor metalice pe care se
depozitează recipientele în care se face transportul sau
transvazarea;
c) măsurarea nivelului lichidelor în rezervoare și cisterne se
face numai cu dispozitive executate din materiale care nu
produc scântei prin lovire;
d) interzicerea utilizării ambalajelor din material plastic pentru
păstrarea, manipularea sau transportarea produselor petroliere,
cu excepția celor antistatizate, certificate în acest sens;
e) interzicerea utilizării la rezervoarele și ambalajele metalice
a sculelor care pot produce scântei și a recipientelor din sticlă
pentru păstrarea produselor petroliere;
f) interzicerea executării oricăror lucrări la instalațiile
electrice, pe timpul manipulării și depozitării lichidelor
combustibile în încăperi, rezervoare, rampe ori la altele în care
se manipulează sau se depozitează astfel de substanțe;
g) interzicerea utilizării îmbrăcămintei confecționate din fire
ori fibre sintetice și a încălțămintei care pot produce scântei
electrostatice ori prin lovire sau frecare în locurile unde există
emanații de vapori și gaze inflamabile;
h) interzicerea fumatului și a lucrului cu foc deschis la o
distanță mai mică de 40 m de orice instalație sau rezervor al
depozitului de lichide combustibile;
i) interzicerea folosirii felinarelor, faclelor și a altor asemenea
mijloace pentru iluminarea depozitelor, rampelor și stațiilor de
încărcare-descărcare.

Art. 47. — La depozitele de combustibili solizi din lemn se
asigură următoarele măsuri:
a) organizarea în stive ordonate, cu menținerea culoarelor
de trecere între acestea, cu dimensiuni suficiente astfel încât să
fie eliminată posibilitatea propagării unui eventual incendiu de
la o stivă la alta și asigurată posibilitatea accesului pentru
intervenția de stingere;
b) interzicerea utilizării focului deschis la mai puțin de 15 m
de locul de depozitare;
c) amplasarea depozitelor la minimum 15 m de construcții;
d) interzicerea fumatului pe teritoriul depozitului;
e) pe teritoriul depozitului se efectuează periodic curățenie și
se elimină rumegușul, alte deșeuri, precum și vegetația.
Art. 48. — La depozitele de combustibili solizi din cărbune
se asigură următoarele măsuri:
a) depozitarea se realizează pe sorturi, în grămezi,
dimensiunile grămezilor fiind condiționate de modul de
exploatare, mecanizată sau nemecanizată, a depozitului, de
felul cărbunilor, de durata maximă admisă de depozitare și de
modul de așezare a straturilor;
b) platformele pe care se depozitează cărbunii se
amenajează cu pante corespunzător alese, astfel încât să se
asigure scurgerea apelor de suprafață în afara depozitului;
c) așezarea cărbunilor în grămezi se realizează în straturi cu
grosimea de circa 0,5 m, tasate corespunzător, asigurându-se
împiedicarea pătrunderii apei din intemperii ori infiltrarea
acesteia în grămezi, prin acoperirea suprafeței cu un strat de
cărbune fărâmițat și bine bătătorit, marginile grămezilor fiind
bine taluzate;
d) la formarea grămezilor de cărbuni se evită amestecarea
lor cu plante, așchii de lemn, turbă ori alte deșeuri;
e) se interzice depozitarea cărbunilor pe platforme executate
din lemn ori din asfalt;
f) fiecare grămadă de cărbune se dotează cu țevi de aerisire
și se marchează cu tăbliță indicatoare, din care să rezulte
cantitatea de cărbune depozitat, precum și data la care s-a făcut
depozitarea.
Art. 49. — Pentru exploatarea în condiții de siguranță a
fondului forestier aflat în proprietatea sau în administrarea
obiectivelor de cult se au în vedere următoarele măsuri:
a) la intrarea în pădure se amplasează panouri cu texte
adecvate privind prevenirea și stingerea incendiilor de pădure;
b) se asigură efectuarea de activități de prevenire periodice,
planificate la fondul forestier, prin patrulare și supraveghere, mai
cu seamă în perioadele de secetă și în zilele nelucrătoare;
c) în lunile februarie—martie și septembrie—octombrie, care
precedă perioadelor critice, precum și în perioadele de maximă
afluență turistică, se asigură curățarea uscăturilor din apropierea
construcțiilor cabanelor forestiere, a cantoanelor silvice și a altor
construcții și se întrețin permanent liniile izolatoare somiere;
d) se stabilesc și se marchează drumurile permise circulației
autovehiculelor, iar pe drumurile interzise se amplasează
indicatoare și bariere corespunzătoare;
e) se interzic aprinderea focurilor în perimetrul silvic, în afara
locurilor special amenajate la o distanță de cel puțin 100 m de
liziera pădurii, precum și fumatul și instalarea corturilor în
pădure;
f) se interzice arderea resturilor vegetale rezultate din
curățarea pășunilor și a terenurilor agricole limitrofe la o distanță
de mai puțin de 100 m de liziera pădurii;
g) se asigură condiții pentru observarea și anunțarea
operativă a incendiilor produse, cât și pentru asigurarea
intervenției operative, profesioniste, pentru eliminarea
posibilității de propagare a incendiilor și pentru stingere;

MONITORUL OFICIAL AL ROMÂNIEI, PARTEA I, Nr. 580/20.VIII.2009
h) se organizează, de către persoanele cu responsabilități în
domeniul apărării împotriva incendiilor, acțiuni de instruire pe
segmentul prevenirii incendiilor cu toate categoriile de persoane
care pot desfășura diferite categorii de activități în zonele silvice,
precum muncitorii din structurile de exploatare forestieră,
personalul cabanelor și cantoanelor, pădurarii, conducătorii
auto, culegătorii de fructe de pădure, stuparii, ciobanii, turiștii și
elevii care se găsesc în vacanță, în tabere.
Art. 50. — Pentru exploatarea în condiții de siguranță a
fondului agricol, pomicol și viticol, a depozitelor de produse
agricole, precum și a sectorului apicol, aflate în proprietatea sau
în administrarea obiectivelor de cult, se au în vedere
următoarele măsuri:
a) se interzic fumatul, iluminatul cu flacără deschisă și
folosirea, sub orice formă, a focului deschis în lanuri, pe arii, pe
miriște, în locurile de depozitare a paielor, în apropierea
autovehiculelor ce transportă paie, în apropierea mașinilor
situate în parcurile din câmp, la depozitele de alimentare cu
carburanți, precum și în apropierea acestora la o distanță mai
mică de 100 m;
b) se interzice efectuarea oricăror lucrări de igienizare de pe
suprafețele agricole utilizându-se focul deschis, fără asigurarea
măsurilor corespunzătoare;
c) pregătirea sau încălzirea hranei se face în locuri special
amenajate, în afara lanurilor, depozitelor de paie, a ariilor, a
punctelor de alimentare cu carburanți;
d) se asigură dotarea cu instalații de protecție împotriva
trăsnetului a silozurilor, depozitelor celulare, uscătoarelor,
magaziilor având înălțimi mai mari decât restul clădirilor;
e) în perioada de recepționare a cerealelor, dar mai cu
seamă pe timpul depozitării, este necesară supravegherea
permanentă a umidității și temperaturii acestora;
f) se interzice depozitarea cerealelor cu umiditate ridicată,
deoarece acestea prezintă pericol de încălzire și autoaprindere;
g) se interzice păstrarea de materiale cu pericol de incendiu
sau explozie în spații destinate cerealelor, precum și a altor
produse vegetale;
h) la depozitarea cerealelor și a celorlalte produse însăcuite
se lasă, în mod obligatoriu, în interiorul magaziei spații libere în
lungul și în latul acesteia, care să permită manevrarea utilajelor
și mijloacelor de intervenție în caz de incendiu;
i) spațiile de siguranță dintre magazii, silozuri și alte
construcții se păstrează în stare de curățenie și fără a fi blocate
cu diferite materiale, pentru a se permite manevrarea utilajelor
de intervenție în caz de incendiu;
j) se asigură curățarea și uscarea corespunzătoare a
cerealelor și a celorlalte produse, pentru evitarea exploziilor
datorate pulberilor vegetale și altor impurități;
k) se interzic cu desăvârșire fumatul și folosirea focului
deschis în interiorul magaziilor, silozurilor, stațiilor de uscare și
în general în spațiile cu degajări de pulberi vegetale;
l) în activitatea apicolă se utilizează afumătoare prevăzute
cu parascântei, iar golirea jarului din acestea se face în locuri
special amenajate și protejate împotriva inițierii și dezvoltării unui
eventual incendiu;
m) izolarea zonei de ardere a miriștilor față de căi de
comunicație, construcții, culturi agricole vecine, instalații, fond
forestier prin executarea de fâșii arate.
Art. 51. — Pentru funcționarea în siguranță a tuturor
categoriilor de utilaje și mijloace tehnice care sunt folosite la
lucrări agricole, silvice, pomicole, viticole se asigură următoarele
măsuri:
a) reglarea sistemelor de aprindere, de alimentare, de
carburație și de distribuție, pentru evitarea producerii de explozii
false însoțite de eliminarea de scântei sau de gaze în stare
arzândă;

21

b) interzicerea alimentării carburatorului prin turnare de
benzină pe la priza de aer sau ca motorul să funcționeze fără
filtru de aer;
c) asigurarea etanșeității rezervoarelor de combustibil și a
întregii instalații de alimentare cu combustibil și a neînregistrării
de pierderi ori scurgeri de combustibil;
d) nepermiterea efectuării de improvizații la instalația
electrică a acestora;
e) dotarea țevilor de eșapament ale tractoarelor cu
dispozitive de captare a scânteilor (parascântei) omologate;
f) curățarea periodică de funingine a tobei de eșapament.
Art. 52. — La anexele gospodărești se au în vedere
următoarele măsuri:
a) se interzice instalarea de cuptoare, mașini de gătit sau
utilizarea bucătăriilor improvizate lângă casele de locuit, în
apropierea grajdurilor și magaziilor, a locurilor de depozitare a
furajelor și a altor materiale combustibile;
b) se interzice utilizarea focului deschis pentru diverse
activități gospodărești, precum arderea gunoaielor, prepararea
diverselor produse culinare, în apropierea construcțiilor;
c) se interzice scoaterea burlanelor de metal aferente
instalațiilor de încălzit sau preparat hrană pe fereastră ori sub
streașină, fără a fi izolate de părțile combustibile ale construcției;
d) în cazul iluminatului electric se interzice folosirea
instalațiilor improvizate sau cu defecțiuni ce pot produce
scurtcircuite ori alte evenimente de natură electrică;
e) se interzice folosirea de afumătorii improvizate care
prezintă pericol de incendiu în magazii, sub șoproane sau în
apropierea acestora;
f) cenușa rezultată în urma utilizării, pentru încălzire, a
combustibilului solid nu se aruncă la întâmplare pe terenuri
agricole, în curți, lângă furaje, grajduri sau în vecinătatea altor
materiale combustibile, aceasta depozitându-se într-o groapă
special amenajată, după ce, în prealabil, a fost stinsă cu apă;
g) se interzice depozitarea în anexele gospodărești a oricărui
fel de lichid inflamabil, cu excepția celui necesar uzului casnic în
cantitate de cel mult 25 de litri, acestea se păstrează în bidoane
metalice închise și la locuri ferite de posibilitatea incendierii.
Art. 53. — În clădirile în care se desfășoară activitatea de
fabricare a alcoolului etilic, la cazane și baterii cu foc direct de
fiert țuică se au în vedere următoarele măsuri:
a) în toate încăperile în care se distilează și se depozitează
produse alcoolice se asigură permanent ventilarea pentru a se
elimina acumularea vaporilor de alcool;
b) depozitarea lemnelor sau a altor materiale combustibile în
încăperi, în afara celor strict necesare procesului de producție,
este interzisă;
c) în cazul efectuării unor remedieri sau reparații care
necesită prezența flăcării deschise se iau măsuri pentru oprirea
instalației, evacuarea produselor distilate, ventilarea încăperilor,
închiderea oricăror surse de scurgere a alcoolului, spălarea cu
apă a instalațiilor care urmează a se repara;
d) instalațiile electrice pentru spațiile cu posibile acumulări
de vapori de alcool se asigură de tip etanș, cu respectarea
prevederilor normativelor de proiectare specifice;
e) instalația de distilare și cazanele trebuie supravegheate
permanent de personal instruit pentru a se asigura o funcționare
corespunzătoare;
f) se interzice lăsarea fără supraveghere a instalației de
răcire;
g) blazele care lucrează în baterie se prevăd, în mod
obligatoriu, cu supape hidraulice pentru a se evita eventualele
explozii;
h) depozitarea ori păstrarea produselor rezultate din distilare
se face, pe măsura fabricației, în recipiente sau vase colectoare
care se închid, în încăperi neîncălzite, destinate special acestui

22

MONITORUL OFICIAL AL ROMÂNIEI, PARTEA I, Nr. 580/20.VIII.2009

scop, unde nu se mai păstrează alte materiale combustibile și nu
se folosesc surse cu foc ori de căldură;
i) se asigură protejarea termică a porțiunilor din elemente de
construcție combustibile aflate deasupra sau în imediata
apropiere a colanelor de distilare;
j) se asigură refacerea imediată a izolației termice a
conductelor și coloanelor prin care se vehiculează produse
fierbinți, care s-au deteriorat și prezintă pericol de incendiu;
k) coșurile de fum se tencuiesc și se izolează termic
corespunzător, evitându-se contactul lor direct cu părțile
lemnoase din construcție, se verifică și se curăță ori de câte ori
este nevoie;
l) focarele trebuie să fie prevăzute cu grătare și uși, iar
lemnele folosite nu vor fi de dimensiuni mai mari decât lungimea
vetrei de ardere;
m) cenușa și jarul se evacuează și se sting într-un loc anume
destinat acestui scop;
n) se interzice depozitarea în interiorul spațiilor de distilare a
borhoturilor pentru materii prime ori a deșeurilor rezultate din
procesul de fabricare.
Art. 54. — În depozitele de furaje amenajate în construcții se
au în vedere următoarele măsuri:
a) se interzice accesul în interior cu mijloace de iluminat cu
flacără deschisă;
b) în cazul iluminatului electric, nu se permit folosirea
instalațiilor improvizate sau cu defecțiuni și nici depozitarea ori
stivuirea fânului și furajelor în apropierea acestora sau a
corpurilor de iluminat electric;
c) în fânare se interzic cu desăvârșire fumatul, efectuarea
lucrărilor cu foc deschis și sudarea;
d) se asigură menținerea unei curățenii permanente în jurul
acestora, înlăturându-se paiele și alte materiale ori deșeuri
combustibile;
e) furajele concentrate se păstrează în magazii special
amenajate, uscate, aerisite și curate.
Art. 55. — La depozitele de furaje amenajate în aer liber se
respectă următoarele măsuri:
a) amplasarea acestora se face, pe cât posibil, lângă surse
de apă, iar terenul din jur se curăță periodic de ierburi,
mărăcinișuri și furaje căzute în timpul transportului;
b) depozitele de furaje se amplasează pe direcția opusă
vântului dominant și cât mai departe față de construcții, căi
ferate, drumuri sau șosele, păduri ori plantații și, pe cât posibil,
se împrejmuiesc;
c) se asigură supravegherea permanentă a depozitului și
limitarea accesului în acesta al persoanelor neautorizate ori al
copiilor;
d) drumurile de acces la depozitele de furaje trebuie să
asigure circulația autovehiculelor și mijloacelor de intervenție în
caz de incendiu sau în alte situații de urgență, indiferent de
condițiile meteorologice sau de anotimp, pe cel puțin două laturi
ale depozitului;
e) iluminatul electric în incinta depozitelor se permite numai
cu instalație electrică montată pe stâlpi înalți de circa 5-6 m, iar
conductoarele electrice aeriene nu trebuie să treacă deasupra
șirelor;
f) paiele și fânul se depozitează numai după ce, în prealabil,
au fost uscate;
g) se asigură rezerva de apă pentru incendiu, precum și
dotarea cu instalații de protecție împotriva trăsnetului;
h) activitatea în depozitele de furaje se desfășoară numai pe
timp de zi;
i) pe teritoriul depozitului, precum și la 100 m în jur sunt
interzise fumatul, iluminatul cu flacără deschisă și orice lucru cu
foc deschis, în acest scop afișându-se inscripții vizibile.

Art. 56. — În clădirile în care sunt adăpostite animale se au
în vedere următoarele măsuri:
a) se interzice utilizarea sobelor cu ușițe de alimentare din
interior;
b) se interzice utilizarea sobelor și coșurilor defecte;
c) se interzice instalarea sobelor și coșurilor metalice;
d) se interzice uscarea lemnului și hainelor lângă sobe;
e) se interzice încălzirea spațiilor în timpul nopții fără
asigurarea supravegherii;
f) se interzice menținerea fără supraveghere a focului aprins
în sobe;
g) se interzice utilizarea, pentru aprinderea sobelor, a
benzinei, petrolului sau a altor lichide inflamabile ori
combustibile;
h) în adăposturi se interzic cu desăvârșire fumatul,
efectuarea lucrărilor cu foc deschis și sudarea;
i) se interzice accesul în interior cu mijloace de iluminat cu
flacără deschisă;
j) în cazul iluminatului electric, nu se permite folosirea
instalațiilor improvizate sau cu defecțiuni;
k) se interzice blocarea cu diverse materiale a căilor de
circulație interioare, a culoarelor sau a accesului la mijloacele
tehnice de stingere din dotare;
l) se asigură menținerea unei curățenii permanente în jurul
acestora, înlăturându-se paiele, bălegarul și alte materiale ori
deșeuri combustibile;
m) se interzice amplasarea de ateliere sau depozite pe căile
de acces și evacuare;
n) se interzice utilizarea oricăror utilaje pentru tocarea și
măcinarea furajelor în interiorul adăposturilor de animale;
o) se interzice cazarea, sub orice formă, a lucrătorilor și altor
persoane în adăposturile de animale;
p) ușile grajdurilor se realizează fără praguri și având sensul
de deschidere spre exterior și nu se admite blocarea, în poziția
închis, a ușilor prin fixarea cu diverse obiecte sau materiale;
q) în timpul iernii toate platformele din fața ușilor de evacuare
se mențin în stare practicabilă, curățate de zăpadă și de gheață,
astfel încât să poată fi deschise cu ușurință.
Art. 57. — În sectoarele avicole, pentru porcine și taurine,
unde sunt instalate eleveuze pentru încălzirea tineretului, se
respectă următoarele:
a) instalarea eleveuzelor se face numai conform notiței
tehnice care le însoțește și proiectelor respective;
b) se interzice depășirea temperaturii de regim, de 30°C;
c) se verifică periodic legăturile electrice, pentru înlăturarea
eventualelor defecțiuni care pot provoca flamă, scânteie sau
scurtcircuit;
d) se interzice folosirea eleveuzelor fără termoregulator
individual sau central, cu termoregulatorul blocat ori defect.
Art. 58. — La clădirile și spațiile cu destinație administrativă
se au în vedere următoarele măsuri:
a) organizarea activităților se face astfel încât să nu se
creeze aglomerări de persoane care să îngreuneze ori să
blocheze evacuarea în caz de incendiu;
b) pe durata exploatării se adoptă măsuri pentru reducerea
riscului de incendiu, prin limitarea la strictul necesar a cantităților
de materiale combustibile și eliminarea eventualelor surse cu
potențial de aprindere a acestora;
c) se interzice folosirea fierbătoarelor, reșourilor, radiatoarelor
electrice, precum și a altor asemenea mijloace fără respectarea
măsurilor de apărare împotriva incendiilor și supravegherea
permanentă pe durata funcționării acestora;
d) se interzice amenajarea de boxe sau depozitarea de
materiale pe holuri, în casele scărilor ori sub rampele scărilor;
e) se interzice amplasarea de copiatoare, dozatoare pentru
sucuri/cafea în casele scărilor sau pe rampele scărilor;

MONITORUL OFICIAL AL ROMÂNIEI, PARTEA I, Nr. 580/20.VIII.2009
f) pot fi păstrate pentru curățenie, igienizare, deparazitare,
dezinsecție, în bidoane metalice închise și amplasate în locuri
special amenajate, lichide inflamabile în cantitate totală de
maximum 25 de litri;
g) se interzice curățarea pardoselii cu benzină, neofalină sau
alte lichide inflamabile;
h) operațiunile de curățare se fac cu materiale special
destinate, numai la lumina zilei, cu respectarea instrucțiunilor
precizate de producător;
i) se interzic fumatul și utilizarea focului deschis în astfel de
clădiri/spații, precum și utilizarea mijloacelor de iluminat cu
flacără deschisă, precum lumânări, chibrituri, facle și altele
asemenea, în poduri, arhive, magazii, alte încăperi, spații și
locuri cu risc de incendiu din construcțiile în care acestea sunt
amplasate;
j) la terminarea programului de lucru se deconectează
aparatele electrocasnice, se întrerupe iluminatul artificial și se
oprește alimentarea cu energie electrică a calculatoarelor și a
altor aparate electrice;
k) la construcțiile la care casa scărilor se continuă spre
subsol, se afișează, la loc vizibil, semne indicatoare
corespunzătoare, afișarea făcându-se în sensul ieșirii spre
exterior.
Art. 59. — La depozite și magazii se au în vedere
următoarele măsuri:
a) fiecare magazie sau depozit trebuie să aibă întocmite
planuri de depozitare și de intervenție, precum și instrucțiuni și
reguli de comportament pentru utilizatori în caz de incendiu,
extrase din acestea afișându-se în locuri vizibile;
b) dispunerea materialelor și substanțelor periculoase în
depozite se face potrivit planului de depozitare;
c) hârtia, cărțile și documentele se depozitează în stive sau
rafturi, asigurându-se spații, culoare pentru intervenție în caz de
incendiu;
d) la depozitarea hârtiei și documentelor în rafturi sau stive
se asigură distanțe suficiente față de corpurile de iluminat cu
incandescență și față de instalațiile electrice;
e) deșeurile de hârtie, ambalajele rezultate în urma
despachetărilor, sortărilor și livrărilor se îndepărtează zilnic din
spațiile de depozitare;
f) depozitarea se face în funcție de natura, forma,
dimensiunile, modul de ambalare, comportarea la foc și
proprietățile fizico-chimice, fără a depăși însă sarcina termică
prevăzută de proiectant;
g) produsele care reacționează periculos în combinație cu
altele se depozitează astfel încât să nu intre în contact cu
acestea nici chiar accidental;
h) materialele și substanțele care prezintă pericol de
autoaprindere se păstrează în condiții adecvate naturii lor, în
spații bine ventilate și luându-se măsuri de control și
preîntâmpinare a fenomenului de autoîncălzire;
i) etichetarea și marcarea pericolelor pe care le presupun
produsele depozitate, precum și asigurarea căilor de acces și
evacuare la amplasarea acestora;
j) depozitarea produselor se face cu respectarea distanțelor
normate față de instalațiile electrice, de încălzire, cu surse de
foc sau de căldură;
k) se interzice depozitarea materialelor combustibile și
explozive ale căror proprietăți nu sunt cunoscute;
l) între rafturile sau stivele de depozitare se asigură spații
libere pentru accesul și evacuarea ușoară în caz de necesitate;
m) rafturile pe care se depozitează materiale se execută din
materiale incombustibile având clasă de reacție la foc minim A2
sau din lemn ignifugat ori protejat prin metode similare și se

23

asigură împotriva răsturnării sau căderii acestora, precum și a
materialelor depozitate;
n) corpurile de iluminat incandescente din depozite, arhive,
magazii se protejează cu globuri de protecție, iar atunci când
prin natura activității există posibilitatea de a fi lovite, se
montează și apărători de protecție;
o) orice scurgere de lichid combustibil pe pardoseală sau pe
rastel, ambalaj ori alte elemente și materiale se îndepărtează
imediat, prin acoperire cu nisip sau prin ștergere cu cârpe;
p) cârpele utilizate pentru operațiunile menționate la lit. o) se
depozitează în locuri special amenajate, în afara depozitului, cu
adoptarea măsurilor împotriva producerii incendiilor; scurgerile
de produse sau nisipul și pământul îmbibate cu produse
rezultate din curățări se colectează și se depozitează în gropi
de pământ;
q) materialele provenite din ambalaje se evacuează zilnic din
magazii și depozite, în locurile stabilite în acest scop;
r) pentru asigurarea căilor de acces și de evacuare, spațiile
de depozitare se marchează cu bandă de vopsea albă pe
pardoseală, corespunzător prevederilor planului de depozitare;
s) se interzice accesul în depozite, magazii și arhive al altor
persoane în afara celor anume stabilite de către persoana cu
atribuții de conducere, lucru ce se marchează corespunzător pe
ușa încăperilor respective;
t) la terminarea lucrului, șeful depozitului sau magaziei ia
măsuri pentru deconectarea instalațiilor electrice existente de la
rețeaua de alimentare cu energie electrică.
Art. 60. — La efectuarea, în cadrul obiectivelor de cult, a
lucrărilor de restaurare, renovare, conservare, consolidare,
precum și a intervențiilor la construcții existente, care presupun
organizări de șantier, se asigură respectarea următoarelor
măsuri:
a) la lucrările de execuție și utilizare a schelelor se interzice
depozitarea ori păstrarea materialelor sau a substanțelor
combustibile sub schele;
b) pe scările de acces la schele se interzice depozitarea
materialelor de orice fel;
c) la executarea instalațiilor electrice fixate pe elementele
schelelor se respectă condițiile de amplasare și montare față de
materialele combustibile și nu se admit niciun fel de improvizații
la acestea;
d) se interzic fumatul și utilizarea focului deschis pe platforma
schelelor;
e) se interzice utilizarea schelelor din materiale combustibile,
atât la exterior, cât și la interior, la obiectivele înscrise în Lista
patrimoniului mondial ori care sunt încadrate în categoria
monumentelor istorice din grupa A — monumente istorice de
valoare națională și universală sau din grupa B — monumente
istorice reprezentative pentru patrimoniul cultural local;
f) se asigură supravegherea permanentă a perimetrelor în
care sunt realizate organizări de șantier în exteriorul
construcțiilor;
g) se asigură îndepărtarea, cu regularitate, a vegetației
uscate din perimetrul organizărilor de șantier exterioare;
h) se asigură limitarea accesului persoanelor în perimetrele
organizărilor de șantier exterioare, prin împrejmuirea acestora
cu panouri din materiale având clasa de reacție la foc minim A2;
i) se asigură instruirea personalului care execută lucrări de
construcții, spre a cunoaște măsurile specifice de apărare
împotriva incendiilor;
j) se recomandă întreruperea activităților ce presupun
prezența unui public numeros în construcțiile în care se
efectuează lucrări de restaurare sau conservare;
k) la efectuarea lucrărilor de izolații se adoptă măsurile
specifice lucrului cu foc deschis.

24

MONITORUL OFICIAL AL ROMÂNIEI, PARTEA I, Nr. 580/20.VIII.2009

Art. 61. — La construcțiile aparținând obiectivelor de cult,
aflate în stare de conservare, se asigură respectarea
următoarelor măsuri:
a) se asigură paza și supravegherea permanentă a
obiectivelor înscrise în Lista patrimoniului mondial ori care sunt
încadrate în categoria monumentelor istorice din grupa A —
monumente istorice de valoare națională și universală sau din
grupa B — monumente istorice reprezentative pentru
patrimoniul cultural local, în scopul eliminării posibilităților de
acces în incintă al persoanelor;
b) se asigură îndepărtarea, cu regularitate, a vegetației
uscate din perimetrul organizărilor de șantier exterioare;
c) se asigură întreruperea funcționării instalației de gaze și a
celei electrice, cu menținerea funcționalității instalațiilor de
detectare și semnalizare a incendiilor, precum și antiefracție;
d) se asigură efectuarea verificărilor periodice la instalațiile
electrice, de gaze, precum și la cea de protecție împotriva
trăsnetului;
e) se interzic fumatul, arderea vegetației uscate, precum și
efectuarea lucrărilor cu foc deschis.
CAPITOLUL IV
Reguli și măsuri de prevenire a incendiilor
la instalații utilitare aferente construcțiilor și spațiilor
aflate în exploatare din obiectivele de cult
Art. 62. — Instalațiile aferente construcțiilor, cum sunt cele
de gaze, electrice, de apă, de încălzire, de ventilare, de
climatizare, de canalizare și altele asemenea, precum și
instalațiile tehnologice se exploatează potrivit reglementărilor
tehnice și prezentelor dispoziții generale, astfel încât acestea să
nu constituie surse de inițiere și/sau de propagare a incendiilor.
Art. 63. — Instalațiile aferente construcțiilor trebuie să
corespundă destinației, tipului și categoriei de importanță a
construcției, precum și riscului de incendiu, să aibă nivelul de
protecție corespunzător mediului în care sunt amplasate și să
respecte prevederile din normativele specifice de apărare
împotriva incendiilor.
Art. 64. — Instalațiile tehnologice se exploatează cu
respectarea strictă a instrucțiunilor și regulilor de utilizare,
precum și a măsurilor de apărare împotriva incendiilor, stabilite
de proiectanți și de producători.
Art. 65. — Pe timpul exploatării instalațiilor aferente
construcțiilor, prevăzute la art. 62, și a instalațiilor tehnologice
se interzic:
a) neasigurarea supravegherii conform instrucțiunilor de
funcționare;
b) funcționarea fără sistemele, aparatele și echipamentele
necesare conform instrucțiunilor de funcționare pentru controlul
și menținerea parametrilor privind siguranța în funcționare sau
înlocuirea acestora cu altele supradimensionate;
c) întreținerea necorespunzătoare a elementelor prevăzute
pentru izolare termică sau electrică ori pentru separare;
d) depășirea termenelor stabilite pentru efectuarea lucrărilor
de întreținere și reparații sau executarea necorespunzătoare a
acestora;
e) executarea lucrărilor de întreținere și reparații sau a unor
modificări de către personal neautorizat;
f) utilizarea cu improvizații care să prezinte risc de incendiu
și/sau explozie;
g) neasigurarea protecției la foc corespunzătoare față de
materialele și substanțele combustibile existente în spațiul în
care sunt utilizate;
h) lăsarea în funcțiune peste programul stabilit, în cazurile în
care instrucțiunile specifice interzic acest lucru.

Art. 66. — Menținerea în bună stare a instalațiilor și
sistemelor de captare și scurgere la pământ a descărcărilor
electrice atmosferice este obligatorie la construcții și instalații,
utilaje și echipamente tehnologice, conform reglementărilor
tehnice specifice.
Art. 67. — Utilizarea sistemelor de captare și scurgere la
pământ a electricității statice, conform instrucțiunilor specifice și
reglementărilor tehnice, este obligatorie.
Art. 68. — La exploatarea instalațiilor electrice se interzic:
a) înlocuirea siguranțelor, releelor de protecție și a
întrerupătoarelor automate cu altele necalibrate;
b) racordarea unor consumatori care depășesc puterea
nominală a circuitelor;
c) supraîncărcarea instalației electrice, respectiv a
conductoarelor, cablurilor, întrerupătoarelor, comutatoarelor,
prizelor și transformatoarelor;
d) supunerea legăturilor electrice la eforturi de tracțiune care
nu fac parte din liniile de contact ce alimentează receptoare
mobile și conductele electrice izolate liber;
e) lăsarea neizolată a capetelor conductoarelor electrice, în
cazul demontării parțiale a unei instalații;
f) folosirea legăturilor provizorii prin introducerea
conductoarelor electrice, fără ștecăr, direct în prize;
g) utilizarea prizelor fără prevederea dispozitivului de
protecție diferențială și de limitare a puterii, amplasate la
distanță mai mică de 1,00 m de materiale combustibile ori în
incinta depozitelor și magaziilor cu materiale combustibile;
h) utilizarea receptorilor de energie electrică de tipul
radiatoarelor, reșourilor, fiarelor de călcat, ciocanelor de lipit etc.
fără asigurarea măsurilor de izolare față de materialele și
elementele combustibile din spațiul sau încăperea respectivă;
i) utilizarea lămpilor mobile ori portative alimentate prin
cordoane improvizate și/sau uzate;
j) folosirea la corpurile de iluminat a filtrelor de lumină ori a
abajururilor improvizate, din carton, hârtie sau din alte materiale
combustibile;
k) așezarea pe motoarele electrice a unor materiale
combustibile precum cârpe, hârtii, folii de mase plastice, lemn
sau altele similare;
l) utilizarea radiatoarelor, aerotermelor și a reșourilor electrice
improvizate, cu defecte;
m) folosirea în stare defectă, uzată și/sau cu improvizații a
instalației electrice și/sau a receptorilor electrici;
n) suspendarea corpurilor de iluminat direct de
conductoarele de alimentare, dacă aceasta nu este prevăzută
din fabricație;
o) agățarea sau introducerea în interiorul panourilor, nișelor,
tablourilor, canalelor sau a tunelelor electrice a obiectelor de
orice fel;
p) adăpostirea de obiecte și/sau materiale combustibile în
posturile de transformare și/sau încăperile tablourilor generale
de distribuție electrică;
q) efectuarea lucrărilor de întreținere, revizii și reparații de
către personal neautorizat.
Art. 69. — La exploatarea instalațiilor de gaze se respectă
următoarele reguli principale:
a) verificarea și menținerea în bună stare de funcționare a
instalației și a elementelor componente, pentru înlăturarea
oricărei posibilități de scurgere a gazelor;
b) în cazul în care se constată miros de gaze, înainte de a se
aprinde focul, se aerisește încăperea respectivă, se depistează
și se înlătură, de către personal autorizat, defectele care au
provocat scăpările de gaze;

MONITORUL OFICIAL AL ROMÂNIEI, PARTEA I, Nr. 580/20.VIII.2009
c) aprinderea și stingerea focului se execută numai de către
personal instruit în acest scop, lângă fiecare sobă afișându-se
câte o etichetă pe care se menționează, pe lângă ora de
aprindere și stingere, următorul text: ăPentru aprinderea și
stingerea focului răspunde: (numele și prenumele persoanei)”;
d) înainte de aprinderea arzătorului de gaze, robinetul trebuie
să fie închis, iar când arzătorul este în funcțiune, ușa
cenușarului se deschide;
e) atât la aprinderea, cât și la stingerea focului gazele se
mențin închise și se deschid mai întâi de la robinetul principal
(de siguranță), apoi de la robinetul de manevră al arzătorului
(aparatului);
f) se interzice folosirea gazelor în sobele sau aparatele
defecte și a căror etanșeitate nu este asigurată;
g) depistarea scăpărilor de gaze se va face numai cu emulsie
de apă și săpun sau prin alte metode precizate în specificațiile
tehnice.
Art. 70. — La exploatarea instalațiilor de încălzire locală cu
sobe și a mașinilor și aparatelor de încălzit și de gătit se
respectă următoarele reguli:
a) materialele sau elementele combustibile situate în fața
focarelor și cenușarelor se așază la distanță de minimum 1,25 m
față de acestea, iar cele greu combustibile pot fi la 1,00 m;
b) în încăperile în care sunt amplasate sobele se interzice
depozitarea materialului combustibil peste consumul necesar
pentru 24 de ore;
c) depozitarea materialelor combustibile se face la o distanță
mai mare de 1,00 m față de sobele fără acumulare de căldură
și de 0,50 m față de sobele cu acumulare de căldură;
d) mașinile și aparatele de gătit cu combustibili solizi sau
gaze, precum și rezervoarele de consum ale sobelor care
utilizează combustibili lichizi, a căror protecție termică a fost
asigurată de producător pe baza încercărilor efectuate și
acceptată la omologarea produsului, pot fi amplasate la distanțe
mai mici decât cele prevăzute mai sus doar dacă acest lucru
este precizat în instrucțiunile de folosire;
e) se interzice depozitarea materialului combustibil, a cărților,
hainelor, lumânărilor etc. deasupra sobelor;
f) în fața ușiței de alimentare a sobei, pardoseala
combustibilă se protejează cu tablă metalică având dimensiunile
de 0,70 x 0,50 m;
g) înainte de utilizare sobele și coșurile de fum trebuie
verificate amănunțit, reparate, curățate și date în exploatare în
perfectă stare de funcționare;
h) nu se admite utilizarea sobelor fără ușițe la focare și
cenușare, defecte sau izolate necorespunzător față de
elementele combustibile ale clădirilor;
i) în timpul funcționării sobelor care utilizează combustibil
solid, ușițele focarului și cenușarului trebuie menținute închise și
nezăvorâte;
j) este strict interzisă aprinderea focului în sobe prin turnare
ori stropire cu benzină, petrol sau alte lichide combustibile;
k) se interzice uscarea hainelor sau a altor materiale
combustibile pe sobe sau în imediata apropiere a lor;
l) nu se admite folosirea lemnelor mai lungi decât vatra
focarului sobei sau a cărbunilor cu o putere calorifică mai mare
decât cea stabilită de producătorul echipamentului de încălzire;
m) se desemnează persoane care să răspundă de
aprinderea și stingerea focului corespunzător fiecărui spațiu ori
fiecărei construcții la care încălzirea se realizează astfel;
n) cenușa rezultată se evacuează periodic într-un loc stabilit
și amenajat în acest scop, fără pericol de incendiu și numai după
ce se sting complet resturile de jar;
o) se interzice funcționarea sobelor supraîncălzite.

25

Art. 71. — La exploatarea sobelor fără acumulare de căldură,
suplimentar față de regulile menționate la art. 70 se respectă și
următoarele măsuri:
a) distanța dintre sobe sau burlane și materialele
combustibile învecinate să fie de cel puțin 1,00 m, iar față de
cele greu combustibile de 0,70 m;
b) la sobele cu înălțimea picioarelor de cel puțin 0,25 m,
pardoseala de sub acestea se protejează printr-un strat izolator
de cărămidă plină, având grosimea de 6 cm, cu mortar de argilă
sau prin două straturi de pâslă îmbibată cu soluție de argilă ori
cu alt material incombustibil având aceeași capacitate
termoizolatoare, peste care se pune tablă;
c) postamentul termoizolator trebuie să depășească
perimetrul sobei cu 0,25 m, iar în fața focarului cu 0,50 m;
d) când sobele nu au picioare sau picioarele sunt mai scurte
de 0,25 m, pentru a se izola față de pardoselile combustibile se
protejează printr-un postament format din două rânduri de
cărămidă, pe lat, cu mortar de argilă, sau alcătuit din alte
materiale incombustibile termoizolatoare echivalente termic.
Art. 72. — La exploatarea instalațiilor de ventilare se
respectă următoarele reguli principale:
a) sistemele de ventilare natural-organizată și sistemele de
ventilare mecanică ale încăperilor în atmosfera cărora se degajă
gaze, vapori, praf sau pulberi combustibile se întrețin și se
utilizează astfel încât în exploatarea normală să se evite
posibilitatea acumulării acestor substanțe în cantități ce pot
prezenta pericol de incendiu ori explozie;
b) la prizele de ventilare se mențin plasele de sârmă sau
grătarele de protecție în bună stare, astfel încât să se împiedice
pătrunderea diferitelor corpuri străine în canalele de ventilare;
c) amplasarea în încăperi a gurilor de absorbție se face în
raport cu greutatea specifică a gazelor sau a vaporilor ce se
evacuează, iar la ventilările locale, acestea trebuie să se afle
cât mai aproape de locul de formare a vaporilor, a gazelor sau
a pulberilor combustibile;
d) ventilatoarele montate în încăperile și zonele cu degajări
de substanțe combustibile, precum gaze, vapori sau praf, care
pot forma cu aerul amestecuri explozive sau care vehiculează
astfel de substanțe, se mențin în bună stare de funcționare și
se prevăd cu protecții corespunzătoare mediului;
e) menținerea unei exhaustări continue și a unei viteze
constante de circulație a aerului în canale, pentru înlăturarea
posibilităților de formare a amestecurilor explozive;
f) interzicerea utilizării surselor de căldură sau a scânteilor
la instalațiile amplasate în medii în care există praf, vapori ori
gaze combustibile sau inflamabile;
g) întreținerea, verificarea și curățarea periodică a canalelor,
tubulaturii și a ventilatoarelor de depunerile combustibile;
h) limitarea posibilităților de propagare a incendiilor prin
canalele sistemului de ventilare, prin întreținerea în bune condiții
a clapetelor antifoc prevăzute;
i) se interzice evacuarea, prin aceeași instalație de ventilare,
a substanțelor combustibile și a celor inflamabile, precum și a
substanțelor care, în amestec, pot provoca aprindere sau
explozie.
Art. 73. — La exploatarea instalațiilor de ventilare amplasate
în medii care prezintă pericol de incendiu sau explozie se
respectă următoarele reguli:
a) tubulatura de aspirație trebuie să asigure posibilitatea
curățării ei fără dificultate;
b) conductele de ventilare să fie bine întreținute, pentru a se
preveni scăpările de particule și de vapori inflamabili;
c) grătarele care se află deasupra canalelor de aspirație ce
sunt dispuse sub podea trebuie executate din materiale ce nu
produc scântei la lovire.

26

MONITORUL OFICIAL AL ROMÂNIEI, PARTEA I, Nr. 580/20.VIII.2009

Art. 74. — La exploatarea instalațiilor de protecție împotriva
trăsnetului se respectă următoarele reguli:
a) menținerea și exploatarea în stare de funcționare, cu
asigurarea integrității tuturor elementelor componente, precum
și a continuității între acestea;
b) verificarea și întreținerea se efectuează numai de personal
specializat și conform cerințelor reglementărilor tehnice în
vigoare;
c) verificarea periodică conform unui grafic stabilit, cu
urmărirea menținerii, pe întreaga durată de exploatare, a
integrității fizice, a continuității și bunei funcționări a tuturor
elementelor componente, inclusiv a prizei de împământare.
CAPITOLUL V
Reguli și măsuri specifice instalațiilor și sistemelor
de protecție împotriva incendiilor
Art. 75. — Mijloacele tehnice de apărare împotriva incendiilor
care echipează sau dotează construcțiile din obiectivele de cult
se amplasează și/sau se depozitează, conform documentațiilor
tehnice de execuție și reglementărilor specifice, în locuri ferite de
intemperii, agenți corozivi, efecte negative ale temperaturii etc.
sau, după caz, se protejează corespunzător mediilor în care se
utilizează.
Art. 76. — La amplasarea mijloacelor tehnice de apărare
împotriva incendiilor care sunt utilizate de personalul de la
locurile de muncă și/sau de forțele de intervenție în caz de
incendiu se au în vedere următoarele cerințe:
a) locurile de amplasare să fie vizibile, ușor accesibile, pe
căi de evacuare, coridoare, holuri, în zonele ieșirilor și în alte
asemenea spații și la distanțe optime față de focarele cele mai
probabile;
b) înălțimea de montare și greutatea acestora să fie pe
măsura capacității fizice a persoanelor care le utilizează;
c) să fie bine fixate și să nu împiedice evacuarea persoanelor
în caz de incendiu.
Art. 77. — Locurile de amplasare a mijloacelor tehnice de
apărare împotriva incendiilor se indică prin marcaje sau panouri
de semnalizare, conform prevederilor legale.
Art. 78. — La amplasarea stingătoarelor în perimetrul
suprafeței protejate se recomandă respectarea următoarelor
valori ale distanțelor și înălțimii de montare:
a) maximum 15 m și 20 m față de cele mai importante focare
de incendiu din clasele B și A;
b) minimum 2 m față de focarele posibile;
c) maximum 1,4 m înălțime față de pardoseală.
Art. 79. — Mijloacele tehnice de apărare împotriva incendiilor
se marchează în conformitate cu prevederile reglementărilor
tehnice și ale standardelor specifice, iar pe întreaga durată a
exploatării se asigură lizibilitatea marcajelor, precum și
protejarea acestora împotriva deteriorărilor de orice fel.
Art. 80. — Mijloacele tehnice de apărare împotriva incendiilor
care echipează și dotează construcțiile care funcționează în
cadrul obiectivelor de cult se mențin permanent în stare de
funcționare, cu asigurarea fiabilității și eficienței necesare,
conform reglementărilor tehnice.
Art. 81. — Persoanele cu atribuții de conducere de la
obiectivele de cult asigură executarea periodică a controlului
stării de funcționare a mijloacelor tehnice de apărare împotriva
incendiilor cu care acestea sunt echipate și dotate, prin
persoanele anume desemnate și instruite în acest scop.
Art. 82. — Controlul stării de funcționare a mijloacelor tehnice
de apărare împotriva incendiilor se execută conform prevederilor
cuprinse în reglementările tehnice, precum și în instrucțiunile
tehnice elaborate de proiectanți și/sau de producători.

Art. 83. — Se asigură funcționarea la parametrii proiectați a
mijloacelor tehnice de apărare împotriva incendiilor, potrivit
documentației tehnice, pe întreaga durată de exploatare a
construcțiilor și instalațiilor din cadrul obiectivelor de cult, precum
și la schimbarea de destinație, extinderea, modernizarea,
conservarea și restaurarea acestora.
Art. 84. — Încărcarea stingătoarelor și a altor aparate de
stins incendii cu substanțe de stingere se face de către
persoane juridice și, după caz, fizice, atestate potrivit legii.
Art. 85. — Lucrările de verificare, întreținere și reparare a
mijloacelor tehnice de apărare împotriva incendiilor se execută
numai de către persoane juridice și, după caz, fizice, atestate
potrivit prevederilor legale, iar periodicitatea lucrărilor se
stabilește conform reglementărilor tehnice de exploatare și
precizărilor producătorilor.
Art. 86. — Pe timpul lucrărilor de verificare și întreținere se
procedează la controlul complet al funcționării sistemelor,
instalațiilor, echipamentelor și aparatelor în cauză, iar dacă se
constată abateri de la condițiile de funcționare stabilite inițial,
parametrii caracteristici trebuie reglați și aduși la valorile care
să asigure buna funcționare a acestor mijloace.
Art. 87. — Pe perioadele de oprire a funcționării sistemelor,
instalațiilor, aparatelor și dispozitivelor de semnalizare,
alarmare, avertizare, alertare, limitare și stingere a incendiilor,
pentru executarea lucrărilor de întreținere și reparare ori în caz
de opriri accidentale, persoanele cu atribuții de conducere
trebuie să asigure condiții pentru adoptarea măsurilor tehnice și
organizatorice suplimentare pentru evitarea producerii unor
eventuale incendii, precum și de acțiune în caz de necesitate.
Art. 88. — (1) Mijloacele tehnice de apărare împotriva
incendiilor care echipează și dotează construcțiile care
funcționează în cadrul obiectivelor de cult, precum și substanțele
de stingere se realizează, se amplasează, se depozitează, se
manipulează și se utilizează astfel încât să nu pună în pericol
viața și integritatea persoanelor, a utilizatorilor, inclusiv a
membrilor forțelor de intervenție.
(2) La echiparea și dotarea construcțiilor și instalațiilor
aferente obiectivelor de cult se utilizează numai mijloace tehnice
de apărare împotriva incendiilor, certificate sau agrementate,
potrivit legii.
Art. 89. — Sistemele și instalațiile automate pentru stingerea
incendiilor se prevăd cu dispozitive de avertizare a persoanelor
și a celorlalți utilizatori, de tip optic și acustic, pentru
semnalizarea intrării acestora în funcțiune.
Art. 90. — În cazul în care substanțele stingătoare deversate
automat în caz de incendiu pot pune în pericol viața utilizatorilor
din zonele protejate, sistemele și instalațiile de stingere se
prevăd cu dispozitive de temporizare care să întârzie intrarea
acestora în funcțiune cu o perioadă prestabilită.
Art. 91. — Perioada dintre declanșarea semnalului de
avertizare și intrarea în funcțiune a sistemului ori instalației de
stingere se calculează astfel încât să se asigure evacuarea
tuturor utilizatorilor din orice punct al zonei protejate.
Art. 92. — Ușile de acces în zone, spații sau încăperi în care
sunt posibile deversări ale substanțelor stingătoare ce pot pune
în pericol viața utilizatorilor, precum și căile de evacuare din
aceste locuri se marchează cu inscripții de avertizare asupra
pericolului, amplasate în locuri vizibile pentru personalul de la
locurile de muncă și forțele de intervenție.
Art. 93. — Semnalele optice și acustice produse de
dispozitivele de avertizare trebuie să îndeplinească, cumulativ,
următoarele condiții:
a) să fie inactive în starea de așteptare;
b) să indice toate căile de acces în zonele de stingere;

MONITORUL OFICIAL AL ROMÂNIEI, PARTEA I, Nr. 580/20.VIII.2009
c) să poată fi clar identificate și percepute cu tonalități diferite,
la începutul și la sfârșitul perioadei de temporizare;
d) să nu poată fi oprite înainte de expirarea timpului de
funcționare a sistemului ori instalației de stingere;
e) să fie în concordanță cu capacitățile psihomotorii ale
utilizatorilor.
Art. 94. — Pe timpul exploatării construcțiilor care
funcționează în cadrul obiectivelor de cult, persoanele cu
atribuții de conducere trebuie să stabilească măsuri tehnicoorganizatorice care să asigure menținerea condițiilor și
caracteristicilor specifice care s-au avut în vedere la proiectarea
și realizarea sistemelor, instalațiilor, aparatelor și dispozitivelor
de semnalizare, alarmare, avertizare, alertare, limitare și
stingere a incendiilor.
CAPITOLUL VI
Planificarea și executarea exercițiilor de evacuare
în caz de incendiu
Art. 95. — Pentru evacuarea utilizatorilor și a bunurilor din
construcțiile care funcționează în cadrul obiectivelor de cult în
condiții de siguranță, se adoptă următoarele măsuri:
a) se instruiește periodic personalul propriu privind
modalitățile practice, concrete, de asigurare a evacuării
persoanelor ori, după caz, a salvării persoanelor care nu se pot
evacua singure, care își desfășoară activitatea permanent în
obiectiv;
b) se instruiește, după caz, personalul din afara obiectivului
care desfășoară diverse activități sezoniere în obiectiv sau care
este cazat în spațiile proprii privind modalitățile practice,
concrete, de asigurare a evacuării persoanelor ori, după caz, a
salvării persoanelor care nu se pot evacua singure;
c) se instruiește periodic personalul propriu privind
modalitățile practice, concrete, de asigurare a salvării obiectelor
de valoare deținute în cadrul obiectivului în cazul producerii unui
incendiu, cu precizarea ordinii de salvare, prioritatea în salvare
fiind determinată de valoarea acestora, a personalului
nominalizat pentru salvare, a pazei obiectelor evacuate, a
locurilor de adăpostire și, după caz, a mijloacelor auto alocate.
Art. 96. — (1) Cel puțin o dată pe semestru, în cadrul fiecărui
obiectiv de cult la care își desfășoară activitatea permanent
minimum 10 persoane ori care deține colecții muzeale având
caracter religios, se efectuează un exercițiu de evacuare în caz
de incendiu a persoanelor și a bunurilor de valoare, activitate la
care participă întreg personalul.
(2) Cel puțin anual unul dintre exercițiile efectuate potrivit
prevederilor alin. (1) este coordonat prin participarea, la fața
locului, a unui inspector de prevenire din cadrul inspectoratului
pentru situații de urgență în a cărui zonă de competență
funcționează obiectivul respectiv.
Art. 97. — Persoanele cu atribuții de conducere asigură
măsuri pentru instruirea personalului și a persoanelor cazate
pentru prevenirea producerii unor situații deosebite ca urmare a
neefectuării unor manevre strict obligatorii la părăsirea locului
de muncă pe durata participării la exercițiu, precum neoprirea
alimentării cu energie electrică a unor utilaje care se pot
supraîncălzi, nestingerea lumânărilor din lăcașuri de cult
înaintea rămânerii acestuia fără supraveghere ori neoprirea
alimentării cu gaze a mijloacelor de încălzire, nestingerea
candelelor, neoprirea alimentării mijloacelor de preparat hrană
ori alte operațiuni necesare.
Art. 98. — Pe timpul exercițiilor de evacuare se urmărește
inclusiv nivelul de respectare a regulilor privind comportamentul
personalului în vederea evitării panicii, a busculadelor și pentru
acționarea coordonată.

27

CAPITOLUL VII
Echiparea și dotarea cu instalații, sisteme, utilaje
și mijloace tehnice de protecție împotriva incendiilor
Art. 99. — Echiparea și dotarea construcțiilor care
funcționează în cadrul obiectivelor de cult cu instalații de
protecție împotriva incendiilor și alte mijloace tehnice de apărare
împotriva incendiilor, stabilirea categoriilor, tipurilor și
parametrilor specifici, precum și dimensionarea și amplasarea
acestora se asigură conform prezentelor dispoziții generale,
precum și reglementărilor tehnice.
Art. 100. — (1) Scoaterea din funcțiune a mijloacelor tehnice
de apărare împotriva incendiilor fără luarea unor măsuri
alternative de apărare împotriva incendiilor ori neasigurarea
parametrilor necesari funcționării acestora în condiții de eficiență
sunt strict interzise.
(2) Măsurile alternative de apărare împotriva incendiilor
adoptate se comunică în scris inspectoratului pentru situații de
urgență în a cărui zonă de competență funcționează obiectivul.
Art. 101. — Echiparea cu instalații de detectare și semnalizare
a incendiilor, precum și dotarea cu mijloace tehnice de primă
intervenție se realizează conform prevederilor prezentelor
dispoziții generale, avându-se în vedere următoarele criterii:
a) asigurarea echipării cu instalații de detectare și
semnalizare a incendiului a construcțiilor care adăpostesc
colecții muzeale având caracter religios, a monumentelor
înscrise în Lista patrimoniului mondial ori care sunt încadrate în
categoria monumentelor istorice din grupa A — monumente
istorice de valoare națională și universală sau din grupa B —
monumente istorice reprezentative pentru patrimoniul cultural
local;
b) asigurarea mijloacelor specifice pentru alarmarea
personalului la producerea unui incendiu, pentru toate clădirile
și incintele obiectivelor de cult aflate în exploatare;
c) asigurarea dotării cu stingătoare portative de incendiu
adecvate, în număr de cel puțin unul la o suprafață de 200 m2,
dar minimum două stingătoare pe nivel;
d) asigurarea dotării cu scări care să permită accesul
personalului de intervenție până la streașina acoperișului;
e) dotarea construcțiilor aparținând obiectivelor de cult cu
rezerve suficiente de apă ce se păstrează în butoaie și cu găleți
necesare, în cazul în care nu este asigurată rețea de hidranți
exteriori de incendiu, precum și cu scară manuală care să
permită intervenția la acoperișul construcțiilor.
Art. 102. — (1) Pentru stingătoarele portative, documentele
de referință sunt Directiva 97/23/CE a Parlamentului European
și a Consiliului din 29 mai 1997 de apropiere a legislațiilor
statelor membre referitoare la echipamentele sub presiune și
SR EN 3 (cu părțile sale). Referitor la performanțele de stingere,
acestea trebuie să îndeplinească următoarele condiții:
a) stingătoarele cu CO2 trebuie să aibă performanța de
stingere cel puțin conformă cu focar 55B;
b) stingătoarele cu pulbere trebuie să aibă performanța de
stingere cel puțin conformă cu focare 21A, 113B;
c) stingătoarele cu apă pulverizată/spumă trebuie să aibă
performanța de stingere cel puțin conformă cu focare 21A, 113B.
(2) Pentru stingătoarele mobile cu încărcătura nominală de
50 kg/l sau 50 l, documentul de referință este SR EN 1866-1:2008.

28

MONITORUL OFICIAL AL ROMÂNIEI, PARTEA I, Nr. 580/20.VIII.2009

MINISTERUL DEZVOLTĂRII REGIONALE ȘI LOCUINȚEI
Nr. 509 din 10 iulie 2009

MINISTERUL FINANȚELOR PUBLICE
Nr. 2.471 din 14 august 2009

ORDIN
privind aprobarea Normelor metodologice pentru aplicarea prevederilor cap. V din titlul II
partea a II-a din Ordonanța de urgență a Guvernului nr. 99/2006 privind instituțiile de credit
și adecvarea capitalului
În temeiul prevederilor art. 317 din cap. V din titlul II partea a II-a din Ordonanța de urgență a Guvernului nr. 99/2006
privind instituțiile de credit și adecvarea capitalului, aprobată cu modificări și completări prin Legea nr. 227/2007, cu modificările și
completările ulterioare, al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și al art. 12 alin. (5) din Hotărârea Guvernului nr. 33/2009 privind
organizarea și funcționarea Ministerului Dezvoltării Regionale și Locuinței, cu modificările ulterioare,
ministrul dezvoltării regionale și locuinței și ministrul finanțelor publice emit următorul ordin:
Art. 1. — Se aprobă Normele metodologice pentru aplicarea
prevederilor cap. V din titlul II partea a II-a din Ordonanța de
urgență a Guvernului nr. 99/2006 privind instituțiile de credit și
adecvarea capitalului, aprobată cu modificări și completări prin

Legea nr. 227/2007, cu modificările și completările ulterioare,
prevăzute în anexa care face parte integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul dezvoltării regionale și locuinței,
Vasile Blaga

p. Ministrul finanțelor publice,
Gheorghe Gherghina,
secretar de stat

ANEXĂ

NORME METODOLOGICE

pentru aplicarea prevederilor cap. V din titlul II partea a II-a din Ordonanța de urgență a Guvernului nr. 99/2006
privind instituțiile de credit și adecvarea capitalului
CAPITOLUL I
Persoane îndreptățite să primească prime de stat;
cuantumul primei
Art. 1. — (1) Prima de stat se acordă clienților, persoane
fizice cu cetățenia română și cu domiciliul stabil în România,
care au încheiat un contract de economisire-creditare cu o
bancă de economisire și creditare în domeniul locativ.
(2) La încheierea unui contract de economisire-creditare,
banca de economisire și creditare în domeniul locativ verifică
datele personale ale titularului de contract, cuprinse în actul de
identitate (carte de identitate, buletin de identitate, pașaport), în
vederea constatării îndeplinirii condițiilor pentru acordarea
primei de stat prevăzute la alin. (1), și anume:
a) numele și prenumele;
b) codul numeric personal (CNP);
c) cetățenia;
d) domiciliul.
(3) Datele personale prevăzute la alin. (2) se vor înregistra în
formă electronică și/sau scriptică în baza de date a băncii de
economisire și creditare în domeniul locativ și vor fi utilizate
pentru stabilirea cuantumului primei de stat care se va acorda
titularului contractului de economisire-creditare încheiat cu
banca de economisire și creditare în domeniul locativ, în
completarea depunerilor efectuate de către acesta în cursul unui
an calendaristic.

(4) Banca de economisire și creditare în domeniul locativ va
include în contractul de economisire-creditare clauze referitoare
la:
a) obligația clientului să notifice băncii de economisire și
creditare în domeniul locativ orice modificări ale datelor
prevăzute la alin. (2) lit. a), c) și d) în termen de 30 de zile de la
data producerii acestora, cu precizarea situației sale la data de
31 decembrie a anului pentru care se solicită prima de stat;
b) împuternicirea de către client a băncii de economisire și
creditare în domeniul locativ în vederea solicitării de către
aceasta a primei de stat în numele său.
(5) Beneficiază de primă de stat numai persoanele titulare
ale contractelor de economisire-creditare, indiferent de
persoanele care au efectuat depunerile în numele acestora.
Art. 2. — (1) Prima de stat se stabilește la 25% din suma
economisită în anul respectiv de către client și nu poate depăși
echivalentul în lei a 250 euro, calculat la rata de schimb leu/euro
comunicată de Banca Națională a României pentru ultima zi
lucrătoare a anului de economisire.
(2) În cazul în care o persoană încheie mai multe contracte
de economisire-creditare cu una sau mai multe bănci de
economisire și creditare în domeniul locativ, suma primelor de
stat acordate nu poate depăși cuantumul maxim prevăzut la
alin. (1).
(3) În cazul încheierii de contracte de economisire-creditare
de către un titular de contract de economisire-creditare cu una

MONITORUL OFICIAL AL ROMÂNIEI, PARTEA I, Nr. 580/20.VIII.2009
sau mai multe bănci de economisire și creditare în domeniul
locativ, acordarea primei de stat se face astfel:
a) în cazul în care suma primelor stabilite ca urmare a
depunerilor realizate de către titular în baza contractului/
contractelor de economisire-creditare ale sale la banca/băncile
de economisire și creditare în domeniul locativ nu depășește
plafonul maxim de acordare a primei de stat, prima de stat
acordată titularului prin intermediul băncii/băncilor de
economisire și creditare în domeniul locativ este egală cu suma
primelor calculate pentru depunerile pe fiecare contract de
economisire-creditare la banca/băncile de economisire și
creditare în domeniul locativ, astfel:
P = ΣPi = Σ(0,25 x Di) = 0,25 x ΣDi, unde:
i = 1,.... n;
Pi — prima care trebuie acordată de stat titularului prin
intermediul băncii de economisire și creditare - i;
P — prima totală pe care trebuie să o primească titularul;
Di — suma depunerii realizate de către titular la banca de
economisire și creditare - i;
Pi = 0,25 x Di - prima pe care statul o acordă titularului prin
intermediul băncii de economisire și creditare - i;
b) în cazul în care suma primelor care trebuie acordate
pentru mai multe contracte de economisire-creditare încheiate la
una sau la mai multe bănci de economisire și creditare este mai
mare decât plafonul maxim de acordare a primei de stat, prima
de stat acordată titularului prin intermediul băncii de economisire
și creditare este egală cu valoarea plafonului maxim, conform
legii, și este compusă din suma primelor acordate de către
fiecare bancă de economisire și creditare, astfel:
P = Pm = ΣPi, unde:
P — prima totală pe care trebuie să o primească titularul;
Pm — prima de stat maximă pe care o poate primi titularul;
Pi — prima care trebuie acordată de stat beneficiarului prin
intermediul băncii de economisire și creditare - i, unde:
Pi = (Di/ΣDi) x Pm, unde:
Di — suma depunerii realizate de către titular la banca de
economisire și creditare - i.
(4) Prima de stat se capitalizează la contul de depozit al
clientului și este luată în calcul la calculul dobânzii aferente
contractului de economisire-creditare.
CAPITOLUL II
Condiții de acordare a primei de stat
Art. 3. — (1) Clientul băncii de economisire și creditare în
domeniul locativ va beneficia anual de prima de stat, cu condiția
să fi încheiat un contract de economisire-creditare pentru o
durată de minimum 5 (cinci) ani, fără a fi necesară justificarea
utilizării în scop locativ a sumei economisite, precum și să nu se
fi efectuat de către banca de economisire și creditare în
domeniul locativ, la solicitarea clientului, restituiri totale sau
parțiale din sumele economisite, înainte de expirarea termenului
de economisire.
(2) Prin derogare de la prevederile alin. (1), beneficiază de
prima de stat, în condițiile legii și ale prezentelor norme
metodologice, clienții cărora li se restituie sumele economisite
înainte de expirarea termenului de economisire stabilit prin
contractul de economisire-creditare, în una dintre următoarele
situații:

29

a) suma economisită și/sau suma contractată este pusă la
dispoziție după repartizare, iar cel care a economisit utilizează
suma primită pentru activități în domeniul locativ;
b) în cazul cesiunii contractului de economisire-creditare, iar
după repartizare, suma economisită și/sau suma contractată se
utilizează pentru activități în domeniul locativ de către cesionar;
c) cel care a economisit pentru activități în domeniul locativ
sau soțul/soția acestuia a decedat ori a intrat în incapacitate
totală de muncă după încheierea contractului de economisirecreditare;
d) cel care a economisit pentru activități în domeniul locativ
a devenit șomer și perioada de șomaj este de cel puțin 9 luni
fără întrerupere și durează încă în momentul la care se solicită
restituirea sumei.
(3) Prima de stat va fi pusă la dispoziție titularului contractului
de economisire-creditare numai după verificarea de către banca
de economisire și creditare în domeniul locativ a îndeplinirii
condițiilor de acordare a primei de stat conform dispozițiilor
cuprinse în prezentul capitol.
Art. 4. — (1) În situația prevăzută la art. 3 alin. (2) lit. a),
titularul contractului de economisire-creditare este ținut a face
dovada utilizării sumei economisite și/sau a sumei contractate
puse la dispoziție, după repartizare, imediat și nemijlocit, numai
pentru activități în domeniul locativ, cu documente justificative,
conform prevederilor legale în materie și potrivit anexei care face
parte integrantă din prezentele norme metodologice. Activitățile
în domeniul locativ sunt cele definite la art. 290 lit. a) din
Ordonanța de urgență a Guvernului nr. 99/2006 privind instituțiile
de credit și adecvarea capitalului, aprobată cu modificări și
completări prin Legea nr. 227/2007, cu modificările și
completările ulterioare.
(2) În situația prevăzută la art. 3 alin. (2) lit. b), cesionarul
contractului de economisire-creditare este ținut a face dovada
cesiunii și a utilizării sumei economisite și/sau sumei contractate
sau a sumei contractate numai pentru activități în domeniul
locativ; prevederile alin. (1) se aplică în mod corespunzător.
(3) În situația prevăzută la art. 3 alin. (2) lit. c), titularul
contractului de economisire-creditare sau, după caz, succesorul
ori soțul/soția acestuia este ținut a face dovada decesului,
respectiv a incapacității totale de muncă, prin:
— certificat de deces cu dată ulterioară celei de încheiere a
contractului de economisire-creditare; sau
— certificat de persoană cu handicap gradul I sau II, eliberat
sau reconfirmat de autoritatea competentă, în baza evaluării
comisiei medicale, la o dată ulterioară datei de încheiere a
contractului de economisire-creditare.
(4) În situația prevăzută la art. 3 alin. (2) lit. d), titularul
contractului de economisire-creditare este ținut a face dovada
calității de șomer, cu carnet de șomer eliberat de către agenția
de ocupare a forței de muncă județeană sau, după caz, de către
Agenția de Ocupare a Forței de Muncă a Municipiului București,
carnet de șomer prin care să se ateste și faptul că perioada de
șomaj durează de cel puțin 9 luni fără întrerupere și se menține
încă la data punerii la dispoziție a sumei economisite.
Art. 5. — (1) Utilizarea în scop locativ a sumei economisite va
fi probată față de banca de economisire și creditare în domeniul
locativ de către client sau persoana împuternicită de acesta, în
termen de 2 ani de la data la care se consemnează și/sau se
efectuează una dintre următoarele operațiuni: plata soldului

30

MONITORUL OFICIAL AL ROMÂNIEI, PARTEA I, Nr. 580/20.VIII.2009

economisit, gajarea drepturilor rezultând din contractul de
economisire-creditare, transferul contractului de economisirecreditare către un terț, finanțarea anticipată sau intermediară.
(2) În cazul în care utilizarea sumelor în scop locativ nu este
dovedită de clientul băncii de economisire și creditare în
domeniul locativ, în condițiile art. 4 și în termenul prevăzut la
alin. (1), prima de stat nu va fi pusă la dispoziție clientului și se
va restitui Ministerului Dezvoltării Regionale și Locuinței.
(3) Banca de economisire și creditare în domeniul locativ va
putea solicita titularului de contract documente suplimentare,
care să dovedească îndeplinirea condițiilor prevăzute de lege
pentru a beneficia de prima de stat sau, după caz, utilizarea
sumei economisite și/sau a sumei contractate pentru activități
în domeniul locativ.
(4) Banca de economisire și creditare în domeniul locativ va
putea efectua verificări ale datelor și informațiilor furnizate de
client, în condițiile prevăzute de legislația aplicabilă instituțiilor de
credit aflată în vigoare.
Art. 6. — (1) În cazul decesului unei persoane îndreptățite
să primească primă de stat, numai succesorul/succesorii său/săi
legal/legali sau testamentar/testamentari are/au dreptul de a
solicita încetarea contractului de economisire-creditare sau
continuarea acestuia în nume propriu. Succesorul/succesorii
primește/primesc și prima de stat cuvenită persoanei decedate,
indiferent dacă este/sunt parte și la alte contracte de
economisire-creditare încheiate.
(2) În cazul în care există mai mulți succesori, fiecare dintre
aceștia poate opta fie pentru continuarea în nume propriu a
contractului de economisire-creditare, fie pentru restituirea
sumei economisite, proporțional cu cota succesorală pe care o
deține; fiecare succesor are obligația să notifice această opțiune
băncii de economisire și creditare în domeniul locativ.
(3) În situația în care succesorul/succesorii optează pentru
continuarea în nume propriu a contractului de economisirecreditare, banca de economisire și creditare în domeniul locativ
se va asigura că sunt îndeplinite toate condițiile pentru
încheierea unui contract de economisire-creditare.
(4) Dacă sunt îndeplinite condițiile prevăzute la alin. (3) și
succesorul/succesorii continuă în nume propriu contractul de
economisire-creditare, prima de stat va continua să fie acordată
acestuia/acestora începând din anul decesului titularului inițial
de contract, după prezentarea documentelor prevăzute la art. 4
alin. (3).
(5) În cazul în care contractul de economisire-creditare
continuat conform prevederilor alin. (4) este reziliat ulterior,
înainte de expirarea termenului de economisire stabilit prin
contract, fără să fi fost prezentate dovezile prevăzute la art. 4,
banca de economisire și creditare în domeniul locativ va restitui
Ministerului Dezvoltării Regionale și Locuinței numai cuantumul
primei de stat acordat persoanei care a continuat contractul;
prima de stat cuvenită titularului anterior de contract nu se
restituie.
(6) În cazul în care succesorul/succesorii optează pentru
încetarea contractului de economisire-creditare sau în cazul în
care nu sunt îndeplinite condițiile pentru continuarea contractului

de economisire-creditare, banca de economisire și creditare în
domeniul locativ va proceda la punerea la dispoziție a soldului
economisit sau, după caz, la împărțirea, proporțional cu cota
succesorală, atât a soldului economisit, cât și a primei de stat
aferente.
CAPITOLUL III
Stabilirea, modul de acordare și restituirea
primelor de stat
Art. 7. — (1) Dreptul la primă de stat se constituie la finele
anului de economisire. Anul de economisire este anul
calendaristic în care s-au efectuat depunerile îndreptățite la
primă de stat. Prima de stat poate fi solicitată Ministerului
Dezvoltării Regionale și Locuinței în următoarele modalități:
a) clientul va adresa băncii de economisire și creditare în
domeniul locativ o cerere scrisă în acest sens;
b) banca de economisire și creditare în domeniul locativ, în
baza împuternicirii date de client conform art. 1 alin. (4) lit. b), va
solicita prima de stat în numele acestuia. Prima de stat poate fi
solicitată până cel târziu la sfârșitul anului calendaristic următor
anului de economisire; în caz contrar, clientul va fi decăzut din
dreptul la primă de stat.
(2) Imediat după încheierea anului de economisire, băncile
de economisire și creditare în domeniul locativ calculează
primele de stat pentru toți clienții îndreptățiți să primească prima
de stat, în funcție de sumele economisite, fără a depăși
cuantumul maxim pe client, prevăzut la art. 2 alin. (1). Rezultatul
calculelor se va rotunji la leu.
(3) Sumele care trebuie luate în considerare la calcularea
primei de stat sunt constituite din depunerile efectuate în anul
pentru care se acordă prima de stat.
(4) La calcularea primei de stat nu vor fi luate în considerare:
a) sumele acordate drept prime de stat;
b) dobânzile aferente sumelor economisite potrivit
contractului de economisire-creditare;
c) depunerile care depășesc valoarea totală a contractului
de economisire-creditare.
(5) Prima de stat se suportă de la bugetul de stat, prin
bugetul Ministerului Dezvoltării Regionale și Locuinței, după
expirarea fiecărui an calendaristic, în limita creditelor bugetare
aprobate cu această destinație.
(6) După încheierea anului calendaristic, dar nu mai târziu
de data de 31 ianuarie a anului următor, băncile de economisire
și creditare în domeniul locativ vor comunica Ministerului
Dezvoltării Regionale și Locuinței următoarele date în format
electronic:
a) numărul contractului de economisire-creditare;
b) data încheierii acestuia;
c) numele și prenumele titularului contractului de
economisire-creditare;
d) codul numeric personal al titularului contractului de
economisire-creditare;
e) depunerile efectuate în anul aferent primei de stat;

MONITORUL OFICIAL AL ROMÂNIEI, PARTEA I, Nr. 580/20.VIII.2009
f) suma reprezentând prima de stat, conform calculelor
efectuate de banca de economisire și creditare în domeniul
locativ.
Art. 8. — (1) Structura datelor și cerințele tehnice vor fi
comunicate de către Ministerul Dezvoltării Regionale și Locuinței
băncii de economisire și creditare în domeniul locativ, până cel
mai târziu la data de 31 octombrie a anului pentru care se
acordă primele de stat.
(2) Ministerul Dezvoltării Regionale și Locuinței își creează
propria bază de date, care va cuprinde numele, prenumele și
codurile numerice personale ale persoanelor care au renunțat la
sau au pierdut cetățenia română în anul aferent primei de stat.
Acestor persoane nu li se acordă primă de stat.
(3) În vederea identificării solicitărilor multiple de primă de
stat, Ministerul Dezvoltării Regionale și Locuinței verifică datele
tuturor băncilor de economisire și creditare în domeniul locativ.
În cazul în care suma primelor de stat solicitate pentru o
persoană este mai mare decât cuantumul maxim admis,
aceasta se reduce în mod corespunzător și suma de corectură
se înregistrează în evidențele băncii de economisire și creditare
în domeniul locativ. În vederea calculului sumei de corectură
pentru fiecare bancă de economisire și creditare în domeniul
locativ, din prima calculată conform prevederilor art. 2 alin. (3)
lit. b) se scade prima calculată și conform dispozițiilor art. 2
alin. (3) lit. a).
(4) Ministerul Dezvoltării Regionale și Locuinței va arhiva
toate datele în vederea unor eventuale verificări ulterioare.
(5) Anual, până cel târziu la sfârșitul lunii februarie, Ministerul
Dezvoltării Regionale și Locuinței va transmite băncilor de
economisire și creditare în domeniul locativ seturile de date
corectate și, ulterior, va vira sumele aferente primelor de stat
solicitate și, după caz, corectate, în termenul stabilit la art. 7
alin. (5).
(6) Băncile de economisire și creditare în domeniul locativ își
vor modifica datele privind primele de stat în funcție de seturile
de date comunicate de Ministerul Dezvoltării Regionale și
Locuinței și în baza acestora vor credita conturile aferente
contractelor de economisire-creditare cu primele de stat
corespunzătoare.
Art. 9. — (1) În cazul în care, prin mijloace proprii sau din
comunicarea unei terțe părți, banca de economisire și creditare
în domeniul locativ constată că atribuirea primei de stat este
nejustificată sau prima de stat nu a fost alocată în cuantumul
prevăzut de lege, aceasta are obligația să facă rectificarea
cuvenită. Dacă contractul de economisire-creditare a încetat și
recuperarea primei de stat nu s-a făcut pe durata valabilității
acestuia, banca de economisire și creditare în domeniul locativ
va înștiința Ministerul Dezvoltării Regionale și Locuinței și va lua
toate măsurile pentru restituirea primei de stat încasate
necuvenit de beneficiarul acesteia, potrivit reglementărilor legale
în materie.
(2) Clientul va fi informat cu privire la corectarea cuantumului
primei de stat cel mai târziu odată cu primirea următorului extras
de cont. Clientul poate contesta motivul corectării cuantumului

31

primei de stat în termen de un an de la informare și va adresa
contestația băncii de economisire și creditare în domeniul
locativ. Banca de economisire și creditare în domeniul locativ va
analiza contestațiile primite și va comunica, în termen de 30 de
zile, atât clienților, cât și Ministerului Dezvoltării Regionale și
Locuinței deciziile luate în soluționarea acestora.
(3) Banca de economisire și creditare în domeniul locativ va
arhiva toate corecturile de primă de stat rezultate în urma
aplicării prevederilor alin. (1) și (2).
(4) Banca de economisire și creditare în domeniul locativ
răspunde ca fidejusor, alături de clientul care primește o primă
de stat necuvenită. Banca de economisire și creditare în
domeniul locativ va returna Ministerului Dezvoltării Regionale și
Locuinței primele de stat virate în mod nejustificat și penalitățile
aferente, calculate la nivelul celor datorate pentru executarea
cu întârziere a obligațiilor bugetare. Primele de stat reacordate
clientului în baza unei contestații admise a acestuia vor fi
scăzute din sumele pe care banca de economisire și creditare
în domeniul locativ urmează să le restituie ca prime de stat
necuvenite. În acest scop băncile de economisire și creditare în
domeniul locativ comunică Ministerului Dezvoltării Regionale și
Locuinței soldul corecturilor de primă de stat efectuate.
CAPITOLUL IV
Dispoziții finale
Art. 10. — După obținerea autorizării emise de Banca
Națională a României, banca de economisire și creditare în
domeniul locativ va înștiința Ministerul Dezvoltării Regionale și
Locuinței și va transmite acestuia Condițiile generale de afaceri,
Condițiile generale ale contractelor de economisire-creditare,
împreună cu raportul auditorului independent.
Art. 11. — (1) Până la data de 15 mai a fiecărui an
calendaristic, banca de economisire și creditare în domeniul
locativ va transmite Ministerului Dezvoltării Regionale și
Locuinței Planul de afaceri actualizat pentru anul calendaristic în
curs, care să includă și o prognoză privind cuantumul primelor
de stat, însoțit de raportul auditorului independent. Pe baza
datelor din aceste documente Ministerul Dezvoltării Regionale și
Locuinței va fundamenta cuantumul surselor financiare
necesare plății primelor de stat suportate de la bugetul de stat.
(2) În primul an de funcționare, dacă obținerea autorizării
emise de Banca Națională a României, prevăzută la art. 10, este
ulterioară datei de 15 mai, documentele prevăzute la alin. (1) se
transmit, de regulă, în termen de 15 zile de la data obținerii
autorizării.
Art. 12. — Ministerul Dezvoltării Regionale și Locuinței va
verifica, cel puțin o dată pe an, corectitudinea calculării de către
banca de economisire și creditare în domeniul locativ a primelor
de stat solicitate de clienți.

32

MONITORUL OFICIAL AL ROMÂNIEI, PARTEA I, Nr. 580/20.VIII.2009
ANEXĂ
la normele metodologice

L I S TA

documentelor necesare pentru certificarea utilizării sumelor acumulate numai pentru activități în domeniul locativ
Tipul de activitate în domeniul locativ*)

Acte și documente doveditoare**)

— construirea de locuințe noi sau activitățile prevăzute în
art. 290 lit. a) pct. 7 din Ordonanța de urgență a Guvernului
nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007,
cu modificările și completările ulterioare

— documente care atestă forma juridică de deținere a
terenului destinat construcției
— autorizație de construire
— proiect de execuție, deviz estimativ, contracte încheiate cu
societăți specializate sau persoane fizice autorizate

— extinderea, modernizarea, reabilitarea, consolidarea de
locuințe și viabilizarea de terenuri

— act de proprietate (deținere) imobil/teren
— autorizație de construire
— proiect de execuție, deviz estimativ, contracte încheiate cu
societăți specializate sau persoane fizice autorizate
— antecontract de vânzare-cumpărare
— contract de vânzare-cumpărare
— antecontract de vânzare-cumpărare
— contract de vânzare-cumpărare

— cumpărarea unei locuințe
— cumpărarea de terenuri intravilane

*) Pentru tipurile de activități în domeniul locativ pentru care legea nu prevede obținerea autorizației de construire se vor prezenta facturi, bonuri fiscale
și/sau alte documente prin care se face dovada procurării legale a materialelor și/sau a efectuării lucrărilor.
**) În funcție de particularitățile fiecărui caz, pot fi solicitate și alte documente justificative, conform prevederilor legale.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 580/20.VIII.2009 conține 32 de pagini.

Prețul: 6,40 lei

&JUYDGY|433021]
ISSN 1453—4495

