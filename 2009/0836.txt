Anul 177 (XXI) — Nr. 836

PARTEA I

LEGI, DECRETE, HOTĂRÂRI ȘI ALTE ACTE

Vineri, 4 decembrie 2009

SUMAR

Pagina
lit. a) din Ordonanța Guvernului nr. 92/2003 privind
Codul de procedură fiscală, prin raportare la art. 403
alin. 1 din Codul de procedură civilă ..........................

DECIZII ALE CURȚII CONSTITUȚIONALE
Decizia nr. 1.234 din 6 octombrie 2009 referitoare la excepția
de neconstituționalitate a dispozițiilor art. 25 și art. 48
alin. (1) lit. a) din Legea nr. 164/2001 privind pensiile
militare de stat ............................................................

2–3

Decizia nr. 1.235 din 6 octombrie 2009 referitoare la excepția
de neconstituționalitate a prevederilor art. 34 alin. (2)
și (3) din Legea nr. 46/2008 — Codul silvic................

4–5

Decizia nr. 1.281 din 8 octombrie 2009 referitoare la excepția
de neconstituționalitate a prevederilor art. 16 alin. (9)
din titlul VII al Legii nr. 247/2005 privind reforma în
domeniile proprietății și justiției, precum și unele
măsuri adiacente ........................................................

5–7

Decizia nr. 1.361 din 27 octombrie 2009 referitoare la excepția
de neconstituționalitate a dispozițiilor art. 326 alin. 3
din Codul de procedură civilă ....................................

7–8

Decizia nr. 1.362 din 27 octombrie 2009 referitoare la excepția
de neconstituționalitate a dispozițiilor art. 148 alin. (2)

Pagina

8–9

Decizia nr. 1.363 din 27 octombrie 2009 referitoare la excepția
de neconstituționalitate a dispozițiilor art. 13 alin. (1),
(3) și (4) din Ordonanța de urgență a Guvernului
nr. 43/2002 privind Direcția Națională Anticorupție ....

10–11

Decizia nr. 1.364 din 27 octombrie 2009 referitoare la excepția
de neconstituționalitate a dispozițiilor art. 4 din Legea
sindicatelor nr. 54/2003, teza referitoare la magistrați....

12–13

Decizia nr. 1.392 din 29 octombrie 2009 referitoare la excepția
de neconstituționalitate a dispozițiilor art. 5 alin. (1)
teza întâi din titlul XIII al Legii nr. 247/2005 privind
reforma în domeniile proprietății şi justiției, precum și
unele măsuri adiacente ..............................................

13–14

Decizia nr. 1.393 din 29 octombrie 2009 referitoare la excepția
de neconstituționalitate a dispozițiilor art. 317 și
art. 318 din Codul de procedură civilă........................

15–16

2

MONITORUL OFICIAL AL ROMÂNIEI, PARTEA I, Nr. 836/4.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.234
din 6 octombrie 2009

referitoare la excepția de neconstituționalitate a dispozițiilor art. 25 și art. 48 alin. (1) lit. a)
din Legea nr. 164/2001 privind pensiile militare de stat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 25 și art. 48 alin. (1) lit. a) din Legea
nr. 164/2001 privind pensiile militare de stat, excepție ridicată
de Constantin Badea în Dosarul nr. 13.907/3/2008 al
Tribunalului București — Secția a VIII-a conflicte de muncă și
asigurări sociale.
La apelul nominal răspunde autorul excepției, asistat de
avocat. Lipsește partea Ministerul Apărării, față de care
procedura de citare este legal îndeplinită.
Având cuvântul, reprezentantul autorului excepției arată că
prevederile legii referitoare la acordarea pensiei suplimentare
ar trebui să se aplice în mod egal tuturor celor care au contribuit
la fondul de pensie suplimentară, fără a se stabili un plafon care
face ca persoanele care au o vechime în muncă mai mare să nu
mai poată beneficia de dreptul amintit.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că textul de lege se aplică în mod egal tuturor
persoanelor aflate în situații egale, fără privilegii ori discriminări.
C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2009, pronunțată în Dosarul
nr. 13.907/3/2008, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 25 și art. 48 alin. (1) lit. a) din Legea
nr. 164/2001 privind pensiile militare de stat. Excepția a fost
ridicată de Constantin Badea cu prilejul soluționării unei cauze
civile având ca obiect cererea de recalculare a pensiei pentru
limită de vârstă.
În motivarea excepției de neconstituționalitate autorul
acesteia susține, în esență, că textele de lege criticate sunt contrare
art. 16 alin. (1) din Constituție. În acest sens, arată că, până la
modificarea Legii nr. 164/2001 prin art. I pct. 8 și 9 din Ordonanța
de urgență a Guvernului nr. 77/2007, aprobată cu modificări și
completări prin Legea nr. 14/2008, pensia militară avea trei
componente: pensia de serviciu, sporul procentual de 9% pentru

contribuția la fondul de pensie suplimentară, acordat conform
art. 78 alin. (1) lit. c) din aceeași lege, și sporul procentual de
20% stabilit potrivit art. 11 alin. (3) din Legea nr. 80/1995. După
modificarea dispozițiilor art. 25 și art. 48 alin. (1) lit. a) din Legea
nr. 164/2001, actualizarea pensiei se raportează la condițiile
prevăzute de art. 22—25 și art. 33 din aceeași lege, incluzând
și prevederile art. 78 alin. (1) referitoare la pensia suplimentară.
Prin urmare, efectul juridic al acestor modificări ale textului
criticat este că, pentru cadrele militare care au o vechime
calculată de peste 42 de ani, sporul pentru contribuția la fondul
de pensie suplimentară nu se mai ia în calcul la stabilirea pensiei
militare. Astfel, se creează o inegalitate între persoanele care
au o vechime mai mare de 42 de ani, cărora nu li se mai ia în
calcul și sporul pentru pensia suplimentară, și persoanele care
au o vechime mai mică de 42 de ani și care beneficiază de
luarea în calcul la actualizarea pensiei de acest spor.
Tribunalul București — Secția a VIII-a conflicte de muncă
și asigurări sociale consideră că excepția de
neconstituționalitate nu este întemeiată. Astfel, stabilirea unor
plafoane maximale pentru toate pensiile militare de stat se
aplică uniform, pentru toți pensionarii, neputându-se susține
astfel că există categorii discriminate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că art. 25 din Legea
nr. 164/2001 enunță doar principiul general valabil potrivit căruia
pensia militară de stat nu poate fi mai mare decât baza de calcul
avută în vedere la stabilirea sau actualizarea pensiei. Cu
respectarea acestui principiu, fiecare pensionar militar
beneficiază de pensie în cuantumul rezultat în raport cu
vechimea în activitate și venitul realizat anterior pensionării.
Dispozițiile art. 48 alin. (1) lit. a) din Legea nr. 164/2001 sunt
cuprinse în secțiunea privind ăActualizarea pensiilor”. Legiuitorul
este în drept să modifice și să completeze reglementările legale
referitoare la condițiile de exercitare a dreptului la pensie ori de
câte ori consideră că resursele financiare existente permit
anumite modificări, fără ca prin aceste modificări să se încalce
dispozițiile art. 16 din Constituție. Astfel, recalcularea pensiei se
face, fără nicio discriminare, pentru toate persoanele aflate în
această situație. În egală măsură, stabilirea prin lege a unor
plafoane maximale este atributul exclusiv al legiuitorului. De
vreme ce principiul stabilirii unor plafoane maximale se aplică
deopotrivă tuturor beneficiarilor pensiilor militare de stat, nu se
poate susține încălcarea principiului egalității în drepturi a
cetățenilor.

MONITORUL OFICIAL AL ROMÂNIEI, PARTEA I, Nr. 836/4.XII.2009
Avocatul Poporului consideră că textele de lege criticate
sunt constituționale, acestea aplicându-se în mod egal tuturor
celor vizați de ipoteza normei legale, fără nicio discriminare pe
considerente arbitrare. Astfel, plafonarea pensiei la nivelul bazei
de calcul avută în vedere la stabilirea sau actualizarea acesteia
se aplică tuturor categoriilor de pensionari, beneficiari ai pensiei
militare de stat. Totodată, legiuitorul este în drept să modifice și
să completeze reglementările legale referitoare la condițiile de
exercitare a dreptului la pensie ori de câte ori consideră că
resursele financiare existente permit anumite modificări, fără ca
prin aceste modificări să se încalce dispozițiile art. 16 din
Constituție.
Președinții celor două Camere ale Parlamentului nu au
comunicat punctele de vedere solicitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 25 și art. 48 alin. (1) lit. a) din Legea nr. 164/2001
privind pensiile militare de stat, republicată în Monitorul Oficial al
României, Partea I, nr. 748 din 14 octombrie 2002, așa cum au
fost modificate prin Ordonanța de urgență a Guvernului
nr. 77/2007, publicată în Monitorul Oficial al României, Partea I,
nr. 444 din 29 iunie 2007 și aprobată cu modificări și completări
prin Legea nr. 14/2008, publicată în Monitorul Oficial al
României, Partea I, nr. 127 din 19 februarie 2008.
Textele de lege criticate au următorul conținut:
— Art. 25: ăPensia militară de stat stabilită și actualizată în
condițiile prezentei legi nu poate fi mai mare decât baza de
calcul avută în vedere la stabilirea/actualizarea pensiei.”
— Art. 48 alin. (1) lit. a): ăCuantumul pensiilor militare se
actualizează după cum urmează:
a) ori de câte ori se majorează solda de grad și/sau solda
funcției maxime/salariul de bază al funcției îndeplinite/

3

indemnizația lunară ale cadrelor militare în activitate, potrivit
gradului militar și funcției maxime avute la data trecerii în
rezervă, în raport cu procentul de stabilire a pensiei în condițiile
prevăzute la art. 22—25, 33 și art. 78 alin. (1). Cadrele militare
pot opta pentru baza de calcul cea mai avantajoasă luată în
considerare la calculul pensiei.”
Autorul excepției consideră că aceste texte de lege sunt
contrare prevederilor art. 16 alin. (1) din Constituție referitor la
egalitatea cetățenilor în fața legii și a autorităților publice, fără
privilegii ori discriminări.
Examinând excepția de neconstituționalitate, Curtea
constată că, în esență, critica autorului excepției vizează
existența unui plafon de acordare a pensiei, plafon care include
și sporul pentru pensia suplimentară. Întrucât, prin calculul
dreptului la pensie cuvenit pentru vechimea în muncă realizată
a fost atins plafonul prevăzut de art. 25 din Legea nr. 164/2001,
astfel că nu a mai putut fi acordat și sporul pentru pensia
suplimentară, autorul excepției se consideră discriminat în raport
cu persoanele care au realizat o vechime în muncă mai mică,
dar cărora, cu prilejul actualizării pensiei, li se acordă și sporul
pentru pensie suplimentară.
Față de aceste susțineri, Curtea reține că prevederile art. 25
din Legea nr. 164/2001 instituie un principiu general valabil în
sistemul public de pensii, potrivit căruia cuantumul pensiei nu
poate depăși venitul în mod obligatoriu asigurat în cadrul
asigurărilor sociale de stat. Cu respectarea acestui principiu,
fiecare pensionar militar beneficiază de pensie în cuantumul
rezultat în raport cu vechimea în activitate și venitul realizat
anterior pensionării. Această reglementare este în perfect acord
cu principiul consacrat de art. 47 alin. (2) din Constituție, potrivit
căruia cetățenii au dreptul la pensie și la alte drepturi de
asigurări sociale, în condițiile legii. Astfel, legiuitorul este în drept
să stabilească conținutul dreptului la pensie și condițiile acordării
acestuia, precum și să le modifice în funcție de resursele
financiare existente la un anumit moment.
Extinderea incidenței acestui principiu și asupra sporului
acordat pentru contribuția la fondul de pensie suplimentară, ca
efect al prevederilor art. 48 alin. (1) din Legea nr. 164/2001, nu
poate fi privită nici ea ca generând un tratament discriminatoriu,
de vreme ce se aplică nediferențiat tuturor persoanelor care au
dreptul să beneficieze de acest spor.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 25 și art. 48 alin. (1) lit. a) din Legea nr. 164/2001 privind pensiile
militare de stat, excepție ridicată de Constantin Badea în Dosarul nr. 13.907/3/2008 al Tribunalului București — Secția a VIII-a conflicte
de muncă și asigurări sociale.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

4

MONITORUL OFICIAL AL ROMÂNIEI, PARTEA I, Nr. 836/4.XII.2009
CURTEA CONSTITUȚIONALĂ

D E C I Z I A Nr. 1.235
din 6 octombrie 2009

referitoare la excepția de neconstituționalitate a prevederilor art. 34 alin. (2) și (3)
din Legea nr. 46/2008 — Codul silvic
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 34 din Legea nr. 46/2008 — Codul silvic,
excepție ridicată de Cornelia Noureddine în Dosarul
nr. 82/272/2009 al Judecătoriei Orăștie — Secția civilă.
La apelul nominal răspunde autoarea excepției, personal,
fiind asistată de doamna avocat Anca Florina Clonța, membru al
Baroului Hunedoara, cu delegație la dosar. Se constată lipsa
celeilalte părți, față de care procedura de citare a fost legal
îndeplinită.
Cauza fiind în stare de judecată, președintele Curții acordă
cuvântul autoarei excepției. Aceasta solicită, prin apărător,
admiterea excepției de neconstituționalitate a dispozițiilor art. 34
din Legea nr. 46/2008. În plus față de argumentele cuprinse în
motivarea excepției susținute în fața Judecătoriei Orăștie, arată
că interesul public care ar justifica preschimbarea dreptului de
proprietate într-un drept de creanță constând în despăgubiri se
poate face numai după corectă documentare tehnică, științifică
și juridică. Conchide că legiuitorul nu a analizat toate
oportunitățile, soluția cuprinsă în textul de lege criticat
reprezentând o încălcare a dreptului de proprietate. Depune și
note scrise în acest sens.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
apreciind că nu se justifică modificarea jurisprudenței existente
cu privire la aceste prevederi legale.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2009, pronunțată în Dosarul
nr. 82/272/2009, Judecătoria Orăștie — Secția civilă a sesizat
Curtea Constituțională cu excepția de neconstituționalitate
a prevederilor art. 34 din Legea nr. 46/2008 — Codul silvic
nr. 46/2008. Excepția de neconstituționalitate a fost ridicată de
reclamanta Cornelia Noureddine într-o cauză având ca obiect
plângerea formulată împotriva încheierii de respingere a cererii
de îndeplinire a unui act notarial.
În motivarea excepției de neconstituționalitate autorul
acesteia susține, în esență, că prevederile art. 34 din Legea
nr. 46/2008 sunt neconstituționale, întrucât prin eliminarea
dreptului de dispoziție asupra terenului forestier se anulează
însuși dreptul de proprietate. Precizează că, în speță, textul de
lege criticat nu îi permite individualizarea proprietății sale, or
ădevălmășia nu înseamnă proprietate, cât timp, prin existența
ei, anulează dreptul în sine”. În același sens, arată că ăasocierea

[în cadrul devălmășiei] este una abstractă, teoretică, constituită
pe cote părți ideale, ceea ce face imposibilă reprezentarea ei”.
Judecătoria Orăștie consideră că prin prevederile art. 34
alin. (2) din Legea nr. 46/2008 legiuitorul a urmărit ca
proprietatea forestieră să nu fie fărâmițată excesiv și să se
asigure astfel o exploatare optimă a fondului silvic.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, invocând jurisprudența în domeniu a Curții
Constituționale.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului autorului
excepției și documentele depuse de acesta, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 34 din Legea
nr. 46/2008 — Codul silvic, publicată în Monitorul Oficial al
României, Partea I, nr. 238 din 27 martie 2008, care au
următorul cuprins:
— Art. 34: ă(1) Terenurile forestiere proprietate publică a
statului nu fac obiectul constituirii dreptului de proprietate sau al
vreunui dezmembrământ al acestuia.
(2) Proprietatea forestieră nu poate fi divizată sub limita de 1 ha.
(3) În cazul în care prin deschiderea unei succesiuni, din
cauza numărului de moștenitori se creează posibilitatea
nerespectării prevederilor alin. (2), se constituie moștenirea în
favoarea unui/unor moștenitor/moștenitori, la nivelul minim
prevăzut în prezentul cod, cu plata de sultă de către cel/cei în
favoarea căruia/cărora s-a constituit moștenire.”
Din motivarea excepției rezultă însă că intenția autorului
excepției a fost de a contesta numai constituționalitatea
dispozițiilor art. 34 alin. (2) și (3) din legea amintită, astfel că prin
prezenta decizie Curtea Constituțională se va pronunța cu
privire la aceste dispoziții legale.
În opinia autorului excepției de neconstituționalitate textele
de lege criticate contravin următoarelor prevederi din Legea
fundamentală: art. 20 referitor la tratatele internaționale privind
drepturile omului, art. 44 alin. (1) prin care este garantat dreptul
de proprietate, art. 136 alin. (5) potrivit căruia proprietatea
privată este inviolabilă. Se invocă, de asemenea, și prevederile

5

MONITORUL OFICIAL AL ROMÂNIEI, PARTEA I, Nr. 836/4.XII.2009
art. 1 din primul Protocol adițional la Convenția pentru apărarea
drepturilor omului și a libertăților fundamentale, privind protecția
proprietății private.
Examinând excepția de neconstituționalitate, Curtea observă
că prin Decizia nr. 63 din 15 ianuarie 2009, publicată în Monitorul
Oficial al României, Partea I, nr. 131 din 3 martie 2009,
pronunțându-se asupra dispozițiilor art. 34 alin. (2) din Legea
nr. 46/2008 — Codul silvic, a reținut că stabilirea prin lege a unei
limite sub care proprietatea forestieră nu poate fi divizată este o
măsură care dă expresie dispozițiilor art. 44 alin. (7) din
Constituție, care obligă proprietarul ca, în exercitarea dreptului
de proprietate, să respecte, printre altele, sarcinile privind
protecția mediului, aceste sarcini constituind chiar limitări ale
dreptului de proprietate. Mai mult decât atât, în edictarea normei
criticate, legiuitorul a acționat în virtutea prevederilor art. 35
alin. (2) din Legea fundamentală, care obligă statul la crearea
cadrului legislativ adecvat pentru exercitarea dreptului
recunoscut la alin. (1) al aceluiași articol, și anume dreptul la un
mediu înconjurător sănătos și echilibrat ecologic. Totodată,
Curtea a statuat că interdicția de a fărâmița suprafețele de teren
împădurit în parcele mai mici de 1 ha este pe deplin justificată
de necesitatea asigurării unui interes social major, constând în

conservarea fondului național forestier și asigurarea unui mediu
înconjurător sănătos.
Față de cele susținute în motivarea prezentei excepții, Curtea
observă că nu poate analiza constituționalitatea unor prevederi
legale pe considerente de oportunitate a reglementării, fiind
atributul exclusiv al autorității legiuitoare să aprecieze
necesitatea elaborării diverselor acte normative.
Prevederile art. 34 alin. (3) din Legea nr. 46/2008 cuprind o
normă ce decurge din dispozițiile alineatului precedent, fiind o
consecință a acestora. Astfel, reglementând cu privire la situația
în care, ca urmare a deschiderii unei succesiuni, se creează
posibilitatea divizării proprietății forestiere sub un hectar,
prevederile art. 34 alin. (3) oferă soluția logică pentru evitarea
eludării interdicției stabilite la alineatul precedent, stabilind că
se constituie moștenirea în favoarea unuia sau mai multor
moștenitori, la nivelul de 1 ha, cu plata de sultă de către aceștia.
Așadar, întrucât conținutul normei cuprinse la alin. (3) constituie
o particularizare a regulii generale prevăzute la alin. (2),
argumentele care au condus la respingerea excepției de
neconstituționalitate a dispozițiilor art. 34 alin. (2) din Legea
nr. 46/2008 își mențin valabilitatea și în ceea ce privește
dispozițiile art. 34 alin. (3) din aceeași lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 34 alin. (2) și (3) din Legea nr. 46/2008 — Codul silvic,
excepție ridicată de Cornelia Noureddine în Dosarul nr. 82/272/2009 al Judecătoriei Orăștie — Secția civilă.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.281
din 8 octombrie 2009

referitoare la excepția de neconstituționalitate a prevederilor art. 16 alin. (9) din titlul VII
al Legii nr. 247/2005 privind reforma în domeniile proprietății și justiției, precum
și unele măsuri adiacente
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Simona Ricu
Mihaela Ionescu

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 16 alin. (9) din titlul VII al Legii nr. 247/2005
privind reforma în domeniile proprietății și justiției, precum și
unele măsuri adiacente, excepție ridicată de Constanța Ciocan

6

MONITORUL OFICIAL AL ROMÂNIEI, PARTEA I, Nr. 836/4.XII.2009

în Dosarul nr. 6.029/2/2008 al Curții de Apel București — Secția
a VIII-a contencios administrativ și fiscal.
La apelul nominal răspunde personal autorul excepției
Constanța Ciocan, fiind asistată de avocatul Dumitru Popovici,
cu împuternicire la dosar, lipsă fiind celelalte părți, față de care
procedura de citare este legal îndeplinită.
Cauza este în stare de judecată.
Apărătorul părții prezente solicită admiterea excepției de
neconstituționalitate, reiterând motivele cuprinse în notele scrise
depuse la dosarul cauzei. De asemenea, autorul excepției
prezintă situația de fapt din dosarul de fond.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 26 martie 2009, pronunțată în Dosarul
nr. 6.029/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 16 alin. (9) din titlul VII al Legii nr. 247/2005
privind reforma în domeniile proprietății și justiției, precum
și unele măsuri adiacente. Excepția a fost ridicată de
Constanța Ciocan într-o acțiune în contencios administrativ
având ca obiect anularea unui act administrativ.
În motivarea excepției de neconstituționalitate autorul
acesteia susține, în esență, că norma criticată restrânge dreptul
unei persoane de a primi despăgubiri echitabile, de vreme ce
impune ca titlul de despăgubire să fie emis de Comisia Centrală
pentru Stabilirea Despăgubirilor până la concurența sumei
reprezentând cuantumul despăgubirilor consemnate/propuse,
actualizate cu indicele de inflație. Totodată, consideră că textul
de lege criticat creează o discriminare între cei cărora li se aplică
dispozițiile criticate și persoanele cărora li se aplică prevederile
alin. (1) și (2) ale art. 16 din titlul VII al aceluiași act normativ și
în privința cărora se face aplicarea alin. (7) al art. 16, potrivit
căruia, în baza raportului de evaluare, comisia centrală va
proceda fie la emiterea deciziei reprezentând titlul de
despăgubire, fie la trimiterea dosarului spre reevaluare.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată. În acest sens, arată că
prevederile de lege criticate se aplică uniform tuturor
persoanelor aflate în situația stabilită de ipoteza normei legale
criticate și nu instituie privilegii sau discriminări fără o justificare
obiectivă și rezonabilă.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că acestea reprezintă
opțiunea legiuitorului și se aplică tuturor celor aflați în situația
prevăzută în ipoteza normei legale, fără nicio discriminare pe
considerente arbitrare. Totodată, apreciază că dispozițiile art.53
din Constituție nu sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile

de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 16 alin. (9) din capitolul V ăProcedurile
administrative pentru acordarea despăgubirilor”, titlul VII
ăRegimul stabilirii și plății despăgubirilor aferente imobilelor
preluate în mod abuziv” al Legii nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005. Alin. (9) al art. 16 a fost modificat prin
alin. (1) pct. 3 al articolului unic din titlul III al Ordonanței de
urgență a Guvernului nr. 209/2005 pentru modificarea și
completarea unor acte normative din domeniul proprietății,
publicată în Monitorul Oficial al României, Partea I, nr. 1.194 din
30 decembrie 2005.
Textul de lege criticat are următorul conținut:
ăÎn cazul prevăzut la alin. (8), titlul de despăgubire se va
emite de Comisia Centrală pentru Stabilirea Despăgubirilor până
la concurența sumei reprezentând cuantumul despăgubirilor
consemnate/propuse, actualizate cu indicele de inflație.”
Autorul invocă încălcarea dispozițiilor constituționale ale
art. 16 privind egalitatea în drepturi a cetățenilor și ale art. 53
referitoare la restrângerea exercițiului unor drepturi sau al unor
libertăți.
Examinând excepția, Curtea reține că titlul VII din Legea
nr. 247/2005 reglementează procedura de acordare a
despăgubirilor aferente imobilelor care nu pot fi restituite în
natură, rezultate din aplicarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, iar capitolul V al titlului VII,
din care fac parte și prevederile de lege criticate, reglementează
procedurile administrative pentru acordarea despăgubirilor,
valorificarea titlurilor de despăgubire, stabilirea algoritmului de
atribuire a acțiunilor emise de Fondul Proprietatea și căile de
atac împotriva deciziilor Comisiei Centrale pentru Stabilirea
Despăgubirilor. Potrivit alin. (9) al art. 16, în cazul prevăzut la
alin. (8) al aceluiași articol, Comisia Centrală pentru Stabilirea
Despăgubirilor va emite titlul de despăgubire până la concurența
sumei reprezentând cuantumul despăgubirilor consemnate/
propuse, actualizate cu indicele de inflație. Potrivit alin. (8) al
art. 16, dispozițiile alin. (1)—(2) și (7) ale art. 16 se aplică și
deciziilor, respectiv ordinelor emise de entitățile implicate în
privatizare, respectiv de primarul unității administrativ-teritoriale
în a cărei rază s-a aflat imobilul, ori de primarul general al
municipiului București, în situațiile în care utilajele și instalațiile
solicitate sunt evidențiate în patrimoniul unor societăți
comerciale privatizate, respectiv când imobilele—construcții
sunt demolate, și în care s-au consemnat/propus sume ce
urmează a se acorda ca despăgubiri.
În aceste condiții, Curtea reține că motivele de
neconstituționalitate sunt neîntemeiate, întrucât normele legale
criticate nu operează nicio distincție între subiectele de drept
supuse incidenței lor, de vreme ce acestea se aplică în mod egal
tuturor celor aflați în situația prevăzută în ipoteza normei legale,
fără nicio discriminare pe considerente arbitrare. Totodată,
întrucât nu a fost constatată restrângerea exercițiului unor
drepturi sau al unor libertăți, Curtea nu poate reține nici
încălcarea dispozițiilor constituționale ale art. 53 din Legea
fundamentală.

MONITORUL OFICIAL AL ROMÂNIEI, PARTEA I, Nr. 836/4.XII.2009

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 16 alin. (9) din titlul VII al Legii nr. 247/2005 privind reforma
în domeniile proprietății și justiției, precum și unele măsuri adiacente, excepție ridicată de Constanța Ciocan în Dosarul
nr. 6.029/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.361
din 27 octombrie 2009

referitoare la excepția de neconstituționalitate a dispozițiilor art. 326 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Ion Predescu
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 326 alin. 3 din Codul de procedură civilă,
excepție ridicată de Felicia Pîrvan în Dosarul nr. 9.262/288/2007
al Tribunalului Vâlcea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca inadmisibilă a excepției ridicate, întrucât se
solicită modificarea textului suspus controlului de
constituționalitate, aspect care nu intră în competența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 24 martie 2009, pronunțată în Dosarul
nr. 9.262/288/2007, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor art. 326 alin. 3 din Codul de procedură civilă,
excepție ridicată de Felicia Pîrvan într-o cauză având ca obiect
soluționarea recursului formulat împotriva unei sentințe prin care
a fost respinsă cererea sa de revizuire întemeiată pe art. 322
paragraful 5 din Codul de procedură civilă.

În motivarea excepției de neconstituționalitate se arată
că textul legal criticat este neconstituțional, întrucât nu permite
luarea în considerare în faza revizuirii a tuturor motivelor de
ordine publică.
Tribunalul Vâlcea — Secția civilă apreciază că excepția de
neconstituționalitate ridicată este neîntemeiată. Se mai arată că
motivarea excepției privește mai mult faptul că pe calea revizuirii
nu pot fi invocate anumite nulități absolute, ceea ce ține de fapt
de cazurile de revizuire, și nu de procedura de judecată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 326 alin. 3 din Codul de procedură civilă, care au
următorul cuprins:
ăDezbaterile sunt limitate la admisibilitatea revizuirii și la
faptele pe care se întemeiază.”

8

MONITORUL OFICIAL AL ROMÂNIEI, PARTEA I, Nr. 836/4.XII.2009

Autorul excepției susține că dispozițiile legale criticate încalcă
prevederile constituționale ale art. 20 referitor la tratatele
internaționale privind drepturile omului, ale art. 21 alin. (1) și (2)
privind accesul liber la justiție, ale art. 51 alin. (1) privind dreptul
de petiționare și ale art. 126 alin. (1) și (3) privind instanțele
judecătorești. Totodată, se consideră că sunt încălcate
prevederile art. 6 din Convenția pentru apărarea drepturilor
omului și a libertăților fundamentale
Examinând excepția de neconstituționalitate ridicată, Curtea
reține următoarele:
Curtea, de principiu, a stabilit prin Decizia nr. 198 din
12 februarie 2009, publicată în Monitorul Oficial al României,
Partea I, nr. 151 din 11 martie 2009, că, în cazul în care criticile
de neconstituționalitate ale autorului excepției nu au legătură cu
textul legal criticat, excepția este inadmisibilă, nefiind îndeplinite

exigențele art. 10 alin. (2) din Legea nr. 47/1992. Curtea a
statuat expressis verbis că, ăpentru a fi îndeplinite exigențele
art. 10 alin. (2) din Legea nr. 47/1992, motivele de
neconstituționalitate invocate trebuie să aibă legătură cu textul
criticat”.
În cauza de față se observă că textul legal criticat
reglementează procedura de judecată în cazul revizuirii. Or,
autorul excepției consideră că textul în cauză este
neconstituțional, pentru că ănu permite luarea în considerare în
faza revizuirii a tuturor motivelor de ordine publică”. În aceste
condiții, se reține că instanța constituțională nu poate să se
autosesizeze și să își extindă, eventual, controlul de
constituționalitate cu privire la art. 322 din Codul de procedură
civilă, care reglementează expres și limitativ cazurile de
revizuire, întrucât Curtea se pronunță numai în limitele sesizării.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 326 alin. 3 din Codul de procedură civilă,
excepție ridicată de Felicia Pîrvan în Dosarul nr. 9.262/288/2007 al Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.362
din 27 octombrie 2009

referitoare la excepția de neconstituționalitate a dispozițiilor art. 148 alin. (2) lit. a)
din Ordonanța Guvernului nr. 92/2003 privind Codul de procedură fiscală, prin raportare
la art. 403 alin. 1 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 148 alin. (2) lit. a) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăDetunata” — S.A. Abrud în Dosarul
nr. 140/203/2009 al Judecătoriei Câmpeni.

La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca neîntemeiată a excepției ridicate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 aprilie 2009, pronunțată în Dosarul
nr. 140/203/2009, Judecătoria Câmpeni a sesizat Curtea
Constituțională cu excepția de neconstituționalitate a
dispozițiilor art. 148 alin. (2) lit. a) din Ordonanța Guvernului
nr. 92/2003 privind Codul de procedură fiscală, excepție
ridicată de Societatea Comercială ăDetunata” — S.A. Abrud

MONITORUL OFICIAL AL ROMÂNIEI, PARTEA I, Nr. 836/4.XII.2009
într-o cauză având ca obiect soluționarea contestației la
executare silită.
În motivarea excepției de neconstituționalitate se arată că
obligarea plății cauțiunii ca o condiție de acces la judecarea cererii
de suspendare a executării silite încalcă accesul liber la justiție și
dreptul la un proces echitabil. Totodată, se arată că se încalcă
egalitatea în drepturi dintre debitor și creditor, motivat de faptul
că primul trebuie să plătească o cauțiune pentru a se judeca
cererea sa de suspendare a executării silite, iar creditorul are
dreptul de a-și recupera eventualul prejudiciu care i s-a cauzat în
ipoteza respingerii contestației la executare silită. În susținerea
excepției este invocată și jurisprudența Curții Europene a
Drepturilor Omului — Cauza Airey împotriva Irlandei (1979).
Judecătoria Abrud apreciază excepția de neconstituționalitate
ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 148 alin. (2) lit. a) din
Ordonanța Guvernului nr. 92/2003 privind Codul de procedură
fiscală, republicată în Monitorul Oficial al României, Partea I,
nr. 513 din 31 iulie 2007. În realitate, critica de
neconstituționalitate vizează dispozițiile art. 148 alin. (2) lit. a)
din Codul de procedură fiscală prin raportare la cele ale art. 403
alin. 1 din Codul de procedură civilă, texte asupra cărora Curtea
urmează să se pronunțe. Astfel, textele criticate ca fiind
neconstituționale au următorul cuprins:
— Art. 148 alin. (2) lit. a) din Ordonanța Guvernului
nr. 92/2003: ă(2) Executarea silită se suspendă:

9

a) când suspendarea a fost dispusă de instanță sau de
creditor, în condițiile legii; [...]”;
— Art. 403 alin. 1 din Codul de procedură civilă: ăPână la
soluționarea contestației la executare sau a altei cereri privind
executarea silită, instanța competentă poate suspenda
executarea, dacă se depune o cauțiune în cuantumul fixat de
instanță, în afară de cazul în care legea dispune altfel.”
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi, art. 20 referitor la tratatele privind drepturile omului,
art. 21 privind accesul liber la justiție, art. 44 privind proprietatea
privată, art. 53 privind restrângerea exercițiului unor drepturi sau
al unor libertăți și art. 136 alin. (5) privind proprietatea. Totodată,
consideră că sunt încălcate și prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
Analizând textele considerate neconstituționale, precum și
motivarea excepției, Curtea constată că autorul acesteia critică
soluția legislativă cuprinsă la art. 148 alin. (2) lit. a) din
Ordonanța Guvernului nr. 92/2003 prin raportare la art. 403
alin. 1 din Codul de procedură civilă, fiind nemulțumit de faptul
că pentru a cere suspendarea executării silite este nevoit să
plătească o cauțiune. În legătură cu această problemă, Curtea
s-a mai pronunțat în raport cu o critică identică de
neconstituționalitate. Astfel, prin Decizia nr. 248 din 19 februarie
2009, publicată în Monitorul Oficial al României, Partea I, nr. 163
din 17 martie 2009, Curtea a statuat, invocând bogata sa
jurisprudență în materia cauțiunii, că ăinstituirea obligației de
plată a cauțiunii, ca o condiție a suspendării executării, are o
dublă finalitate, și anume, pe de o parte, aceea de a constitui o
garanție pentru creditor, în ceea ce privește acoperirea
eventualelor daune suferite ca urmare a întârzierii executării
silite, prin efectul suspendării acesteia, și, pe de altă parte, de a
preveni și limita eventualele abuzuri în valorificarea unui atare
drept de către debitorii rău-platnici.
Întrucât plata cauțiunii nu constituie o condiție de
admisibilitate a contestației la executare, ci exclusiv pentru a
putea solicita suspendarea executării silite, instituirea acestei
obligații nu poate fi calificată ca o modalitate de a împiedica
accesul liber la justiție”.
De asemenea, Curtea a mai reținut că, acceptând
raționamentul autorului excepției, ăar însemna că, practic,
art. 403 alin. 1 din Codul de procedură civilă nu se mai justifică
și, prin urmare, nu se aplică nici instituția cauțiunii”.
Neintervenind elemente noi de natură să determine
reconsiderarea
jurisprudenței
Curții
Constituționale,
considerentele și soluția deciziei amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 148 alin. (2) lit. a) din Ordonanța Guvernului
nr. 92/2003 privind Codul de procedură fiscală, prin raportare la art. 403 alin. 1 din Codul de procedură civilă, excepție ridicată de
Societatea Comercială ăDetunata” — S.A. Abrud în Dosarul nr. 140/203/2009 al Judecătoriei Câmpeni.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 836/4.XII.2009
CURTEA CONSTITUȚIONALĂ

D E C I Z I A Nr. 1.363
din 27 octombrie 2009

referitoare la excepția de neconstituționalitate a dispozițiilor art. 13 alin. (1), (3) și (4)
din Ordonanța de urgență a Guvernului nr. 43/2002 privind Direcția Națională Anticorupție
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 13 alin. (1), (3) și (4) din Ordonanța de urgență
a Guvernului nr. 43/2002 privind Direcția Națională Anticorupție,
excepție invocată de Constantin Olaru, Gheorghe Anton Balea,
Gheorghe Constantin și Ion Predescu în Dosarul
nr. 7.043/2/2007 al Curții de Apel București — Secția a II-a
penală și pentru cauze cu minori și de familie.
La apelul nominal sunt prezenți: Constantin Olaru, Florin
Chelaru, Gabriel Adrian Andronic, Florian Barbu, Nicușor
Butucea, Dumitru Constantin, Cristian Marin Ene, Iulian Ene,
Marius Hambic, Marius Lahman, Aurică Mareș, Ion Neacșu,
Grigore Marius Stanciu, Victor Eugen Stelian, Liviu Ștefănescu,
Mihai Tăbăroiu și Gheorghe Urduban, lipsind celelalte părți, față
de care procedura de citare este legal îndeplinită.
Cauza se află în stare de judecată.
Având cuvântul, Constantin Olaru solicită admiterea
excepției, arătând că aceasta privește competența Direcției
Naționale Anticorupție; în cauză, urmărirea penală a fost
efectuată de secția militară a acestei direcții, cu toate că în ceea
ce îi privește, fuseseră demilitarizați încă din anul 2002. Invocă
și jurisprudența Curții Europene a Drepturilor Omului referitoare
la judecarea cauzelor de către instanțele militare.
Florin Chelaru lasă la aprecierea Curții soluționarea
excepției.
Gabriel Adrian Andronic, Florian Barbu, Nicușor Butucea,
Dumitru Constantin, Cristian Marin Ene, Iulian Ene, Marius
Hambic, Marius Lahman, Aurică Mareș, Ion Neacșu, Grigore
Marius Stanciu, Victor Eugen Stelian, Liviu Ștefănescu, Mihai
Tăbăroiu și Gheorghe Urduban sunt de acord și susțin cele
arătate de Constantin Olaru. Se precizează de către Victor
Eugen Stelian că au fost anchetați de un procuror militar, cu
toate că acesta nu avea dreptul să o facă.
Reprezentantul Ministerului Public pune concluzii de
respingere a excepției de neconstituționalitate. Arată că Decizia
Curții Constituționale nr. 610/2007, invocată de autorii excepției,
a intervenit după finalizarea urmăririi penale în cauză
(anul 2003), iar criticile formulate sunt considerații teoretice care
nu conduc la relevarea unei încălcări a Constituției. În plus,
obiecțiunile formulate privesc interpretarea textelor de lege
criticate, precum și a deciziilor pronunțate de Curtea
Constituțională, aspecte care nu intră în competența de
soluționare a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 24 aprilie 2009, pronunțată în Dosarul
nr. 7.043/2/2007, Curtea de Apel București — Secția a II-a
penală și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. 13 alin. (1), (3) și (4) din Ordonanța de
urgență a Guvernului nr. 43/2002 privind Direcția Națională
Anticorupție, excepție invocată de Constantin Olaru, Gheorghe
Anton Balea, Gheorghe Constantin și Ion Predescu.
În motivarea excepției de neconstituționalitate autorii
acesteia susțin, în esență, că prin dispozițiile criticate se încalcă
principiul egalității în fața legii și se creează o situație
discriminatorie față de alți inculpați judecați de instanțele civile
datorită faptului că, în ceea ce îi privește, urmărirea penală a
fost efectuată de Secția militară a Parchetului Național
Anticorupție. Se arată în acest sens că, în cauză, urmărirea
penală a fost efectuată de Secția militară din cadrul Direcției
Naționale Anticorupție — structura centrală, în condițiile în care,
în opinia autorilor excepției, în temeiul Ordonanței de urgență a
Guvernului nr. 43/2002, raportat la infracțiunile cercetate,
competența revenea biroului teritorial, și nu structurii centrale
din cadrul acestei direcții. Se mai susține, potrivit celor reținute
în încheierea de sesizare, că nu există interes pentru preluarea
urmăririi penale de către structura centrală și că dispozițiile
art. 13 din ordonanța de urgență menționată sunt
neconstituționale, fiind ăîn conflict cu art. 132 din Constituție și cu
art. 63 alin. 1 lit. a) din Legea nr. 304/2004”. Se arată că în acest
sens s-a pronunțat Curtea Constituțională prin Decizia
nr. 365/2009.
Curtea de Apel București — Secția a II-a penală și pentru
cauze cu minori și de familie apreciază că excepția de
neconstituționalitate este neîntemeiată. Urmărirea penală în
cauză a fost finalizată în anul 2003, conform dispozițiilor în
vigoare referitoare la competența parchetelor, modificările
operate prin Legea nr. 356/2006 și Decizia nr. 610/2007 a Curții
Constituționale survenind abia în cursul judecății, astfel încât
cauza a fost declinată de instanța militară în favoarea Curții de
Apel. Declinarea de competență în condițiile art. 42 din Codul de
procedură penală nu este de natură a înlătura actele îndeplinite
și măsurile dispuse de instanță și cu atât mai puțin actele de
urmărire penală. Atât parchetele militare, cât și cele civile
efectuează urmărirea penală conform dispozițiilor Codului de
procedură penală în vigoare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 836/4.XII.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 13 alin. (1), (3) și (4) din Ordonanța de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 244 din
11 aprilie 2002, aprobată cu modificări prin Legea nr. 503/2002,
cu modificările și completările ulterioare.
Dispozițiile legale criticate au următorul cuprins:
— Art. 13 alin. (1), (3) și (4): ă(1) Sunt de competența Direcției
Naționale Anticorupție infracțiunile prevăzute în Legea
nr. 78/2000 pentru prevenirea, descoperirea și sancționarea
faptelor de corupție, cu modificările și completările ulterioare,
săvârșite în una dintre următoarele condiții: [...];
(3) Urmărirea penală în cauzele privind infracțiunile
prevăzute la alin. (1), (11) si (12), săvârșite de militarii în
activitate, se efectuează de procurori militari din cadrul Direcției
Naționale Anticorupție, indiferent de gradul militar pe care îl au
persoanele cercetate.
(4) Sunt de competența parchetelor de pe lângă instanțe,
potrivit dispozițiilor Codului de procedura penală, infracțiunile
prevăzute în Legea nr. 78/2000, cu modificările și completările
ulterioare, care nu sunt date, conform alin. (1), (11) și (12), în
competența Direcției Naționale Anticorupție.”
Dispozițiile constituționale invocate în susținerea excepției
sunt cele ale art. 16 — Egalitatea în drepturi, ale art. 131 și ale
art. 132 privind Rolul Ministerului Public și, respectiv, Statutul
procurorilor.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.
Astfel, nu poate fi reținută pretinsa încălcare a principiului
egalității în drepturi, întrucât textele de lege criticate se aplică
tuturor persoanelor aflate în ipoteza normei criticate, fără
privilegii sau discriminări arbitrare. În plus, stabilirea unor reguli
speciale de competență cu privire la o anumită categorie de
persoane — militari în activitate, în sensul că în cauzele privind

11

infracțiunile de corupție săvârșite de aceștia, urmărirea penală
se efectuează de procurori militari din cadrul Direcției Naționale
Anticorupție, indiferent de gradul militar pe care îl au persoanele
cercetate, nu este contrară principiului egalității, care, astfel cum
a statuat în mod constant Curtea Constituțională în jurisprudența
sa, nu înseamnă uniformitate, astfel încât, dacă la situații egale
trebuie să corespundă un regim juridic egal, pentru situații
diferite tratamentul nu poate fi decât diferit.
În ceea ce privește susținerea potrivit căreia, în cauză,
urmărirea penală a fost efectuată de Secția militară din cadrul
Direcției Naționale Anticorupție — structura centrală, în condițiile
în care, în opinia autorilor excepției, în temeiul Ordonanței de
urgență a Guvernului nr. 43/2002, raportat la infracțiunile
cercetate, competența revenea biroului teritorial, și nu structurii
centrale din cadrul direcției, aceasta vizează aspecte de
interpretare și aplicare a legii care nu intră în competența de
soluționare a Curții Constituționale, ci a instanțelor de judecată.
Decizia Curții Constituționale nr. 365/2009, invocată de autorii
excepției în motivarea acesteia, nu este de natură să
fundamenteze critica formulată în raport cu art. 131 și 132 din
Legea fundamentală, deoarece prin decizia menționată Curtea
a constatat neconstituționalitatea dispozițiilor art. 223 alin. (1)
lit. a)—d) din Ordonanța de urgență a Guvernului nr. 43/2002
privind Direcția Națională Anticorupție și a dispozițiilor art. 201
alin. (1) lit. a)—d) din Legea nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism, tocmai pentru faptul că aceste dispoziții
reglementau, cu caracter strict și limitativ, situațiile în care cauze
de competența parchetelor ierarhic inferioare puteau fi preluate,
pentru efectuarea urmăririi penale, de procurorii din cadrul
parchetelor ierarhic superioare.
De altfel, criticile formulate vizează aspecte de interpretare și
aplicare a dispozițiilor legale, precum și a jurisprudenței Curții
Constituționale în raport cu situația concretă dedusă judecății,
cauză în care s-a invocat ăexcepția de necompetență a efectuării
urmăririi penale de către procurorul militar din cadrul Direcției
Naționale Anticorupție”. Astfel de critici nu intră în competența de
soluționare a Curții Constituționale, care, potrivit art. 2 alin. (3)
din Legea nr. 47/1992, ăse pronunță numai asupra
constituționalității actelor cu privire la care a fost sesizată”, prin
raportarea textelor de lege criticate la dispoziții și principii ale
Constituției, iar nu la situația concretă în care aceste texte sunt
aplicate.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 alin. (1), (3) și (4) din Ordonanța de urgență a Guvernului
nr. 43/2002 privind Direcția Națională Anticorupție, excepție invocată de Constantin Olaru, Gheorghe Anton Balea, Gheorghe
Constantin și Ion Predescu în Dosarul nr. 7.043/2/2007 al Curții de Apel București — Secția a II-a penală și pentru cauze cu minori
și de familie.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

12

MONITORUL OFICIAL AL ROMÂNIEI, PARTEA I, Nr. 836/4.XII.2009
CURTEA CONSTITUȚIONALĂ

D E C I Z I A Nr. 1.364
din 27 octombrie 2009

referitoare la excepția de neconstituționalitate a dispozițiilor art. 4
din Legea sindicatelor nr. 54/2003, teza referitoare la magistrați
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 4 din Legea sindicatelor nr. 54/2003, excepție
ridicată de Sindicatul magistraților în Dosarul nr. 3.212/315/2009
al Judecătoriei Târgoviște.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca neîntemeiată a excepției ridicate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 aprilie 2009, pronunțată în Dosarul
nr. 3.212/315/2009, Judecătoria Târgoviște a sesizat Curtea
Constituțională cu excepția de neconstituționalitate a
dispozițiilor art. 4 din Legea sindicatelor nr. 54/2003,
excepție ridicată de Sindicatul magistraților într-o cauză având
ca obiect soluționarea cererii de acordare a personalității
juridice.
În motivarea excepției de neconstituționalitate se arată
că textul Constituției prevede o singură limită cu privire la dreptul
magistraților de asociere liberă, și anume asocierea în partide
politice. Prin urmare, asocierea liberă în sindicate este permisă
de textul Constituției, iar limitarea acestui drept nu poate fi
justificată de obiectivele prevăzute în art. 53 din Constituție și
nu răspunde unei nevoi sociale imperioase. Se apreciază că
restrângerea acestui drept poate fi făcută numai pentru motive
convingătoare și imperative, statul având la îndemână doar o
marjă redusă de apreciere. Nici jurisprudența Curții Europeane
a Drepturilor Omului nu plasează judecătorii în sfera angajaților
guvernamentali a căror libertate de asociere poate fi limitată în
mod legitim de către stat. Totodată, se mai arată că în Franța
există un Sindicat al magistraților de mai bine de 40 de ani.
Judecătoria Târgoviște apreciază că excepția de
neconstituționalitate ridicată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 4 din Legea sindicatelor
nr. 54/2003, publicată în Monitorul Oficial al României, Partea I,
nr. 73 din 5 februarie 2003. În realitate, din motivarea excepției,
Curtea constată că aceasta vizează numai teza din art. 4 al Legii
nr. 54/2003 referitoare la magistrați, text asupra căruia Curtea,
potrivit jurisprudenței sale, urmează a se pronunța. Astfel,
dispoziția legală criticată are următorul cuprins:
ă[ ], magistrații [ ] nu pot constitui organizații sindicale”.
Autorul excepției susține că dispozițiile legale criticate încalcă
prevederile constituționale ale art. 11 alin. (1) privind dreptul
internațional și dreptul intern, ale art. 16 alin. (1) privind
egalitatea în drepturi, ale art. 20 alin. (2) referitor la tratatele
internaționale privind drepturile omului, ale art. 21 privind
accesul liber la justiție, ale art. 40 privind dreptul de asociere,
ale art. 53 privind restrângerea exercițiului unor drepturi sau al
unor libertăți. Totodată, sunt invocate și prevederile art. 11 din
Convenția pentru apărarea drepturilor omului și a libertăților
fundamentale, ale art. 22 din Pactul internațional cu privire la
drepturile civile și politice, Convenția Organizației Internaționale
a Muncii nr. 87/1948, Carta Europeană privind Statutul
Judecătorilor, Recomandarea Comitetului Miniștrilor al
Consiliului Europei R (94) 12 privind independența, eficacitatea
și rolul judecătorilor, Principiile de la Bangalore cu privire la
conduita judiciară, adoptată sub auspiciile Organizației
Națiunilor Unite (2002), și Avizul nr. 3 al Consiliului consultativ al
judecătorilor europeni (Strasbourg, 2002).
Analizând excepția de neconstituționalitate ridicată, Curtea
constată că textul legal criticat a mai format obiect al controlului
de constituționalitate sub aspectele invocate de autorul excepției
de față. Astfel, prin Decizia nr. 147 din 25 martie 2004, publicată
în Monitorul Oficial al României, Partea I, nr. 418 din 11 mai 2004,
Curtea a stabilit că limitarea exercițiului dreptului de a constitui
organizații sindicale de către magistrați nu încalcă prevederile
Constituției și nici reglementările internaționale în materie.
În argumentarea deciziei, Curtea a reținut că ăart. 40 alin (1)
din Constituție prevede dreptul cetățenilor de a se asocia liber în
partide politice, în sindicate, în patronate și în alte forme de
asociere. Acest drept fundamental, social-politic, care nu este
însă un drept absolut, se exercită prin participare la constituirea
asociațiilor sau prin aderare la asociații existente. Prevăzând
posibilitatea constituirii mai multor tipuri de asociații,
nedeterminate în mod limitativ, art. 40 alin. (1) din Legea
fundamentală are în vedere și posibilitatea limitării sferei
persoanelor care pot constitui ori pot adera la diferite tipuri de
asociații, în funcție de obiectul de activitate și de scopul
asociațiilor respective, limitare ce se concretizează prin lege,

MONITORUL OFICIAL AL ROMÂNIEI, PARTEA I, Nr. 836/4.XII.2009
ținându-se seama de situația obiectiv diferită a anumitor
categorii de persoane, fără a se aduce atingere, prin aceasta,
principiului egalității în drepturi, consacrat la art. 16 alin. (1) din
Constituție. Înseși prevederile constituționale stabilesc anumite
limite ale dreptului de asociere, care privesc trei aspecte:
a) scopurile și activitatea; b) membrii; c) caracterul asociației,
rezultând din modul său de constituire. [ ] Legea poate institui
anumite condiții obligatorii privind constituirea și desfășurarea
activității asociațiilor, inclusiv categoriile de persoane care pot
face parte din diferite asociații, de la care statutele lor nu pot
deroga. Categoriile de persoane care nu pot constitui ori nu pot
adera la anumite tipuri de asociații pot face parte din alte tipuri
de asociație, dreptul lor la liberă asociere nefiind atins”.

13

Neintervenind elemente noi, de natură să determine
reconsiderarea jurisprudenței Curții Constituționale, considerentele
și soluția deciziei amintite își păstrează valabilitatea și în
prezenta cauză.
Argumentele de drept comparat invocate de autorul excepției
sunt nerelevante, întrucât, chiar dacă în Franța există un
așa-numit sindicat al magistraților, în Spania, art. 127 alin. 1 din
Constituție interzice expres acestora asocierea în sindicate, iar
în Belgia, magistrații sunt constituiți în asociații ale magistraților
care urmează regimul juridic al asociațiilor și fundațiilor. Prin
urmare, este evident că statul are o marjă de apreciere în acest
domeniu și nu i se pot impune formule cu caracter axiomatic.
În final, Curtea constată că dispozițiile art. 21 din Constituție
nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 4 din Legea sindicatelor nr. 54/2003, teza
referitoare la magistrați, excepție ridicată de Sindicatul magistraților în Dosarul nr. 3.212/315/2009 al Judecătoriei Târgoviște.
Definitivă și general obligatorie.
Pronunțată în ședința publică din data de 27 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.392
din 29 octombrie 2009

referitoare la excepția de neconstituționalitate a dispozițiilor art. 5 alin. (1) teza întâi din titlul XIII
al Legii nr. 247/2005 privind reforma în domeniile proprietății și justiției, precum
și unele măsuri adiacente
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. (1) teza întâi din titlul XIII al Legii
nr. 247/2005 privind reforma în domeniile proprietății și justiției,
precum și unele măsuri adiacente, excepție ridicată de Ion
Cristian Albăstroiu și Sevastița Albăstroiu în Dosarul
nr. 177/94/2008 al Tribunalului București — Secția a V-a civilă.
La apelul nominal răspunde domnul avocat Andrei
Bărbulescu, cu împuternicire avocațială la dosar, pentru părțile

Marius Valentin Mincu, Maria Carmen Pușcașu și Andreea
Roxana Bălănescu.
Lipsesc autorii excepției și celelalte părți, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul avocatului prezent, care solicită Curții Constituționale
să respingă excepția în principal ca inadmisibilă, iar în secundar
ca neîntemeiată. În acest context, arată că motivarea
superficială a considerentelor excepției, dar și expunerea
limitată a pretinsei vătămări nu pot fi în măsură a crea premisele
reformării practicii unitare a Curții Constituționale. Depune note
scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 aprilie 2009, pronunțată în Dosarul
nr. 177/94/2008, Tribunalul București — Secția a V-a civilă

14

MONITORUL OFICIAL AL ROMÂNIEI, PARTEA I, Nr. 836/4.XII.2009

a sesizat Curtea Constituțională cu excepția de
neconstituționalitate a dispozițiilor art. 5 alin. (1) din titlul
XIII al Legii nr. 247/2005, excepție ridicată de Ion Cristian
Albăstroiu și Sevastița Albăstroiu într-o cauză având ca obiect
fond funciar.
În motivarea excepției de neconstituționalitate autorii
acesteia consideră că textul de lege criticat contravine
prevederilor constituționale ale art. 21 alin. (1)—(3) ce consacră
accesul liber la justiție și ale art. 44 alin. (2) teza întâi care
prevăd că proprietatea privată este garantată și ocrotită în mod
egal de lege, indiferent de titular, întrucât, deși procesele având
ca obiect fond funciar se caracterizează printr-o complexitate
deosebită, legiuitorul a instituit inadmisibilitatea atacării cu apel
a hotărârilor pronunțate în primă instanță în astfel de procese.
Tribunalul București — Secția a V-a civilă și-a exprimat
opinia în sensul că textul de lege criticat este constituțional. În
acest sens, invocă prevederile constituționale ale art. 126
alin. (2) și ale art. 129, arătând că legiuitorul are dreptul de a
institui reguli speciale de procedură în considerarea unor situații
deosebite.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 5 alin. (1) din titlul XIII al Legii nr. 247/2005
privind reforma în domeniile proprietății și justiției, precum și
unele măsuri adiacente. Așa cum rezultă însă din motivarea
excepției, autorii acesteia critică doar art. 5 alin. (1) teza întâi
din titlul XIII al Legii nr. 247/2005.
În consecință, obiect al excepției de neconstituționalitate îl
constituie prevederile art. 5 alin. (1) teza întâi din titlul XIII

ăAccelerarea judecăților în materia restituirii proprietăților
funciare” al Legii nr. 247/2005 privind reforma în domeniile
proprietății și justiției, precum și unele măsuri adiacente, lege
publicată în Monitorul Oficial al României, Partea I, nr. 653 din
22 iulie 2005.
Textul criticat are următorul conținut: ăHotărârile pronunțate
de instanțele judecătorești în procesele funciare în primă
instanță sunt supuse numai recursului.”
Prevederile constituționale pretins încălcate sunt cele ale
art. 21 alin. (1)—(3) ce consacră accesul liber la justiție și ale
art. 44 alin. (2) teza întâi care prevăd că proprietatea privată
este garantată și ocrotită în mod egal de lege, indiferent de
titular.
Examinând excepția de neconstituționalitate, Curtea
constată că, potrivit susținerilor autorilor excepției, deși
procesele având ca obiect fond funciar se caracterizează
printr-o complexitate deosebită, legiuitorul a instituit
inadmisibilitatea atacării cu apel a hotărârilor pronunțate în
primă instanță în această materie, o astfel de reglementare
aducând atingere dreptului de proprietate privată și dreptului la
un proces echitabil.
Curtea constată că reglementarea criticată a mai fost
suspusă controlului de constituționalitate, prin raportare la
aceleași prevederi constituționale și cu o motivare similară, prilej
cu care Curtea a statuat că nu contravine Legii fundamentale.
În acest sens, prin Decizia nr. 1.046 din 14 iulie 2009,
publicată în Monitorul Oficial al României, Partea I, nr. 577 din
19 august 2009, Curtea a constatat că ăLegea fundamentală nu
cuprinde dispoziții referitoare la obligativitatea existenței tuturor
căilor de atac, ci prevede principial în art. 129 că, «împotriva
hotărârilor judecătorești, părțile interesate și Ministerul Public
pot exercita căile de atac, în condițiile legii», art. 126 alin. (2) din
Constituție statuând că procedura de judecată și competența
instanțelor judecătorești sunt prevăzute prin lege, iar, potrivit
jurisprudenței sale constante, accesul liber la justiție nu
înseamnă accesul, în toate cazurile, la toate structurile
judecătorești și la toate căile de atac”.
De asemenea, în ceea ce privește invocarea prevederilor
art. 44 din Constituție, prin aceeași decizie, Curtea a reținut că
acestea nu au incidență în cauză.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin deciziile menționate, cât și
considerentele care le-au fundamentat își păstrează valabilitatea
și în acest dosar.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. (1) teza întâi din titlul XIII al Legii nr. 247/2005 privind
reforma în domeniile proprietății și justiției, precum și unele măsuri adiacente, excepție ridicată de Ion Cristian Albăstroiu și Sevastița
Albăstroiu în Dosarul nr. 177/94/2008 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 29 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 836/4.XII.2009

15

CURTEA CONSTITUȚIONALĂ

D E C I Z I A Nr. 1.393
din 29 octombrie 2009

referitoare la excepția de neconstituționalitate a dispozițiilor art. 317 și art. 318
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 317 și art. 318 din Codul de procedură civilă,
excepție ridicată de Adrian Panaitescu și Adriana Panaitescu
în Dosarul nr. 3.388/2/2009 al Curții de Apel București — Secția
a IX-a civilă și pentru cauze privind proprietatea intelectuală.
La apelul nominal se constată lipsa părților, față de care
procedura de citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, întrucât nu au
intervenit elemente noi, de natură a determina o reconsiderare
a jurisprudenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 28 mai 2009, pronunțată în Dosarul
nr. 3.388/2/2009, Curtea de Apel București — Secția a IX-a civilă
și pentru cauze privind proprietatea intelectuală a sesizat Curtea
Constituțională cu excepția de neconstituționalitate a dispozițiilor
art. 317 și art. 318 din Codul de procedură civilă. Excepția a fost
ridicată de Adrian Panaitescu și Adriana Panaitescu într-o cauză
având ca obiect soluționarea contestației în anulare formulate
împotriva unei decizii civile pronunțate de Curtea de Apel
București — Secția a IX-a civilă și pentru cauze privind
proprietatea intelectuală.
În motivarea excepției de neconstituționalitate autorii
acesteia consideră că dispozițiile legale criticate încalcă accesul
liber la justiție și dreptul la un proces echitabil, întrucât, în cazul
litigiilor care au ca obiect încetarea unor raporturi de muncă/de
drept administrativ, nu sunt reglementate trei grade de jurisdicție,
respectiv două căi de atac. Astfel, prin faptul că alte persoane
beneficiază, în alte materii, de acces nelimitat la toate structurile
judecătorești și la toate căile de atac prevăzute de lege, se
creează o discriminare, ceea ce contravine art. 16 din
Constituție. De asemenea, apreciază că dispozițiile art. 317
pct. 1 și pct. 2 din Codul de procedură civilă încalcă art. 21 din
Constituție datorită faptului că legiuitorul a limitat motivele pentru
care poate fi exercitată contestația în anulare, prejudicind astfel
grav liberul acces la justiție al celor interesați de a obține
îndreptarea unei erori săvârșite printr-o hotărâre
judecătorească.
În final, consideră că normele care reglementează
contestația în anulare sunt ineficiente, fiind în neconcordanță și
cu dispozițiile art. 6 paragraful 1 din Convenția pentru apărarea
drepturilor omului și a libertăților fundamentale.

Curtea de Apel București — Secția a IX-a civilă și pentru
cauze privind proprietatea intelectuală și-a exprimat opinia
în sensul că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă dispozițiile art. 317 și art. 318
din Codul de procedură civilă, care au următorul conținut:
— Art. 317: ăHotărârile irevocabile pot fi atacate cu
contestație în anulare, pentru motivele arătate mai jos, numai
dacă aceste motive nu au putut fi invocate pe calea apelului sau
recursului:
1. când procedura de chemare a părții, pentru ziua când s-a
judecat pricina, nu a fost îndeplinită potrivit cu cerințele legii;
2. când hotărârea a fost dată de judecători cu încălcarea
dispozițiilor de ordine publică privitoare la competență.
Cu toate acestea, contestația poate fi primită pentru motivele
mai sus-arătate, în cazul când aceste motive au fost invocate
prin cererea de recurs, dar instanța le-a respins pentru că aveau
nevoie de verificări de fapt sau dacă recursul a fost respins fără
ca el să fi fost judecat în fond.”;
— Art. 318: ăHotărârile instanțelor de recurs mai pot fi atacate
cu contestație când dezlegarea dată este rezultatul unei greșeli
materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”
Prevederile constituționale pretins încălcate sunt cele ale
art. 16 alin. (1) referitor la egalitatea în fața legii și art. 21
alin. (1)—(3) privind accesul liber la justiție. Totodată, autorii
excepției consideră că sunt încălcate și dispozițiile art. 6
paragraful 1 din Convenția pentru apărarea drepturilor omului și
a libertăților fundamentale, privind dreptul la un proces echitabil.
Examinând excepția de neconstituționalitate, Curtea
constată că, în opinia autorilor, prin normele criticate se încalcă
accesul liber la justiție și dreptul la un proces echitabil, întrucât
nu beneficiază de acces nelimitat la toate structurile
judecătorești și la toate căile de atac prevăzute de lege, ceea ce
creează o discriminare prin faptul că alte persoane beneficiază,
în alte materii, de trei grade de jurisdicție, respectiv două căi de
atac. De asemenea, apreciază că, prin enumerarea limitativă a
motivelor pentru care poate fi formulată contestația în anulare,
se aduce un prejudiciu grav liberului acces la justiție al celor

16

MONITORUL OFICIAL AL ROMÂNIEI, PARTEA I, Nr. 836/4.XII.2009

interesați să obțină îndreptarea unei erori săvârșite printr-o
hotărâre judecătorească.
Curtea Constituțională s-a mai pronunțat asupra
constituționalității textelor de lege criticate, prin raportare la
aceleași prevederi constituționale ca cele invocate în prezenta
cauză și având motivări similare.
În acest sens sunt deciziile nr. 102 din 20 ianuarie 2009,
publicată în Monitorul Oficial al României, Partea I, nr. 91 din
16 februarie 2009, nr. 71 din 15 ianuarie 2009, publicată în
Monitorul Oficial al României, Partea I, nr. 49 din 27 ianuarie
2009, și nr. 977 din 30 septembrie 2008, publicată în Monitorul

Oficial al României, Partea I, nr. 720 din 23 octombrie 2008, prin
care instanța de contencios constituțional a statuat că art. 317
și art. 318 din Codul de procedură civilă nu contravin art. 16 și
art. 21 din Legea fundamentală.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin deciziile menționate, cât și
considerentele care le-au fundamentat își păstrează valabilitatea
și în acest dosar.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 317 și art. 318 din Codul de procedură civilă, excepție ridicată
de Adrian Panaitescu și Adriana Panaitescu în Dosarul nr. 3.388/2/2009 al Curții de Apel București — Secția a IX-a civilă și pentru
cauze privind proprietatea intelectuală.
Definitivă și general obligatorie.
Pronunțată în ședința publică din data de 29 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 836/4.XII.2009 conține 16 pagini.

Prețul: 3,20 lei

&JUYDGY|435582]
ISSN 1453—4495

