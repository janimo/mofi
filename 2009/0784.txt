Anul 177 (XXI) — Nr. 784

PARTEA I

LEGI, DECRETE, HOTĂRÂRI ȘI ALTE ACTE

Marți, 17 noiembrie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.253 din 6 octombrie 2009 referitoare la excepția
de neconstituționalitate a prevederilor art. 11 alin. (1),
raportate la art. 56 alin. (1) lit. a) din Ordonanța de
urgență a Guvernului nr. 194/2002 privind regimul
străinilor în România ..................................................
Decizia nr. 1.259 din 8 octombrie 2009 referitoare la excepția
de neconstituționalitate a dispozițiilor art. 1 din
Ordonanța de urgență a Guvernului nr. 137/2008
pentru prorogarea unor termene ................................
Decizia nr. 1.285 din 8 octombrie 2009 referitoare la excepția
de neconstituționalitate a prevederilor art. 3 alin. (7)
din Ordonanța de urgență a Guvernului nr. 94/2000
privind retrocedarea unor bunuri imobile care au
aparținut cultelor religioase din România ..................
Decizia nr. 1.288 din 8 octombrie 2009 referitoare la excepția
de neconstituționalitate a prevederilor art. 9 alin. 8 din
Legea nr. 112/1995 pentru reglementarea situației
juridice a unor imobile cu destinația de locuințe, trecute
în proprietatea statului................................................
Decizia nr. 1.297 din 13 octombrie 2009 referitoare la excepția
de neconstituționalitate a prevederilor art. 30 alin. (1)

Nr.

Pagina
din Legea nr. 1/2005 privind organizarea și
funcționarea cooperației, precum și ale art. 224 din
Legea nr. 31/1990 privind societățile comerciale ......

2–3

3–4

5–6

6–7

8–9

Decizia nr. 1.302 din 13 octombrie 2009 referitoare la excepția
de neconstituționalitate a prevederilor art. 9 alin. 1 din
Legea nr. 112/1995 pentru reglementarea situației
juridice a unor imobile cu destinația de locuințe, trecute
în proprietatea statului................................................

9–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.880. — Ordin al ministrului educației, cercetării și inovării,
interimar, privind aprobarea Programei pentru
ocuparea posturilor didactice vacante în învățământul
preuniversitar la Religia ortodoxă de rit vechi (ruși
lipoveni) și metodica predării religiei ortodoxe de rit
vechi — profesori ......................................................

11–15

ACTE ALE BĂNCII NAȚIONALE A ROMÂNIEI
43. — Circulară privind modificarea ratei rezervei minime
obligatorii pentru mijloacele bănești în valută ............

16

2

MONITORUL OFICIAL AL ROMÂNIEI, PARTEA I, Nr. 784/17.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.253
din 6 octombrie 2009

referitoare la excepția de neconstituționalitate a prevederilor art. 11 alin. (1),
raportate la art. 56 alin. (1) lit. a) din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1), raportate la art. 56 alin. (1) lit. a)
din Ordonanța de urgență a Guvernului nr. 194/2002 privind
regimul străinilor în România, excepție ridicată de Hong Yong în
Dosarul nr. 2.610/2/2008 al Curții de Apel București — Secția a
VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care, invocând
jurisprudența în materie a Curții Constituționale, pune concluzii
de
respingere
ca
neîntemeiată
a
excepției
de
neconstituționalitate,
C U R T E A,

având în vedere actele și lucrările dosarului, reține următoarele:
Prin Încheierea din 7 aprilie 2009, pronunțată în Dosarul
nr. 2.610/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 alin. (1), raportate la art. 56 alin. (1) lit. a)
din Ordonanța de urgență a Guvernului nr. 194/2002 privind
regimul străinilor în România.
Excepția de neconstituționalitate a fost ridicată de Hong Yong
într-o acțiune privind anularea unei decizii de returnare de pe
teritoriul României și obligarea Oficiului Român pentru Imigrări
la prelungirea dreptului de ședere în România în scop de muncă
și la prelungirea autorizației de muncă.
În motivarea excepției de neconstituționalitate autorul
acesteia susține, în esență, că textele de lege criticate îngrădesc
exercitarea dreptului la muncă, deoarece nu îndeplinesc criteriile
de claritate și previzibilitate și nu cuprind precizări cu privire la
situația similară cu cea în care acesta se află, în fapt, astfel încât
să aibă o indicare precisă a normelor aplicabile în speța sa. În
plus, lipsa de reglementare lasă loc arbitrariului și abuzurilor din
partea Oficiului Român pentru Imigrări, care are posibilitatea
emiterii unor dispoziții de returnare de pe teritoriul României,
măsură ce aduce grave prejudicii străinului sub aspectul
implicării răspunderii sale juridice din cauza nerespectării
obligațiilor specifice raporturilor de muncă cu angajatorul român.
Mai susține că ădin împrejurările concrete ale cauzei nu rezultă
că vătămarea acestui drept fundamental respectă criteriul de

proporționalitate consacrat de jurisprudența Curții Europene,
adică măsura dispusă să nu fie excesivă față de scopul urmărit,
acela al protejării ordinii publice”.
Curtea de Apel București — Secția a VIII-a contencios
administrativ și fiscal apreciază că textele de lege criticate nu
contravin prevederilor constituționale care reglementează
dreptul la muncă, autorul excepției solicitând, în fapt,
completarea acestora.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, apreciază
că dispozițiile ăart. 11 alin. (1) coroborate cu art. 56 alin. (1) lit. a)
din Ordonanța de urgență a Guvernului nr. 194/2002,
republicată, sunt constituționale”. Menționează, în acest sens,
considerentele reținute de Curtea Constituțională prin Decizia
nr. 565/2009. În plus, se mai arată, pe de o parte, că
interpretarea și aplicarea normelor juridice sunt operații ce revin
în exclusivitate organelor și autorităților competente în acest
sens, iar pe de altă parte, că textele de lege criticate indică
într-un mod suficient de clar elementele și condițiile necesare
pentru acordarea dreptului solicitat, nerespectarea acestora
având, de asemenea, o consecință legală previzibilă, ce rezultă
în mod clar din ansamblul prevederilor ordonanței de urgență.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (1), raportate la art. 56 alin. (1) lit. a) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 421 din 5 iunie 2008, acestea având
următorul conținut:
— Art. 11. — Dispoziții generale privind șederea străinilor:
ă(1) Străinii aflați temporar în mod legal în România pot rămâne
pe teritoriul statului român numai până la data la care încetează
dreptul de ședere stabilit prin viză sau, după caz, prin permisul
de ședere.”;
— Art. 56. — Prelungirea dreptului de ședere temporară în
scop de muncă: ă(1) Străinilor intrați în România în scopul
angajării în muncă li se prelungește dreptul de ședere

MONITORUL OFICIAL AL ROMÂNIEI, PARTEA I, Nr. 784/17.XI.2009
temporară, dacă: a) sunt titulari ai unei autorizații de muncă
valabile;”.
În opinia autorului excepției, textele de lege menționate
contravin prevederilor constituționale ale art. 15 alin. (2) privind
principiul neretroactivității legii civile, art. 21 alin. (3) cu privire la
dreptul părților la un proces echitabil și ale art. 41 alin. (1) potrivit
cărora dreptul la muncă nu poate fi îngrădit. De asemenea, este
invocat și art. 6 paragraful 1 din Convenția pentru apărarea
drepturilor omului și a libertăților fundamentale, care
reglementează dreptul la un proces echitabil.
Analizând excepția de neconstituționalitate, Curtea
Constituțională constată că dispozițiile de lege criticate au mai
fost examinate în cadrul controlului de constituționalitate.
Astfel, prin Decizia nr. 565 din 14 aprilie 2009, publicată în
Monitorul Oficial al României, Partea I, nr. 372 din 3 iunie 2009,
Curtea Constituțională a examinat dispozițiile art. 11 alin. (1) din
Ordonanța de urgență a Guvernului nr. 194/2002 privind regimul
străinilor în România, prin raportare la prevederile art. 41 alin. (1)
din Constituție, statuând, pentru argumentele acolo arătate, că

3

acestea nu contravin dreptului la muncă. Dispozițiile art. 56
alin. (1) lit. a) din același act normativ au fost examinate cu
prilejul pronunțării Deciziei nr. 277 din 26 februarie 2009,
publicată în Monitorul Oficial al României, Partea I, nr. 181 din
24 martie 2009, ocazie cu care Curtea a reținut, pentru motivele
acolo expuse, că aceste prevederi nu contravin normelor art. 15
alin. (2), art. 21 alin. (3) și ale art. 41 alin. (1) din Constituție și
nici art. 6 paragraful 1 din Convenția pentru apărarea drepturilor
omului și a libertăților fundamentale, invocate și în prezenta
cauză. Cu același prilej, Curtea a mai arătat că textul de lege
analizat ăoferă suficiente repere și elemente pentru ca persoana
căreia i se adresează să înțeleagă condițiile în funcție de care i
se poate acorda dreptul solicitat și să își dirijeze, în consecință,
comportamentul”.
Având în vedere faptul că, față de aspectele deja analizate în
jurisprudența anterior menționată, nu au intervenit elemente noi,
care să determine modificarea acesteia, Curtea Constituțională
constată că, pentru identitate de rațiune, aceeași soluție, de
respingere a excepției, se impune și în această cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 11 alin. (1), raportate la art. 56 alin. (1)
lit. a) din Ordonanța de urgență a Guvernului nr. 194/2002 privind regimul străinilor în România, excepție ridicată de Hong Yong
în Dosarul nr. 2.610/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 1.259
din 8 octombrie 2009

referitoare la excepția de neconstituționalitate a dispozițiilor art. 1
din Ordonanța de urgență a Guvernului nr. 137/2008 pentru prorogarea unor termene
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 din Ordonanța de urgență a Guvernului

nr. 137/2008 pentru prorogarea unor termene, excepție ridicată
de Constantin Șerban în Dosarul nr. 1.336/283/2008 al
Judecătoriei Pucioasa.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă că partea Constantin Teodorescu
a depus la dosar întâmpinare, prin care solicită respingerea
excepției de neconstituționalitate.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:

4

MONITORUL OFICIAL AL ROMÂNIEI, PARTEA I, Nr. 784/17.XI.2009

Prin Încheierea din 20 februarie 2009, pronunțată în Dosarul
nr. 1.336/283/2008, Judecătoria Pucioasa a sesizat Curtea
Constituțională cu excepția de neconstituționalitate a
dispozițiilor art. 1 din Ordonanța de urgență a Guvernului
nr. 137/2008 pentru prorogarea unor termene, excepție
invocată de Constantin Șerban.
În motivarea excepției de neconstituționalitate autorul
acesteia susține că textul de lege criticat este neconstituțional,
deoarece, în lipsa înregistrărilor și a filmării ședinței de judecată,
poate fi viciată administrarea probelor. În acest fel, justițiabilii
pot fi victimele judecătorilor corupți sau persecutori. Aceste
situații ar putea fi evitate, iar apărarea ar fi de mai bună calitate,
mai eficientă, dacă procesele ar fi filmate sau înregistrate.
Judecătoria Pucioasa apreciază că excepția de
neconstituționalitate este neîntemeiată, întrucât textul de lege
criticat nu încalcă prevederile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile criticate sunt
constituționale, arătând că prorogarea termenului la care se
referă acestea nu îngrădește accesul liber la justiție și nu aduce
limitări dreptului la apărare.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 1 din Ordonanța de urgență a Guvernului
nr. 137/2008 pentru prorogarea unor termene, publicată în
Monitorul Oficial al României, Partea I, nr. 745 din 4 noiembrie
2008, care au următorul conținut: ăTermenul prevăzut la art. III
din titlul XVI al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, cu modificările și completările ulterioare, de la care
se aplică dispozițiile art. 13 din Legea nr. 304/2004 privind
organizarea judiciară, republicată, cu modificările și completările
ulterioare, referitoare la înregistrarea ședințelor de judecată, se
prorogă la data de 1 ianuarie 2010.”
În motivarea excepției de neconstituționalitate se invocă
dispozițiile constituționale ale art. 21 referitoare la accesul liber
la justiție, art. 24 privind dreptul la apărare, art. 53 referitoare la
restrângerea exercițiului unor drepturi sau al unor libertăți și
art. 127 privind caracterul public al dezbaterilor.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității dispozițiilor aceleiași ordonanțe de
urgență a Guvernului, în raport cu critici similare. În acest sens
este Decizia nr. 899 din 16 iunie 2009, publicată în Monitorul
Oficial al României, Partea I, nr. 540 din 4 august 2009, prin care
Curtea a reținut, în esență, că Ordonanța de urgență a
Guvernului nr. 137/2008 prorogă unele termene în vederea unei
bune administrări a justiției ca serviciu public, ținând seama, așa
cum rezultă din motivarea acestei ordonanțe, de gravele
consecințe de ordin procedural care ar putea apărea în
activitatea de judecată din cauza inexistenței suportului tehnic
necesar și care ar putea fi invocate în cadrul proceselor pe rolul
instanțelor de judecată.
Considerentele care au fundamentat decizia de respingere a
excepției de neconstituționalitate a întregii ordonanțe de
urgență, pronunțată anterior de Curte, sunt valabile și în
prezenta cauză, în care se critică art. 1 din actul normativ
menționat.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 din Ordonanța de urgență a Guvernului nr. 137/2008 pentru
prorogarea unor termene, excepție ridicată de Constantin Șerban în Dosarul nr. 1.336/283/2008 al Judecătoriei Pucioasa.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 784/17.XI.2009

5

CURTEA CONSTITUȚIONALĂ

D E C I Z I A Nr. 1.285
din 8 octombrie 2009

referitoare la excepția de neconstituționalitate a prevederilor art. 3 alin. (7)
din Ordonanța de urgență a Guvernului nr. 94/2000 privind retrocedarea unor bunuri imobile
care au aparținut cultelor religioase din România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri imobile
care au aparținut cultelor religioase din România, excepție
ridicată de Societatea Comercială ăPensiunea Brad” — S.R.L.
din Aiud în Dosarul nr. 1.807/57/2008 al Curții de Apel Alba
Iulia — Secția de contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra cauzei și arată că la dosar
au fost comunicate concluzii scrise de către Consiliul Local al
Municipiului Aiud prin care lasă la aprecierea Curții
Constituționale soluționarea excepției de neconstituționalitate.
Totodată, Guvernul României — Comisia specială de
retrocedare a unor bunuri care au aparținut cultelor religioase
din România a comunicat punctul său de vedere cu privire la
excepție, considerând că aceasta este neîntemeiată.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea nr. 5/F/CA/2009 din 28 aprilie 2009,
pronunțată în Dosarul nr. 1.807/57/2008, Curtea de Apel Alba
Iulia — Secția de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România.
Excepția a fost ridicată de Societatea Comercială ăPensiunea
Brad” — S.R.L. din Aiud într-o cauză de contencios administrativ.
În motivarea excepției de neconstituționalitate autorul
acesteia susține, în esență, că textele criticate sunt
neconstituționale, de vreme ce acestea nu privesc și terțele
persoane (cum ar fi chiriașii) ale raportului creat prin aplicarea
ordonanței privind retrocedarea unor bunuri imobile ce au
aparținut cultelor religioase din România. Astfel, consideră că
terțele persoane sunt discriminate față de instituțiile de cult,
cărora le este comunicată decizia comisiei speciale de
retrocedare și care, astfel, o pot contesta la instanța de
contencios administrativ. Susține că prevederile criticate sunt
ăinsuficient formulate”, așa încât nu prevăd cui i se comunică

deciziile comisiei speciale de retrocedare și cine le comunică,
în acest mod fiind discriminați ăcetățeni cu interese legitime
similare”.
Curtea de Apel Alba Iulia — Secția de contencios
administrativ și fiscal apreciază că prevederile criticate nu
încalcă principiul egalității în drepturi a cetățenilor și, implicit, nu
creează discriminare între titularii raportului juridic de restituire
și terții de acest raport juridic, titulari de drepturi în legătură cu
imobilul supus procedurilor de restituire.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. În acest sens, arată că textul de lege criticat este
o normă de procedură, ce stabilește modalitatea în care pot fi
atacate deciziile Comisiei speciale de retrocedare, și nu
contravine dispozițiilor constituționale ale art. 16 și 21.
Avocatul Poporului consideră că prevederile criticate sunt
constituționale, acestea aplicându-se tuturor celor aflați în
situația prevăzută în ipoteza normei legale, fără nicio
discriminare pe considerente arbitrare. Totodată, apreciază că
acestea sunt în deplină concordanță cu dispozițiile art. 126
alin. (2) din Constituție, potrivit cărora legiuitorul poate institui, în
considerarea unor situații deosebite, reguli speciale de
procedură, precum și modalități particulare de exercitare a
drepturilor procedurale, fără ca astfel de reguli să aducă atingere
dreptului la un proces echitabil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiect al excepției de neconstituționalitate îl constituie
prevederile art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri imobile
care au aparținut cultelor religioase din România, republicată în
Monitorul Oficial al României, Partea I, nr. 797 din 1 septembrie
2005, având următorul cuprins: ăDeciziile Comisiei speciale de
retrocedare vor putea fi atacate cu contestație la instanța de
contencios administrativ în a cărei rază teritorială este situat
imobilul solicitat, în termen de 30 de zile de la comunicarea
acestora. Hotărârea pronunțată de instanța de contencios
administrativ este supusă căilor de atac potrivit Legii
contenciosului administrativ nr. 554/2004.”

6

MONITORUL OFICIAL AL ROMÂNIEI, PARTEA I, Nr. 784/17.XI.2009

Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea
cetățenilor și ale art. 21 alin. (1), (2), (3) și (4) referitoare la
accesul liber la justiție.
Examinând excepția de neconstituționalitate, Curtea
constată că principala critică de neconstituționalitate se referă la
o omisiune legislativă, autorul excepției fiind nemulțumit de
faptul că prevederile criticate nu reglementează categoria de

persoane cărora le este comunicată decizia Comisiei speciale
de retrocedare. Însă examinarea criticii de neconstituționalitate
cu un atare obiect excedează competenței Curții Constituționale,
care, potrivit art. 2 alin. (3) din Legea nr. 47/1992, se pronunță
ănumai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri imobile care au aparținut cultelor religioase din România, excepție ridicată
de Societatea Comercială ăPensiunea Brad” — S.R.L. în Dosarul nr. 1.807/57/2008 al Curții de Apel Alba Iulia — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.288
din 8 octombrie 2009

referitoare la excepția de neconstituționalitate a prevederilor art. 9 alin. 8 din Legea nr. 112/1995
pentru reglementarea situației juridice a unor imobile cu destinația de locuințe,
trecute în proprietatea statului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 9 alin. 8 din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, excepție ridicată de
Paolo Sartori în Dosarul nr. 9.126/299/2008 al Judecătoriei
Sectorului 1 București.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.

Magistratul-asistent referă asupra cauzei și arată că partea
Alexandru Traian Pirosca a depus concluzii scrise prin care
solicită respingerea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 martie 2009, pronunțată în Dosarul
nr. 9.126/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 9 alin. 8 din Legea
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului. Excepția a fost ridicată de Paolo Sartori într-o cauză ce
are ca obiect constatarea nulității absolute a unui contract de
vânzare-cumpărare.
În motivarea excepției de neconstituționalitate autorul
susține, în esență, că textul de lege criticat contravine
principiului constituțional al protecției proprietății private,
deoarece inalienabilitatea temporară a unui bun încalcă dreptul

MONITORUL OFICIAL AL ROMÂNIEI, PARTEA I, Nr. 784/17.XI.2009
de dispoziție al proprietarului. Arată că exercițiul unui drept nu
poate fi restrâns decât în condițiile art. 53 din Constituție.
Judecătoria Sectorului 1 București apreciază că excepția
de neconstituționalitate este neîntemeiată. În acest sens,
precizează că interdicția temporară de înstrăinare, reglementată
de textul de lege criticat, este în acord cu dispozițiile art. 44
alin. (1) teza a doua din Constituție, potrivit cărora conținutul și
limitele dreptului de proprietate sunt stabilite de lege.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată. În acest sens, invocă, printre altele, deciziile Curții
Constituționale nr. 547/2006 și nr. 131/2007.
Avocatul Poporului consideră că prevederile criticate sunt
constituționale. Arată că interdicția temporară de înstrăinare,
reglementată de textul de lege criticat, este în acord cu
dispozițiile art. 44 alin. (1) teza a doua din Constituție, potrivit
cărora conținutul și limitele dreptului de proprietate sunt stabilite
de lege. Totodată, apreciază că dispozițiile art. 53 din Constituție
nu sunt incidente în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 9 alin. 8 din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, publicată în Monitorul

7

Oficial al României, Partea I, nr. 279 din 29 noiembrie 1995, cu
următorul conținut: ăApartamentele dobândite în condițiile alin. 1
nu pot fi înstrăinate 10 ani de la data cumpărării.”
Autorul
excepției
invocă
încălcarea
dispozițiilor
constituționale ale art. 44 referitoare la proprietatea privată și
ale art. 53 privind restrângerea exercițiului unor drepturi sau al
unor libertăți.
Examinând excepția de neconstituționalitate, Curtea
constată următoarele:
Textul de lege criticat stabilește o interdicție temporară de
înstrăinare a locuințelor ce au fost dobândite în temeiul Legii
nr. 112/1995, timp de 10 ani de la data cumpărării.
Nerespectarea acestei dispoziții legale imperative este
sancționată de lege cu nulitatea absolută a actului de
înstrăinare.
Curtea reține că interdicția temporară de înstrăinare are în
vedere bunul (locuința) și reprezintă o limitare a unuia dintre
atributele dreptului de proprietate, și anume dispoziția, în acord
cu dispozițiile art. 44 alin. (1) teza a doua din Constituție, potrivit
cărora conținutul și limitele dreptului de proprietate sunt stabilite
de lege. Totodată, conform art. 61 alin. (1) din Constituție,
legiuitorul are dreptul de a institui o asemenea interdicție
temporară de înstrăinare, care era cunoscută de autorul
excepției din momentul dobândirii dreptului de proprietate
asupra locuinței deținute, până în acel moment, în calitate de
chiriaș. De altfel, finalitatea legii este aceea de a restricționa
între vii eventualele tendințe speculative cu asemenea imobile
achiziționate în condiții speciale, avantajoase pentru dobânditori.
Acesta este sensul în care s-a pronunțat Curtea
Constituțională prin Decizia nr. 131 din 20 februarie 2007,
publicată în Monitorul Oficial al României, Partea I, nr. 179 din
14 martie 2007, și prin Decizia nr. 547 din 6 iulie 2006, publicată
în Monitorul Oficial al României, Partea I, nr. 725 din 24 august
2006.
Soluțiile pronunțate în deciziile menționate, precum și
considerentele pe care acestea s-au bazat își mențin
valabilitatea și în cauza de față, întrucât nu au fost aduse
elemente noi, de natură a determina schimbarea jurisprudenței
Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 9 alin. 8 din Legea nr. 112/1995 pentru reglementarea situației
juridice a unor imobile cu destinația de locuințe, trecute în proprietatea statului, excepție ridicată de Paolo Sartori în Dosarul
nr. 9.126/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

8

MONITORUL OFICIAL AL ROMÂNIEI, PARTEA I, Nr. 784/17.XI.2009
CURTEA CONSTITUȚIONALĂ

D E C I Z I A Nr. 1.297
din 13 octombrie 2009

referitoare la excepția de neconstituționalitate a prevederilor art. 30 alin. (1) din Legea nr. 1/2005
privind organizarea și funcționarea cooperației, precum și ale art. 224 din Legea nr. 31/1990
privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 30 alin. (1) din Legea nr. 1/2005 privind
organizarea și funcționarea cooperației, precum și ale art. 224
din Legea nr. 31/1990 privind societățile comerciale, excepție
ridicată de Constantin Trufanda în Dosarul nr. 8.905/99/2007 al
Curții de Apel Iași — Secția comercială.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra cauzei și arată că, la
dosar, partea Societatea Cooperativă Meșteșugărească de
Gradul I Constructorul Iași a comunicat concluzii scrise prin care
solicită respingerea excepției de neconstituționalitate.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 26 ianuarie 2009, pronunțată în Dosarul
nr. 8.905/99/2007, Curtea de Apel Iași — Secția comercială a
sesizat Curtea Constituțională cu excepția de
neconstituționalitate a prevederilor art. 30 alin. (1) din Legea
nr. 1/2005 privind organizarea și funcționarea cooperației,
precum și ale art. 224 din Legea nr. 31/1990 privind
societățile comerciale. Excepția a fost ridicată de Constantin
Trufanda într-o acțiune având ca obiect cererea formulată de
autorul excepției în contradictoriu cu Societatea Cooperativă
Meșteșugărească de Gradul I Constructorul, prin care a solicitat
ca, prin hotărârea pronunțată, să se oblige aceasta din urmă la
plata unei sume de bani reprezentând valoarea a 85 de acțiuni.
În motivarea excepției de neconstituționalitate autorul
acesteia susține, în esență, că i s-a creat o situație nefavorabilă
prin aceea că, la momentul desființării Societății Cooperative
Meșteșugărești de Gradul I Constructorul, a beneficiat de
contravaloarea părților sociale, și nu de o sumă de bani
proporțională cu capitalul social subscris.
Curtea de Apel Iași — Secția comercială consideră că
excepția de neconstituționalitate este neîntemeiată, întrucât,
potrivit art. 6 lit. k) din Legea nr. 1/2005, părțile sociale sunt
diviziuni ale patrimoniului societății din care face parte și
capitalul social. Totodată, apreciază că prevederile art. 224 din
Legea nr. 31/1990 nu au legătură cu cauza, de vreme ce
autorului excepției i se aplică prevederile Legii nr. 1/2005.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale. În acest sens arată că situația membrului
cooperator este distinctă de cea a asociatului la societățile
comerciale, ceea ce justifică aplicarea unui tratament juridic
diferit. Totodată, consideră că legiuitorul este competent să
stabilească cadrul juridic pentru exercitarea atributelor dreptului
de proprietate, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, instituind astfel limitări rezonabile în
valorificarea acestuia, ca drept subiectiv garantat.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției îl constituie prevederile art. 30 alin. (1) din
Legea nr. 1/2005 privind organizarea și funcționarea cooperației,
publicată în Monitorul Oficial al României, Partea I, nr. 172 din
28 februarie 2005, precum și ale art. 224 din Legea nr. 31/1990
privind societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, care au
următorul conținut:
— Art. 30 alin. (1) din Legea nr. 1/2005: ă(1) La încetarea
calității de membru cooperator, acesta sau, după caz, succesorii
săi au dreptul la plata contravalorii părților sociale și a
dividendelor cuvenite conform situației financiare anuale
încheiate la sfârșitul exercițiului financiar al anului în care a
intervenit cazul de încetare.”;
— Art. 224 din Legea nr. 31/1990: ă(1) Asociatul exclus
răspunde de pierderi și are dreptul la beneficii până în ziua
excluderii sale, însă nu va putea cere lichidarea lor până ce
acestea nu sunt repartizate conform prevederilor actului
constitutiv.
(2) Asociatul exclus nu are dreptul la o parte proporțională
din patrimoniul social, ci numai la o sumă de bani care să
reprezinte valoarea acesteia.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi și
ale art. 44 alin. (1) și (2) referitoare la dreptul de proprietate
privată.
Examinând excepția de neconstituționalitate, Curtea reține
următoarele:
I. Excepția de neconstituționalitate a prevederilor art. 224 din
Legea nr. 31/1990 privind societățile comerciale este
inadmisibilă, întrucât, potrivit prevederilor art. 146 lit. d) din
Constituție și ale art. 29 alin. (1) din Legea nr. 47/1992 privind
organizarea și funcționarea Curții Constituționale, aceasta
ădecide asupra excepțiilor ridicate în fața instanțelor

MONITORUL OFICIAL AL ROMÂNIEI, PARTEA I, Nr. 784/17.XI.2009
judecătorești
sau
de
arbitraj
comercial
privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare, care are legătură
cu soluționarea cauzei în orice fază a litigiului și oricare ar fi
obiectul acestuia”.
Cum obiectul litigiului în care a fost ridicată excepția îl
constituie acțiunea formulată de autorul excepției în
contradictoriu cu Societatea Cooperativă Meșteșugărească de
Gradul I Constructorul, prin care a solicitat ca, prin hotărârea
pronunțată, să se oblige aceasta din urmă la plata unei sume
de bani reprezentând valoarea a 85 de acțiuni, acțiune care își
are temeiul în Legea nr. 1/2005, Curtea constată că prevederile
art. 224 din Legea nr. 31/1990, care se referă la dreptul
asociatului exclus de a obține valoarea unei părți proporționale
din patrimoniul social al societății, nu au legătură cu speța
dedusă judecății.
De aceea, având în vedere prevederile art. 29 alin. (1)
coroborat cu alin. (6) al aceluiași articol din Legea nr. 47/1992,
excepția de neconstituționalitate a prevederilor art. 224 din
Legea nr. 31/1990 privind societățile comerciale urmează a fi
respinsă ca inadmisibilă.
II. În ceea ce privește excepția de neconstituționalitate a
prevederilor art. 30 alin. (1) din Legea nr. 1/2005 privind

9

organizarea și funcționarea cooperației, Curtea constată că
aceasta este neîntemeiată. Astfel, nu poate fi reținută critica
potrivit căreia prevederile art. 30 alin. (1) din Legea nr. 1/2005
creează o discriminare, de vreme ce acestea se aplică în mod
egal tuturor persoanelor aflate în situația reglementată de
ipoteza normei juridice, fără nicio discriminare pe criterii
arbitrare.
Totodată, prevederile de lege criticate sunt în acord cu
dispozițiile constituționale privind garantarea și ocrotirea
proprietății private, de vreme ce art. 30 din Legea nr. 1/2005
reglementează atât dreptul membrilor cooperatori, care au
pierdut această calitate, de a participa la partea divizibilă a
patrimoniului societății cooperative ce cuprinde valoarea părților
sociale emise în schimbul aportului acestora la capitalul social,
precum și la dividendele cuvenite lor, cât și obligația corelativă
a societății cooperative de a plăti contravaloarea acestor părți
sociale și a dividendelor cuvenite, conform situației financiare
anuale în care a intervenit cauza de încetare. În acest sens, în
alin. (2) al aceluiași articol se prevede faptul că în actul
constitutiv al societății cooperative se va stabili și termenul în
care societatea cooperativă este obligată la plată, termen ce nu
poate fi mai mare de 2 ani de la data nașterii dreptului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a prevederilor art. 224 din Legea nr. 31/1990 privind
societățile comerciale, excepție ridicată de Constantin Trufanda în Dosarul nr. 8.905/99/2007 al Curții de Apel Iași — Secția
comercială.
2. Respinge, ca fiind neîntemeiată, excepția de neconstituționalitate a prevederilor art. 30 alin. (1) din Legea nr. 1/2005
privind organizarea și funcționarea cooperației, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 1.302
din 13 octombrie 2009

referitoare la excepția de neconstituționalitate a prevederilor art. 9 alin. 1 din Legea nr. 112/1995
pentru reglementarea situației juridice a unor imobile cu destinația de locuințe,
trecute în proprietatea statului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 9 alin. 1 din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, excepție ridicată de
Smaranda Ghiță în Dosarul nr. 11.718/302/2007 al Curții de Apel
București — Secția a IX-a civilă și pentru cauze privind
proprietatea intelectuală.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

10

MONITORUL OFICIAL AL ROMÂNIEI, PARTEA I, Nr. 784/17.XI.2009
C U R T E A,

având în vedere actele și lucrările dosarului, constată
următoarele:
Prin Încheierea din 27 noiembrie 2008, pronunțată în Dosarul
nr. 11.718/302/2007, Curtea de Apel București — Secția
a IX-a civilă și pentru cauze privind proprietatea intelectuală
a sesizat Curtea Constituțională cu excepția de
neconstituționalitate a prevederilor art. 9 alin. 1 din Legea
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului. Excepția a fost ridicată de Smaranda Ghiță într-o
cauză ce are ca obiect cererea chiriașului de obligare a unității
administrativ-teritoriale de a încheia un contract de vânzarecumpărare în temeiul Legii nr. 112/1995.
În motivarea excepției de neconstituționalitate autorul
acesteia susține, în esență, că interpretarea normei în discuție
de către instanțele de judecată, în sensul că dreptul chiriașului
de a-și exprima opțiunea de cumpărare nu dă naștere obligației
corelative a statului de a vinde acestora locuința ocupată,
deoarece legea nu prevede o astfel de obligație, este contrară
Constituției. Întrucât dreptul chiriașului de a cumpăra locuința
pe care o ocupă trebuie să dea naștere unei obligații corelative
în sarcina statului, inexistența unei astfel de obligații determină
o lipsă de garantare a dreptului chiriașului. Astfel, omisiunea legii
de a reglementa obligația corelativă a statului de a vinde locuința
deschide calea abuzului instituțiilor statului în rezolvarea
cererilor de cumpărare depuse de chiriașii care îndeplinesc
condițiile prevăzute de lege.
Curtea de Apel București — Secția a IX-a civilă și pentru
cauze privind proprietatea intelectuală arată că susținerile
autorului excepției nu pot fi primite. Raționamentul construit de
acesta nu pornește de la textul de lege, astfel cum este formulat,
ci de la interpretarea normei dată de instanțele de fond.
Consideră că premisa propusă de autorul excepției, constând
în norma interpretată prin optica instanțelor de fond, nu este
suficientă în construcția juridică ce tinde la demonstrarea
contrarietății dintre norma legală și Constituție. Pentru evaluarea
raționamentului autorului excepției ar fi necesară, în primul rând,
stabilirea realității premisei. Or, confirmarea sau negarea
acesteia ar aduce atingere fondului cauzei.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens arată că acestea se aplică tuturor
celor aflați în situația prevăzută de ipoteza normei legale, fără
nicio discriminare pe considerente arbitrare. Totodată, face

referire la Decizia Curții Constituționale nr. 485/1997, în care s-a
reținut că ăposibilitatea vânzării către chiriași a locuințelor ce nu
se restituie în natură foștilor proprietari constituie recunoașterea,
prin lege, a unui drept subiectiv, înlăturându-se astfel
discriminarea anterioară când un asemenea drept era
recunoscut numai chiriașilor din locuințele construite din
fondurile statului”.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiect al excepției de neconstituționalitate îl constituie
prevederile art. 9 alin. 1 din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, publicată în Monitorul
Oficial al României, Partea I, nr. 279 din 29 noiembrie 1995, cu
următorul conținut: ăChiriașii titulari de contract ai
apartamentelor ce nu se restituie în natură foștilor proprietari
sau moștenitorilor acestora pot opta, după expirarea termenului
prevăzut la art. 14, pentru cumpărarea acestor apartamente cu
plata integrală sau în rate a prețului.”
Autorul
excepției
invocă
încălcarea
dispozițiilor
constituționale ale art. 4 referitoare la unitatea poporului și
egalitatea între cetățeni, ale art. 16 privind egalitatea în drepturi
și ale art. 44 referitoare la proprietatea privată.
Examinând excepția, Curtea constată că principala critică de
neconstituționalitate se referă la o omisiune legislativă, autorul
excepției fiind nemulțumit de faptul că textul de lege criticat nu
reglementează obligația statului de a vinde locuința pe care
chiriașul o ocupă, astfel încât se deschide calea abuzului
instituțiilor statului în soluționarea cererilor de cumpărare depuse
de chiriașii care îndeplinesc condițiile prevăzute de lege. Însă
examinarea criticii de neconstituționalitate cu un atare obiect
excedează competenței Curții Constituționale, care, potrivit
art. 2 alin. (3) din Legea nr. 47/1992, se pronunță ănumai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 9 alin. 1 din Legea nr. 112/1995 pentru
reglementarea situației juridice a unor imobile cu destinația de locuințe, trecute în proprietatea statului, excepție ridicată de
Smaranda Ghiță în Dosarul nr. 11.718/302/2007 al Curții de Apel București – Secția a IX-a civilă și pentru cauze privind proprietatea
intelectuală.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

11

MONITORUL OFICIAL AL ROMÂNIEI, PARTEA I, Nr. 784/17.XI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII ȘI INOVĂRII

ORDIN
privind aprobarea Programei pentru ocuparea posturilor didactice vacante
în învățământul preuniversitar la Religia ortodoxă de rit vechi (ruși lipoveni)
și metodica predării religiei ortodoxe de rit vechi — profesori
În conformitate cu prevederile Legii învățământului nr. 84/1995, republicată, cu modificările și completările ulterioare,
în baza prevederilor art. 9 alin. (2) și ale art. 10 alin. (3) din Legea nr. 128/1997 privind Statutul personalului didactic, cu
modificările și completările ulterioare,
în temeiul Hotărârii Guvernului nr. 51/2009 privind organizarea și funcționarea Ministerului Educației, Cercetării și Inovării,
ministrul educației, cercetării și inovării, interimar, emite prezentul ordin.
Art. 1. — Se aprobă Programa pentru ocuparea posturilor
didactice vacante în învățământul preuniversitar la Religia
ortodoxă de rit vechi (ruși lipoveni) și metodica predării religiei
ortodoxe de rit vechi — profesori, cuprinsă în anexa care face
parte integrantă din prezentul ordin.
Art. 2. — Programa aprobată prin prezentul ordin se aplică
începând cu anul calendaristic 2010.

Art. 3. — Direcția acreditare, evaluare și performanță în
cariera didactică, Direcția generală învățământ în limbile
minorităților și relația cu Parlamentul, Centrul Național pentru
Curriculum și Evaluare în Învățământul Preuniversitar,
inspectoratele școlare, precum și unitățile de învățământ
preuniversitar duc la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

p. Ministrul educației, cercetării și inovării, interimar,
Cătălin Ovidiu Baba,
secretar de stat
București, 9 noiembrie 2009.
Nr. 5.880.

ANEXĂ

PROGRAMA

pentru ocuparea posturilor didactice vacante în învățământul preuniversitar
la Religia ortodoxă de rit vechi (ruși lipoveni) și metodica predării
religiei ortodoxe de rit vechi — profesori

Notă de prezentare
Prezenta programă pentru titularizare sau pentru ocuparea posturilor
didactice/catedrelor vacante din învățământul preuniversitar este elaborată în
concordanță cu noua abordare curriculară a proiectării și realizării activităților
didactice, specifice disciplinei.
Programa se adresează profesorilor — absolvenți de învățământ superior.
Programa este corelată cu Planul-cadru de învățământ și curriculum
național. Această corelare se reflectă totodată atât în formularea tematicii, cât și în
cea a bibliografiei.
Programa de față reprezintă în mod echilibrat conținutul științific actualizat,
teme intra și interdisciplinare, aspecte teoretice și aplicative, practice și
demonstrative.
În realizarea Programei pentru titularizare s-a avut în vedere necesitatea ca
profesorii de religie să aibă cunoștințe temeinice despre conținuturile programei
școlare în vigoare, folosite în procesul de predare/învățare a disciplinei Religia
ortodoxă de rit vechi.

12

MONITORUL OFICIAL AL ROMÂNIEI, PARTEA I, Nr. 784/17.XI.2009

*

* Programa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 784/17.XI.2009

13

14

MONITORUL OFICIAL AL ROMÂNIEI, PARTEA I, Nr. 784/17.XI.2009

MONITORUL OFICIAL AL ROMÂNIEI, PARTEA I, Nr. 784/17.XI.2009

15

16

MONITORUL OFICIAL AL ROMÂNIEI, PARTEA I, Nr. 784/17.XI.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind modificarea ratei rezervei minime obligatorii pentru mijloacele bănești în valută
În baza dispozițiilor art. 5 și 8 din Legea nr. 312/2004 privind Statutul Băncii Naționale a României,
în aplicarea prevederilor art. 13 din Regulamentul Băncii Naționale a României nr. 6/2002 privind regimul rezervelor minime
obligatorii, cu modificările și completările ulterioare,
în temeiul art. 48 din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 noiembrie — 23 decembrie 2009, rata rezervei minime obligatorii pentru mijloacele
bănești în valută cu scadența mai mică de 2 ani de la finele perioadei de observare și mijloacele bănești în valută cu scadența
reziduală mai mare de 2 ani de la finele perioadei de observare, care prevăd clauze contractuale referitoare la rambursări, retrageri,
transferări anticipate, se stabilește la un nivel de 25%.
Președintele Consiliului de administrație al Băncii Naționale a României,
Mugur Constantin Isărescu
București, 16 noiembrie 2009.
Nr. 43.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 784/17.XI.2009 conține 16 pagini.

Prețul: 3,20 lei

&JUYDGY|435063]
ISSN 1453—4495

