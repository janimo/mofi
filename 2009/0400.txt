Anul 177 (XXI) — Nr. 400

PARTEA I

LEGI, DECRETE, HOTĂRÂRI ȘI ALTE ACTE

Vineri, 12 iunie 2009

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 786 din 13 mai 2009 referitoare la excepția de
neconstituționalitate a dispozițiilor Legii de aprobare a
Ordonanței de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ..............
Decizia nr. 787 din 13 mai 2009 referitoare la obiecția de
neconstituționalitate a dispozițiilor anexei nr. 2, poziția
nr. 4 și poziția nr. 16, din Legea de aprobare a
Ordonanței de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ..............

54.
63.

657.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență privind stabilirea unor măsuri
temporare în domeniul gazelor naturale ....................
— Ordonanță de urgență privind darea în administrarea
Ministerului Transporturilor și Infrastructurii a unor
suprafețe totale de teren de 2.534 m2, proprietate
publică a statului, din administrarea Academiei de
Științe Agricole și Silvice ăGheorghe IonescuȘișești” — Institutul Național de Cercetare-Dezvoltare
pentru Zootehnie Balotești, în vederea realizării de
către Compania Națională de Autostrăzi și Drumuri
Naționale din România — S.A. a obiectivului de
investiție ăFluidizare trafic pe DN 1 km 8+100 — km
17+100 și Centura rutieră în zona de nord a
municipiului București — obiect 5B — Extindere la
4 benzi a Centurii rutiere a municipiului București pe
sectorul cuprins între km 2+400 și intersecția
cu DN 2” ....................................................................
— Hotărâre privind aprobarea limitelor pe anul 2009
pentru finanțările rambursabile care pot fi contractate
și pentru tragerile din finanțările rambursabile
contractate sau care urmează a fi contractate de către
unitățile administrativ-teritoriale..................................

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

688.
2–5

870.
6–7

8

— Ordin al ministrului sănătății pentru modificarea și
completarea Ordinului ministrului sănătății nr. 1.448/2005
privind categoriile de produse cosmetice și listele
cuprinzând substanțele ce pot fi utilizate în compoziția
produselor cosmetice ................................................

11–12

— Ordin al ministrului întreprinderilor mici și mijlocii,
comerțului și mediului de afaceri privind abrogarea
lit. j) a art. 16 din Regulamentul de organizare și
funcționare al Agenției pentru Implementarea
Proiectelor și Programelor pentru Întreprinderi Mici și
Mijlocii, aprobat prin Ordinul ministrului întreprinderilor
mici și mijlocii, comerțului și mediului de afaceri
nr. 658/2009 ..............................................................

12

ACTE ALE CONSILIULUI SUPERIOR
AL MAGISTRATURII
869.

— Hotărâre pentru modificarea și completarea
Regulamentului privind concursul de admitere și
examenul de absolvire a Institutului Național al
Magistraturii, aprobat prin Hotărârea Plenului
Consiliului Superior al Magistraturii nr. 439/2006 ......

13–14

ACTE ALE CASEI NAȚIONALE
DE ASIGURĂRI DE SĂNĂTATE
8–9

10

665. — Ordin pentru modificarea anexei nr. 6 la Ordinul
președintelui Casei Naționale de Asigurări de Sănătate
nr. 814/2008 privind aprobarea regulamentelor de
organizare și funcționare ale comisiilor de experți de
la nivelul Casei Naționale de Asigurări de Sănătate
pentru anumite boli cronice, respectiv anumite DCI-uri
prevăzute de Hotărârea Guvernului nr. 720/2008 ......

15–16

2

MONITORUL OFICIAL AL ROMÂNIEI, PARTEA I, Nr. 400/12.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 786
din 13 mai 2009

referitoare la excepția de neconstituționalitate a dispozițiilor Legii de aprobare
a Ordonanței de urgență a Guvernului nr. 34/2009 cu privire la rectificarea bugetară pe anul 2009
și reglementarea unor măsuri financiar-fiscale
În temeiul prevederilor art. 146 lit. a) din Constituție și al
art. 15 alin. (1) din Legea nr. 47/1992 privind organizarea și
funcționarea Curții Constituționale, republicată, la data de
30 aprilie 2009, un grup de 63 de deputați și 28 de senatori,
aparținând grupului parlamentar al Partidului Național Liberal, a
solicitat Curții Constituționale să se pronunțe asupra
constituționalității dispozițiilor Legii de aprobare a Ordonanței de
urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiarfiscale.
Sesizarea de neconstituționalitate a fost înregistrată la
Curtea Constituțională sub nr. 7.211 din 30 aprilie 2009 și
constituie obiectul Dosarului nr. 1.853A/2009.
La sesizare a fost anexată lista cuprinzând semnăturile celor
63 de deputați și 28 de senatori, și anume: Cristian Mihai
Adomniței, Teodor Atanasiu, Mihai Banu, Vasile Berci, Dan
Bordeianu, Emil Bostan, Viorel-Vasile Buda, Daniel-Stamate
Budurescu, Cristian Buican, Cristian-Ion Burlacu, Mihăiță
Calimente, Mircea Cazan, Daniel Chițoiu, Tudor-Alexandru
Chiuariu, Gheorghe Coroamă, Horia Cristian, Ciprian Minodor
Dobre, Cristina Elena Dobre, Victor Paul Dobre, Mihai-Aurel
Donțu, Gheorghe Dragomir, George Ionuț Dumitrică, Relu
Fenechiu, Gheorghe Gabor, Grațiela Leocadia Gavrilescu,
Andrei Dominic Gerea, Alina-Ștefania Gorghiu, Titi Holban,
Pavel Horj, Mircea Irimescu, Nicolae Jolța, Mihai Lupu, Dan
Mihai Marian, Dan Ilie Morega, Dan-Ștefan Motreanu,
Gheorghe-Eugen Nicolăescu, Bogdan Olteanu, Ludovic Orban,
Viorel Palașcă, Ionel Palăr, Dan Păsat, Cornel Pieptea, Gabriel
Plăiașu, Cristina-Ancuța Pocora, Virgil Pop, Octavian-Marius
Popa, Călin Constantin Anton Popescu-Tăriceanu, Neculai
Rebenciuc, Ana Adriana Săftoiu, Nini Săpunaru, Adrian George
Scutaru, Ionuț-Marian Stroe, Gigel-Sorinel Știrbu, Ion Tăbugan,
Gheorghe-Mirel Taloș, Ioan Timiș, Adriana Diana Tușa, Claudiu
Țaga, Radu Bogdan Țîmpău, Ioan Țintean, Horea-Dorin
Uioreanu, Lucia-Ana Varga, Mihai Alexandru Voicu, respectiv
Crin George Laurențiu Antonescu, Gabriel Berca, Cristinel Bîgiu,
Minerva Boitan, Liviu Câmpanu, Sever Constantin Cibu, Cristian
David, Mircea Diaconu, Emilian Frâncu, Ioan Ghișe, Puiu
Hașotti, Paul Ichim, Raymond Luca, Cezar Măgureanu, Ovidius
Mărcuțianu, Teodor Viorel Meleșcanu, Vasile Mustățea, Vasile
Nedelcu, Marius Nicoară, Romeo Nicoară, Mario Ovidiu Oprea,
Liviu Titus Pașca, Cornel Popa, Tiberiu Aurelian Prodan, Nicolae
Robu, Dan Radu Rușanu, Cristian Țopescu și Varujan
Vosganian.
În motivarea obiecției de neconstituționalitate au fost
aduse argumente care privesc atât neconstituționalitatea
extrinsecă, cât și cea intrinsecă a Legii de aprobare a
Ordonanței de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri
financiar-fiscale.
I. Cu privire la criticile de neconstituționalitate extrinsecă, se
constată că autorii obiecției susțin încălcarea art. 65 alin. (2)
lit. b), art. 75 alin. (1), art. 76 alin. (2), art. 115 alin. (5) teza finală,
art. 115 alin. (6) coroborat cu art. 56 din Constituție.

1. Se arată că ședința comună din data de 22 aprilie 2009 a
Comisiei pentru buget, finanțe, bănci din Camera Deputaților și
a Comisiei pentru buget, finanțe, activitate bancară și piață de
capital a Senatului pentru dezbaterea proiectului de lege
contestat s-a desfășurat fără cvorum de ședință, contrar art. 22
din Regulamentul ședințelor comune ale Camerei Deputaților și
Senatului și art. 65 alin. (2) din Constituție, fiind viciată
procedura de adoptare a legii criticate.
2. Se apreciază că legea în discuție trebuia adoptată ca lege
organică. În acest sens, se arată că legea criticată modifică
Codul fiscal, care, la rândul său, fiind modificat de o lege
organică — Legea nr. 494/2004, care a introdus în Codul fiscal
un nou capitol denumit Infracțiuni —, a dobândit caracter de lege
organică. Se mai invocă, în acest sens, Decizia Curții
Constituționale nr. 545/2006, prin care s-a statuat că o lege nu
poate, în același timp, să fie pro parte lege organică, rămânând,
totodată, pro parte lege ordinară. Astfel, sunt încălcate
prevederile art. 76 alin. (1) și art. 115 alin. (5) teza finală din
Constituție.
3. Se consideră că, prin adoptarea ordonanței de urgență
menționate, au fost afectate îndatoririle fundamentale prevăzute
de Constituție, fiind încălcate astfel prevederile art. 115 alin. (6)
din Constituție. În acest sens, se arată că introducerea unui
impozit minim prin ordonanța de urgență criticată afectează
îndatoririle fundamentale prevăzute de art. 56 din Constituție, și
anume obligația cetățenilor de a contribui prin impozite și taxe la
cheltuielile publice; or, reglementarea drepturilor, libertăților sau
îndatoririlor fundamentale se poate face doar prin lege, și nu prin
ordonanță de urgență.
II. Cu privire la criticile de neconstituționalitate intrinsecă:
1. Modificarea Codului fiscal pe calea ordonanței de urgență
încalcă prevederile art. 1 alin. (3) și (5), ale art. 16 alin. (2) din
Constituție, raportate la cele ale art. 4 din Codul fiscal, potrivit
cărora orice modificare a Codului fiscal se face printr-o lege
promovată, de regulă, cu șase luni înainte de data intrării în
vigoare a acesteia. Astfel, Guvernul nu a respectat caracterul
obligatoriu al legii la data emiterii ordonanței de urgență,
nesocotind principiul statului de drept, principiu care impune
autorităților publice să acționeze numai în limitele competenței
lor.
2. Autorii obiecției susțin că nedepunerea la termenele
prevăzute de lege a declarațiilor recapitulative reglementate la
titlul VI din Legea nr. 571/2003, cu modificările și completările
ulterioare, constituie o contravenție dublu sancționată. Astfel,
art. 219 alin. (1) lit. b1) din Ordonanța Guvernului nr. 92/2003
sancționează fapta menționată cu amendă de la 12.000 lei la
14.000 lei, iar art. 2191, nou-introdus, cu ăamendă de 2% din
suma totală a achizițiilor/livrărilor intracomunitare de bunuri
nedeclarate”. Această ultimă prevedere, în opinia autorilor
obiecției de neconstituționalitate, reglementând o sancțiune
contravențională mai dură, este contrară art. 15 alin. (2) din
Constituție. Totodată, acest text de lege este imprecis și
inadecvat, din moment ce dă naștere la arbitrariu și abuz din
partea organelor statului chemate să aplice sancțiunile, acestea

MONITORUL OFICIAL AL ROMÂNIEI, PARTEA I, Nr. 400/12.VI.2009
putând alege sancțiunea pe care o vor aplica pe baza unor
criterii pur subiective.
3. În opinia autorilor sesizării, sancțiunea contravențională
reprezentând procent din suma totală a achizițiilor/livrărilor
intracomunitare de bunuri nedeclarate este, în fapt, o confiscare
contrară prevederilor art. 44 alin. (8) și (9) din Constituție. Se
apreciază că această sancțiune se aplică pornindu-se de la
prezumția de vinovăție a contravenientului, nu constituie o
amendă în sensul Ordonanței Guvernului nr. 2/2001 privind
regimul juridic al contravențiilor, nu reprezintă majorări de
întârziere sau despăgubiri și are caracteristicile unei confiscări
din moment ce este stabilită ca o sumă fixă care nu depinde de
gradul de vinovăție a contravenientului și nici de gradul de
pericol social al faptei. Mai mult, suma confiscată nu este
rezultată, destinată sau folosită la săvârșirea faptei
contravenționale, fapt care ridică problema neconstituționalității
încasării acesteia. Se mai arată că, de principiu, măsura
confiscării aduce atingere prezumției de dobândire licită a
bunurilor, fiind o consecință a dobândirii ilicite a acestora. Or, în
cazul de față, sancțiunea confiscării nu se dispune în funcție de
modalitatea de dobândire a bunurilor, ci cu titlu de sancțiune
pentru nedepunerea în termen a unor declarații.
În final, se invocă Decizia Curții Constituționale nr. 85 din
3 septembrie 1996, prin care s-a statuat că înlăturarea
prezumției dobândirii licite a averii are semnificația suprimării
unei garanții constituționale a dreptului de proprietate.
În conformitate cu dispozițiile art. 16 alin. (2) din Legea
nr. 47/1992, sesizarea a fost transmisă președinților celor două
Camere ale Parlamentului și Guvernului, pentru a-și formula
punctele de vedere asupra sesizării de neconstituționalitate.
Președintele Camerei Deputaților a transmis Curții
Constituționale, cu Adresa nr. 51/2.598 din 7 mai 2009, punctul
său de vedere, în care se arată că sesizarea de
neconstituționalitate ar trebui respinsă, pentru următoarele
motive:
1. Se apreciază că lucrările Comisiilor parlamentare pentru
buget-finanțe ale Camerei Deputaților și Senatului s-au
desfășurat în cvorumul regulamentar, însă chiar și o eventuală
încălcare a prevederilor art. 12 din Regulamentul ședințelor
comune ale Camerei Deputaților și Senatului nu echivalează cu
o încălcare a Constituției.
2. Se consideră că Ordonanța de urgență a Guvernului
nr. 34/2009 nu cuprinde nicio normă de natura legilor organice
și, ca urmare, aprobarea acesteia s-a făcut cu majoritatea
prevăzută de Constituție pentru legile ordinare. În consecință,
legea de aprobare a ordonanței de urgență în cauză are
caracter de lege ordinară. Invocarea Deciziei Curții
Constituționale nr. 545/2006 nu este pertinentă din moment ce
aceasta se referă la o lege preconstituțională.
3. Se apreciază că art. 56 din Constituție, invocat în
susținerea obiecției de neconstituționalitate, nu are incidență în
cauză, întrucât acesta se referă la totalitatea taxelor și
impozitelor, și nu doar la unele dintre acestea. Totodată, se arată
că introducerea unor noi impozite se poate realiza pe calea
adoptării ordonanțelor de urgență, în lipsa unui text
constituțional contrar, capacitatea de legiferare a Guvernului
nefiind limitată în acest domeniu.
4. Se arată că modificările și completările aduse de o lege
altei legi, dacă acestea fac parte din aceeași categorie, nu au
nimic de a face cu Constituția și nu pot duce la încălcarea
acesteia. Rezultă că atât Guvernul, care a emis ordonanța de
urgență, cât și Parlamentul, care a adoptat legea de aprobare,
au acționat în limitele competenței lor constituționale.
5. Se consideră că o eventuală dublă sancționare
contravențională sau de orice fel a unei fapte are ca efect doar
necesitatea modificării sau completării textelor legale care le

3

cuprind, însă, în niciun caz nu se poate constata
neconstituționalitatea textelor legale în cauză.
6. Se apreciază că sancțiunea prevăzută de art. 2191 din
Codul fiscal este una contravențională și nu poate fi echivalată
cu o confiscare.
Guvernul a transmis Curții Constituționale, cu Adresa
nr. 5/3.336/E.B. din 13 mai 2009, punctul său de vedere, în
care se arată că sesizarea de neconstituționalitate este
neîntemeiată, pentru următoarele motive:
1. Legea criticată respectă dispozițiile art. 65 alin. (2) lit. b)
din Constituție, întrucât a fost adoptată în ședința comună a
celor două Camere ale Parlamentului.
Art. 65 alin. (1) și art. 75 alin. (1) din Constituție nu sunt
incidente în cauză, întrucât acestea se referă la modalitatea
obișnuită de adoptare a legilor prin adoptarea lor subsecventă în
cele două Camere ale Parlamentului.
2. Legea nr. 571/2003 a fost adoptată ca lege ordinară în
considerarea art. 76 alin. (2) din Constituție, astfel încât
modificările ei urmează a fi adoptate în același mod. În aceste
condiții, nu se poate reține încălcarea art. 76 alin. (1) din
Constituție. Se mai arată că toate modificările operate asupra
Codului fiscal au fost făcute prin legi ordinare, cu excepția Legii
nr. 494/2004, lege adoptată cu majoritatea cerută de art. 76
alin. (1) din Constituție în considerarea obiectului său de
reglementare. Se mai invocă și jurisprudența Curții
Constituționale prin care aceasta a statuat că reglementările în
materie fiscală nu fac obiectul legilor organice.
3. Se apreciază că dispozițiile legale criticate nu încalcă
art. 115 alin. (6) din Constituție, întrucât nu afectează în sens
negativ drepturile, libertățile și îndatoririle fundamentale ale
cetățenilor. Din contră, măsurile adoptate vizează asigurarea și
protejarea interesului public prin întărirea disciplinei economice
și financiare a operatorilor economici și reducerea evaziunii
fiscale.
4. Se consideră că sunt neîntemeiate criticile de
neconstituționalitate ce vizează încălcarea art. 1 alin. (3) și (5)
sau a art. 16 alin. (2) din Constituție. Totodată, eventuala
încălcare a art. 4 din Codul fiscal nu poate face obiectul
controlului de constituționalitate.
5. Aspectele semnalate cu privire la dubla sancționare a
contravenției de nedepunere a declarațiilor recapitulative
reglementate la titlul VI din Legea nr. 571/2003, cu modificările
și completările ulterioare, nu au legătură cu prevederile art. 15
alin. (2) și art. 16 alin. (1) din Constituție și privesc mai degrabă
chestiuni de interpretare și aplicare a legii.
În final, se subliniază că nedepunerea declarațiilor în cauză
sau a unora cu sume incorecte sau incomplete constituie eo ipso
o cauză de înlăturare a prezumției generale de dobândire licită
a averii.
Președintele Senatului nu a comunicat punctul său de
vedere asupra sesizării de neconstituționalitate.
C U R T E A,

examinând sesizarea de neconstituționalitate, punctele de
vedere ale președintelui Camerei Deputaților și Guvernului,
raportul întocmit de judecătorul-raportor, dispozițiile legii
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție și
celor ale art. 1, 10, 15 și 18 din Legea nr. 47/1992, republicată,
să soluționeze sesizarea de neconstituționalitate.
Obiectul controlului de constituționalitate îl constituie
dispozițiile Legii de aprobare a Ordonanței de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale.

4

MONITORUL OFICIAL AL ROMÂNIEI, PARTEA I, Nr. 400/12.VI.2009

Dispozițiile constituționale pretins încălcate sunt ale art. 1
alin. (3) și (5) privind statul de drept și obligativitatea respectării
Constituției, a supremației sale și a legilor, art. 15 alin. (2) privind
neretroactivitatea, cu excepția legii penale sau contravenționale
mai favorabile, art. 16 alin. (1) și (2) privind egalitatea în drepturi,
art. 44 alin. (8) și (9) privind prezumția dobândirii licite a averii și
confiscarea, art. 56 privind contribuțiile financiare, art. 65 alin. (2)
lit. b) privind organizarea ședințelor comune ale Parlamentului în
cazul adoptării bugetului de stat și a celui al asigurărilor sociale
de stat, art. 75 alin. (1) privind sesizarea Camerelor
Parlamentului, art. 76 alin. (2) privind adoptarea legilor organice,
art. 115 alin. (5) teza finală privind aprobarea ordonanțelor de
urgență care cuprind norme de natura legilor organice și art. 115
alin. (6) privind domeniile de adoptare ale ordonanțelor de
urgență.
Examinând obiecția de neconstituționalitate, Curtea reține
următoarele:
I. Cu privire la criticile de constituționalitate extrinsecă, prin
raportare la prevederile art. 65 alin. (2) lit. b), art. 75 alin. (1),
art. 76 alin. (2), art. 115 alin. (5) teza finală, art. 115 alin. (6)
coroborat cu art. 56 din Constituție, Curtea constată că acestea
sunt neîntemeiate.
Înainte de a aborda criticile privind constituționalitatea
extrinsecă, se reține că nu este de competența Curții
Constituționale analizarea eventualelor încălcări ale
Regulamentului ședințelor comune. Curtea Constituțională nu
își poate extinde controlul și asupra actelor de aplicare a
regulamentelor, întrucât ar încălca însuși principiul autonomiei
regulamentare al celor două Camere, instituit prin art. 64 alin. (1)
teza întâi din Legea fundamentală. Analiza Curții este una în
drept, fără a viza aspecte de fapt ale procedurii parlamentare.
a) Curtea reține că dispozițiile art. 65 alin. (2) lit. b) din
Constituție se referă la lucrările celor două Camere în ședințe
comune pentru aprobarea bugetului de stat și a bugetului
asigurărilor sociale de stat, prevedere preluată și în art. 1 pct. 2
din Regulamentul ședințelor comune ale celor două Camere și
extinsă, în mod firesc, și la aprobarea legii de rectificare
bugetară, care, pentru identitate de rațiune, trebuie să respecte
aceeași procedură. Or, se constată că cerințele art. 65 alin. (2)
lit. b) din Constituție au fost respectate, întrucât adoptarea legii
de aprobare a Ordonanței de urgență a Guvernului nr. 34/2009
a fost făcută în ședința comună a celor două Camere ale
Parlamentului. Obiter dictum, chiar dacă hotărârea adoptată în
comisiile permanente nu îndeplinește un anumit cvorum, votul
plenului celor două Camere acoperă pe deplin această
omisiune. Dacă s-ar absolutiza extinderea prevederilor art. 76
din Constituție privind obligativitatea cvorumului și la ședințele
comisiilor permanente, s-ar ajunge, în mod paradoxal, datorită
refuzului membrilor comisiei aparținând unui anumit partid
politic, să nu poată fi supus spre dezbatere niciun proiect de
lege, ceea ce, în mod indubitabil, nu a dorit constituantul.
b) Art. 75 alin. (1) din Constituție instituie prerogativa
Camerei Deputaților de a fi prima cameră sesizată pentru
dezbaterea și adoptarea unor proiecte de legi. În cauza de față,
legea criticată a fost adoptată în ședința comună a celor două
Camere ale Parlamentului, astfel încât textul constituțional
invocat nu are incidență în soluționarea prezentei obiecții de
neconstituționalitate.
c) Art. 76 alin. (1) din Constituție impune obligativitatea
adoptării legilor organice și a hotărârilor privind regulamentele
celor două Camere cu votul majorității membrilor fiecărei
camere, autorii sesizării invocând că adoptarea legii nu s-a făcut
cu această majoritate. Prin urmare, pentru a putea efectua un
control riguros și corect asupra respectării art. 76 alin. (1) din
Constituție cu prilejul adoptării legii de față, Curtea trebuie să
stabilească mai întâi apartenența Codului fiscal la categoria
legilor organice sau a legilor ordinare.

Susținerea de către autorii obiecției de neconstituționalitate
că introducerea în Codul fiscal a capitolului Infracțiuni prin Legea
nr. 494/2004 și dobândirea cu această ocazie a caracterului de
lege organică face necesară modificarea sa cu cvorumul
prevăzut de Constituție pentru legile organice, invocându-se în
sensul arătat Decizia Curții Constituționale nr. 545/2006, nu
poate fi primită pentru următoarele considerente:
Curtea reține că decizia respectivă a fost adoptată într-un
cadru particular, și anume cu privire la organizarea și
funcționarea camerelor de comerț și industrie din România.
Acestea, inițial, funcționau în baza Legii nr. 26/1990 privind
Registrul comerțului, lege preconstituțională modificată succesiv
prin legi organice, astfel că domeniul în cauză a fost calificat în
timp ca aparținând legilor organice. Or, o atare concluzie nu
poate fi extrapolată și cu privire la situația generală a legilor
adoptate după intrarea în vigoare a Constituției. Domeniul legilor
organice este foarte clar delimitat prin textul Constituției, astfel
încât legiuitorul va adopta legi organice numai în acele domenii.
Curtea, spre exemplu, prin Decizia nr. 548 din 15 mai 2008,
publicată în Monitorul Oficial al României, Partea I, nr. 495 din
2 iulie 2008, a stabilit că este posibil ca o lege organică să
cuprindă, din motive de politică legislativă, și norme de natura
legii ordinare, dar fără ca aceste norme să capete natură de lege
organică, întrucât, altfel, s-ar extinde domeniile rezervate de
Constituție legii organice. De aceea, printr-o lege ordinară se
pot modifica dispoziții dintr-o lege organică, dacă acestea nu
conțin norme de natura legii organice, întrucât se referă la
aspecte care nu sunt în directă legătură cu domeniul de
reglementare al legii organice. În consecință, criteriul material
este cel definitoriu pentru a analiza apartenența sau nu a unei
reglementări la categoria legilor ordinare sau organice.
În cauza de față, se reține că Legea nr. 571/2003 privind
Codul fiscal a fost adoptată ca lege ordinară. Este indubitabil
că, ulterior modificării sale, prin Legea nr. 494/2004, Codul fiscal
a înglobat și unele prevederi de domeniul legii organice, dar fără
ca această modificare să transforme întregul Cod fiscal într-o
lege organică. Pe de altă parte, ar fi neconstituțional ca toate
prevederile cu caracter ordinar din această lege să nu poată fi
modificate decât prin procedura de adoptare a legilor organice,
pentru simplul motiv că legea conține câteva articole de
domeniul legilor organice. S-ar ajunge la o situație paradoxală,
ca excepția — adoptarea unei legi organice — să ajungă regulă
și ar putea avea ca rezultat chiar blocarea actului legislativ.
d) Cât privește pretinsa încălcare a art. 115 alin. (5) teza
finală din Constituție, față de considerentele anterioare se poate
susține că textul nu își găsește aplicabilitatea în cauză,
deoarece ordonanța de urgență aprobată prin legea de față nu
a vizat acele dispoziții de natura legii organice, ci numai dispoziții
de natura legii ordinare.
e) Cu privire la instituirea impozitului forfetar, critica de
neconstituționalitate vizează încălcarea art. 115 alin. (6) din
Constituție prin raportare la art. 56 din Constituție. O atare critică
nu poate fi primită, deoarece, pe de o parte, prevederea
constituțională nu este aplicabilă persoanelor juridice, iar în ce
privește persoanele fizice autorizate asimilabile întrucâtva
persoanelor juridice, Curtea reține că textul criticat nu
reglementează drepturile, libertățile și îndatoririle fundamentale
ale persoanelor fizice derivând din statutul lor de cetățeni, ci
obligații fiscale ce rezultă din desfășurarea unei activități
economice generatoare de venituri impozabile.
Astfel fiind, nu se poate susține că, făcând trimitere la art. 56
din Constituție, ordonanța de urgență ar viza chiar îndatoririle
ce revin persoanelor fizice în calitate de cetățeni, opinie
sugerată de autorii obiecției de neconstituționalitate.
Și în situația în care s-ar admite că ordonanța de urgență în
cauză vizează îndatoririle fundamentale prevăzute de art. 56
alin. (1) din Constituție, nu se poate face abstracție de alin. 3 al

MONITORUL OFICIAL AL ROMÂNIEI, PARTEA I, Nr. 400/12.VI.2009
art. 56 din Constituție, care dă posibilitatea legiuitorului (chiar și
celui delegat) să stabilească și alte prestații în situații
excepționale, text care se coroborează absolut logic și perfect
cu dispozițiile art. 53 alin. (2) din Constituție, care acordă
posibilitatea aceluiași legiuitor să restrângă chiar exercitarea
unor drepturi sau libertăți fundamentale.
Pe de altă parte, este lesne de observat că, prin instituirea
impozitului forfetar pentru unele categorii de contribuabili, nu se
introduce un impozit nou, o taxă nouă și, prin urmare, o nouă
obligație fiscală.
Impozitul forfetar nu este altceva decât o reconfigurare a
impozitului pe venit pe care și categoriile de contribuabili vizate
de ordonanța de urgență îl datorează bugetului, reconfigurare
dictată de realitățile practice existente în societate la momentul
actual.
Realitatea practică a demonstrat că aceste categorii de
contribuabili au evitat, în mod sistematic, plata impozitului pe
venit, având suport legal chiar în reglementarea acestuia, care
permitea diminuarea sau chiar anularea materiei impozabile.
Impozitul forfetar nu face altceva decât să îi oblige pe acești
contribuabili să-și organizeze de o asemenea manieră
activitatea încât, proporțional cu activitatea desfășurată și
veniturile încasate, să achite și bugetului public obligațiile fiscale
aferente.
II. În ce privește critica de constituționalitate intrinsecă, autorii
sesizării se circumscriu încălcării art. 1 alin. (3) și (5), art. 15
alin. (2), art. 16 alin. (1) și (2), precum și art. 44 alin. (8) și (9) din
Constituție.
a) Prevederile art. 1 alin. (3) din Constituție consfințesc
caracterul de ăstat de drept, democratic și social în care
demnitatea omului, drepturile și libertățile cetățenilor, libera
dezvoltare a personalității umane, dreptatea și pluralismul politic
reprezintă valori supreme” și, pentru ca această prevedere să nu
rămână doar la stadiu declarativ, în art. 1 alin. (5) din Constituție
se instituie obligația tuturor, inclusiv a autorităților publice, de a
respecta Constituția, supremația acesteia și legile.
În aceste condiții, Curtea reține că art. 4 alin. (1) din Codul
fiscal reprezintă un text de principiu ce consfințește regula
modificării și completării sale cu 6 luni înainte de data intrării în
vigoare și, prin urmare, pot apărea excepții de la această regulă,
fiind permise nu numai de Codul fiscal, ci și de art. 115 alin. (4)
din Constituție.
În momentul adoptării Ordonanței de urgență a Guvernului
nr. 34/2009, Guvernul s-a aflat și se află în continuare într-o
situație extraordinară, care impune măsuri urgente menite

5

tocmai să consolideze situația economică a țării și să mențină în
efectivitate bugetul public național. Astfel, nu se poate susține
că, prin adoptarea Ordonanței de urgență a Guvernului
nr. 34/2009, Guvernul ar fi luat măsuri ce s-ar situa deasupra
legii și, prin urmare, nici Parlamentul, aprobând ordonanța de
urgență, nu a încălcat prevederile art. 16 alin. (2) din Constituție.
b) Referitor la pretinsa încălcare a art. 15 alin. (2), art. 16
alin. (1) și art. 44 alin. (8) și (9) din Constituție, motivată de
autorii sesizării prin prisma dublei incriminări a contravenției de
nedepunere la termenele prevăzute de lege a declarațiilor
recapitulative reglementate la titlul VI din Legea nr. 571/2003,
cu modificările și completările ulterioare, se constată că aceasta
este neîntemeiată, având în vedere tocmai situațiile diferite
cărora li se aplică.
Astfel, incriminarea prevăzută de art. 219 alin. (1) lit. b1) din
Codul de procedură fiscală este aplicabilă contribuabililor care
nu au depus declarația la termen, dar nici nu au efectuat
achiziții/livrări intracomunitare, fiind evident că pentru aceștia nu
poate fi aplicabil textul art. 2191 din Codul de procedură fiscală.
Alta este situația contribuabililor care au efectuat
achiziții/livrări intracomunitare și care fie nu au depus declarațiile
recapitulative reglementate la titlul VI din Legea nr. 571/2003,
lipsind, în acest fel, bugetul de stat de sumele care i-ar fi revenit,
fie au depus o declarație cu sume incorecte sau incomplete,
fapte ale căror consecințe sunt aceleași, și anume neplata
obligațiilor către bugetul de stat.
În această a doua ipoteză este pe deplin justificată amenda
de 2% din suma totală a achizițiilor/livrărilor intracomunitare de
bunuri nedeclarate sau, după caz, din diferențele nedeclarate
rezultate ca urmare a declarațiilor incorecte ori incomplete.
Curtea mai reține, de asemenea, că aplicarea concomitentă
a celor două sancțiuni nu este posibilă, organul fiscal având a
stabili cărei situații se circumscrie fapta săvârșită în raport cu
care urmează a i se aplica și sancțiunea contravențională.
Față de aceste considerente, prevederile art. 44 alin. (8) și
(9) din Constituție nu sunt încălcate, deoarece prezumția de
dobândire licită a bunurilor este răsturnată chiar prin consecința
faptei ilicite — creșterea patrimoniului contribuabilului prin
neplata obligațiilor sale către buget în urma săvârșirii faptei
prevăzute de art. 2191 din Codul de procedură fiscală și
diminuarea corespunzătoare a obligațiilor față de buget. De
asemenea, Curtea reține că textul art. 15 alin. (1) din Constituție
nu este incident în cauză, întrucât nu se pune problema
retroactivității sau nu a acestor prevederi.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că dispozițiile Legii de aprobare a Ordonanței de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiar-fiscale sunt constituționale.
Definitivă și general obligatorie.
Decizia se comunică președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterea a avut loc la data de 13 mai 2009 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

6

MONITORUL OFICIAL AL ROMÂNIEI, PARTEA I, Nr. 400/12.VI.2009
CURTEA CONSTITUȚIONALĂ

D E C I Z I A Nr. 787
din 13 mai 2009

referitoare la obiecția de neconstituționalitate a dispozițiilor anexei nr. 2, poziția nr. 4
și poziția nr. 16, din Legea de aprobare a Ordonanței de urgență a Guvernului nr. 34/2009
cu privire la rectificarea bugetară pe anul 2009 și reglementarea unor măsuri financiar-fiscale
Cu Adresa nr. 124 din 5 mai 2009, Președintele Înaltei Curți
de Casație și Justiție a transmis Curții Constituționale Hotărârea
nr. 2 din 4 mai 2009 a Adunării Generale a Judecătorilor Înaltei
Curți de Casație și Justiție prin care Curtea Constituțională a
fost sesizată cu obiecția de neconstituționalitate a prevederilor
anexei nr. 3, poziția nr. 4, și poziția nr. 16, din Ordonanța de
urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiarfiscale, aprobată prin lege de către Parlament.
Sesizarea a fost formulată în temeiul art. 146 lit. a) teza întâi
din Constituție și al art. 11 alin. (1) lit. A.a) și art. 15 din Legea
nr. 47/1992 privind organizarea și funcționarea Curții
Constituționale, a fost înregistrată la Curtea Constituțională sub
nr. 7.332 din 5 mai 2009 și constituie obiectul Dosarului
nr. 1.908A/2009.
În motivarea obiecției de neconstituționalitate au fost
aduse argumente care vizează aspecte de neconstituționalitate
intrinsecă a dispozițiilor legale contestate. Critica principală de
neconstituționalitate constă în faptul că Legea de aprobare a
Ordonanței de urgență a Guvernului nr. 34/2009 a redus drastic
bugetul Înaltei Curți de Casație și Justiție. Acesta a suferit
scăderi accentuate, de la o propunere de buget inițială în sumă
de 145.587 mii lei ajungându-se, în urma aprobării Ordonanței
de urgență a Guvernului nr. 34/2009 prin legea criticată, la un
buget aprobat de 79.101 mii lei.
În aceste condiții, Înalta Curte de Casație și Justiție, prin
sesizarea formulată, apreciază că dispozițiile legale criticate
încalcă principiul independenței judecătorilor consacrat de
art. 124 alin. (3) din Constituție, art. 1 din Principiile
internaționale ale independenței magistraților, art. 11 din
Principiile fundamentale privind independența justiției adoptate
la Congresul al VII-lea al Națiunilor Unite (Milano), validate de
Adunarea Generală a ONU prin rezoluțiile nr. 40/32 din
29 noiembrie 1985 și nr. 4/146 din 13 decembrie 1985, precum
și Recomandarea R (94) 12 privind independența, eficiența și
rolul judecătorilor adoptată de Comitetul Miniștrilor al Consiliului
Europei. Principiul independenței judecătorilor este sfidat prin
măsurile legislative criticate, care au redus drastic, până la limita
imposibilității desfășurării activității de judecată, fondurile
destinate puterii judecătorești. Or, buna funcționare a puterii
judecătorești poate fi realizată doar asigurând independența
judecătorilor, siguranța lor, remunerație corespunzătoare și
condiții de muncă.
De asemenea, textele legale criticate pun în grav pericol
îndeplinirea obiectivelor reformei justiției și afectează direct
îndeplinirea condiționalităților cuprinse în mecanismul de
cooperare și verificare al Uniunii Europene în relația cu
România.
Se mai arată că pentru perioada următoare, datorită
bugetului insuficient, se sistează complet plata medicamentelor,

transportului, cheltuielilor de deplasare, obiectelor de inventar,
cărți și publicații, a benzinei, a primei de vacanță, a orelor
suplimentare pentru personalul auxiliar de specialitate și vor
exista dificultăți deosebite în asigurarea plății aferente expedierii
citațiilor, a furnizorilor, a interpreților, a apărătorilor din oficiu etc.
În final, se susține că dispozițiile legale criticate încalcă și
prevederile art. 1 alin. (3) și (4) din Constituție, întrucât puterea
judecătorească este redusă până la limita necesarei funcționări
datorită acțiunilor promovate cu obstinație de executiv și
legislativ — subfinanțarea sistemului judecătoresc. Totodată, se
arată că astfel de acțiuni ale executivului și legislativului sunt de
natură să subordoneze puterea judecătorească în raport cu
celelalte puteri ale statului.
În conformitate cu dispozițiile art. 16 alin. (2) din Legea
nr. 47/1992, sesizarea a fost transmisă președinților celor două
Camere ale Parlamentului și Guvernului, pentru a-și formula
punctele de vedere asupra sesizării de neconstituționalitate.
Guvernul a transmis Curții Constituționale, cu Adresa
nr. 5/3.456/E.B. din 13 mai 2009, punctul său de vedere, în care
se arată că sesizarea de neconstituționalitate este neîntemeiată,
întrucât dispozițiile legale criticate nu aduc atingere nici
principiului independenței judecătorului și nici celui al echilibrului
și separației puterilor în stat. Măsurile adoptate au fost
determinate de necesitatea ajustării deficitului bugetar în
corelație cu evoluția prognozată a indicatorilor macroeconomici.
Se mai arată că autonomia financiară a Înaltei Curți de
Casație și Justiție trebuie analizată în contextul posibilităților
financiare în construcția bugetului la nivelul țării, precum și al
responsabilității Parlamentului de a asigura, prin legea pe care
o adoptă, o repartizare proporțională a resurselor financiare între
toate structurile statului. În acest sens, se consideră că, în
temeiul art. 135 alin. (2) lit. b) din Constituție, măsura rectificării
bugetare poate fi considerată ca fiind o preocupare a statului
pentru protejarea intereselor naționale în activitatea financiară și
economică.
Președinții celor două Camere ale Parlamentului nu au
comunicat punctele lor de vedere asupra sesizării de
neconstituționalitate.
C U R T E A,

examinând sesizarea de neconstituționalitate, punctul de vedere
al Guvernului, raportul întocmit de judecătorul-raportor,
dispozițiile legii criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție și
celor ale art. 1, 10, 15 și 18 din Legea nr. 47/1992, republicată,
să soluționeze sesizarea de neconstituționalitate.
Obiectul controlului de constituționalitate, astfel cum a fost
formulat, îl constituie dispozițiile anexei nr. 3, poziția nr. 4 și

MONITORUL OFICIAL AL ROMÂNIEI, PARTEA I, Nr. 400/12.VI.2009
poziția nr. 16, din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, aprobată prin lege
de către Parlament. În realitate, din motivarea obiecției de
neconstituționalitate Curtea constată că, de fapt, este criticată
anexa nr. 2, poziția nr. 4 și poziția nr. 16, din Legea de aprobare
a Ordonanței de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri
financiar-fiscale, care reduce bugetul Înaltei Curți de Casație și
Justiție cu 6.255 mii lei, iar pe cel al Ministerului Justiției cu
61.253 mii lei. În consecință, prin prezenta decizie Curtea
urmează a se pronunța asupra constituționalității anexei nr. 2,
poziția nr. 4 și poziția nr. 16, din Legea de aprobare a Ordonanței
de urgență a Guvernului nr. 34/2009.
Dispozițiile constituționale pretins încălcate sunt cele ale
art. 1 alin. (3) și (4) privind statul de drept și principiul separației
puterilor în stat și ale art. 124 alin. (3) privind independența
judecătorilor. În susținerea obiecției de neconstituționalitate sunt
invocate și prevederile art. 11 din Principiile fundamentale
privind independența magistraților, adoptate de cel de-al VII-lea
Congres al Națiunilor Unite pentru prevenirea crimei și
tratamentul delincvenților (Milano, 26 august — 6 septembrie
1985) și confirmate de Adunarea Generală a Organizației
Națiunilor Unite prin rezoluțiile nr. 40/32 din 29 noiembrie 1985
și nr. 40/146 din 13 decembrie 1985, precum și Recomandarea
nr. R (94) 12 cu privire la independența, eficacitatea și rolul
judecătorilor, adoptată la 13 octombrie 1994 de Comitetul
Miniștrilor al Consiliului Europei. Totodată, Curtea va reține că
trimiterea pe care o face Înalta Curte de Casație și Justiție, în
susținerea obiecției de neconstituționalitate, la art. 1 din
Principiile internaționale ale independenței magistraților, în
realitate, este făcută la art. 1 din Carta universală a
judecătorului, care reglementează principiul independenței
acestuia.
Examinând obiecția de neconstituționalitate, Curtea constată
următoarele:

7

Legiuitorul este abilitat din punct de vedere constituțional să
redimensioneze bugetele alocate instituțiilor și autorităților
publice prin legea bugetului de stat atunci când condițiile
economice și financiare se înrăutățesc sau, din contră, se
îmbunătățesc. Desigur, asemenea rectificări ale bugetului de
stat sunt determinate în mod obiectiv de modificarea
prognozelor cu privire la realizarea veniturilor și cheltuielilor la
bugetul de stat.
Astfel, Curtea constată că numai în aceste condiții
Parlamentul are legitimitatea constituțională să modifice
alocațiile bugetare prevăzute inițial prin legea privind bugetul de
stat.
Măsura de reducere a fondurilor alocate Înaltei Curți de
Casație și Justiție și Ministerului Justiției și Libertăților
Cetățenești nu este de natură să afecteze independența
judecătorului, astfel cum aceasta este reglementată prin
prevederile Constituției și ale actelor juridice internaționale
invocate. Nu este o diminuare a bugetului doar în privința celor
două autorități publice, ci se constată că rectificările negative au
privit întreg spectrul de autorități și instituții publice. Curtea reține
că o asemenea măsură ar fi fost neconstituțională dacă ar fi
vizat în mod discriminatoriu numai cele două instituții.
Or, în cazul de față, Curtea constată că, datorită modificării
considerabile a situației economice și financiare a țării, legiuitorul
este îndrituit să efectueze reduceri de cheltuieli la toate
instituțiile și autoritățile publice pentru a menține în efectivitate
bugetul public național. Desigur, asemenea măsuri trebuie să
fie nediscriminatorii și motivate în mod corespunzător, exigență
satisfăcută în mare măsură prin expunerea de motive a
ordonanței de urgență în cauză.
Totodată, Curtea observă că, și în aceste condiții, bugetul
instituțiilor și autorităților publice permite desfășurarea activității
acestora în condiții satisfăcătoare.
Nici principiul separației puterilor în stat nu este încălcat,
întrucât dreptul de stabilire a alocațiilor bugetare fiecărei instituții
sau autorități publice, respectiv dreptul de modificare a acestora
țin exclusiv de competența legiuitorului.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că dispozițiile anexei nr. 2, poziția nr. 4 și poziția nr. 16, din Legea de aprobare a Ordonanței de urgență a
Guvernului nr. 34/2009 cu privire la rectificarea bugetară pe anul 2009 și reglementarea unor măsuri financiar-fiscale sunt
constituționale.
Definitivă și general obligatorie.
Decizia se comunică Președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterea a avut loc la data de 13 mai 2009 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

8

MONITORUL OFICIAL AL ROMÂNIEI, PARTEA I, Nr. 400/12.VI.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind stabilirea unor măsuri temporare în domeniul gazelor naturale
Având în vedere actuala conjunctură social-economică, pentru asigurarea continuității activității operatorilor economici din
industria chimică și a producătorilor de energie electrică și termică, se impune adoptarea în regim de urgență a unor măsuri pentru
achiziția gazelor naturale și realizarea unor economii cu achiziția materiilor prime, care constituie o situație extraordinară a cărei
reglementare nu poate fi amânată și vizează interesul general și imediat.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — (1) În perioada iunie—octombrie 2009 pentru
consumatorii eligibili care optează pentru statutul de consumator
întreruptibil, furnizarea gazelor naturale se va face doar din
producția internă.

(2) Prevederile art. 100 alin. (5) din Legea gazelor
nr. 351/2004, cu modificările și completările ulterioare, nu se
aplică pe perioada menționată categoriei de consumatori
prevăzute la alin. (1).

PRIM-MINISTRU

EMIL BOC
Contrasemnează:
p. Ministrul economiei,
Tudor Șerban,
secretar de stat
Președintele Agenției Naționale pentru Resurse Minerale,
Gelu Agafiel Mărăcineanu
p. Președintele Autorității Naționale de Reglementare
în Domeniul Energiei,
Eugen Georgescu
Ministrul finanțelor publice,
Gheorghe Pogea
București, 27 mai 2009.
Nr. 54.

GUVERNUL ROMÂNIEI

ORDONANȚĂ DE URGENȚĂ
privind darea în administrarea Ministerului Transporturilor și Infrastructurii a unor suprafețe totale
de teren de 2.534 m2, proprietate publică a statului, din administrarea Academiei de Științe Agricole
și Silvice ăGheorghe Ionescu-Șișești” — Institutul Național de Cercetare-Dezvoltare
pentru Zootehnie Balotești, în vederea realizării de către Compania Națională de Autostrăzi
și Drumuri Naționale din România — S.A. a obiectivului de investiție ăFluidizare trafic pe DN 1
km 8+100 — km 17+100 și Centura rutieră în zona de nord a municipiului București — obiect 5B —
Extindere la 4 benzi a Centurii rutiere a municipiului București pe sectorul cuprins între km 2+400
și intersecția cu DN 2”
Situația extraordinară prevăzută de art. 115 alin. (4) din Constituția României, republicată, a cărei reglementare nu poate
fi amânată, constă în următoarele:
— semnarea Contractului de lucrări pentru obiectivul de investiție ăFluidizare trafic pe DN 1 km 8+100 — km 17+100 și
Centura rutieră în zona de nord a municipiului București — obiect 5B — Extindere la 4 benzi a Centurii rutiere a municipiului
București pe sectorul cuprins între km 2+400 și intersecția cu DN 2” a avut loc la data de 24 iulie 2007, iar termenul de finalizare
a proiectului este de 24 de luni;
— pentru finalizarea obiectivului de investiție ăFluidizare trafic pe DN 1 km 8+100 — km 17+100 și Centura rutieră în zona
de nord a municipiului București — obiect 5B — Extindere la 4 benzi a Centurii rutiere a municipiului București pe sectorul cuprins
între km 2+400 și intersecția cu DN 2” este necesară preluarea în administrarea Ministerului Transporturilor și Infrastructurii a unor
suprafețe totale de teren de 2.534 m2 din administrarea Academiei de Științe Agricole și Silvice ăGheorghe Ionescu-Șișești” —
Institutul Național de Cercetare-Dezvoltare pentru Zootehnie Balotești;
— consecința neadoptării în regim de urgență a prezentului act normativ constă în imposibilitatea respectării obligațiilor
asumate prin contractul de lucrări încheiat, care poate conduce la cheltuieli suplimentare pentru statul român, ce se vor achita de

9

MONITORUL OFICIAL AL ROMÂNIEI, PARTEA I, Nr. 400/12.VI.2009

la bugetul de stat (reprezentând circa 30% din costul proiectului), cheltuieli apărute ca urmare a revendicărilor constructorilor
pentru neasigurarea frontului de lucru în termenul prevăzut în contractul de lucrări, precum și la întârzierea execuției construcției
de drumuri de interes național declarate de utilitate publică și care fac obiectul unor investiții prioritare.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Prin derogare de la dispozițiile art. 31 alin. (3)
din Legea nr. 45/2009 privind organizarea și funcționarea
Academiei de Științe Agricole și Silvice ăGheorghe IonescuȘișești” și a sistemului de cercetare-dezvoltare din domeniile
agriculturii, silviculturii și industriei alimentare, se aprobă darea
în administrarea Ministerului Transporturilor și Infrastructurii a
unor suprafețe totale de teren de 2.534 m2, proprietate publică
a statului, având datele de identificare prevăzute în anexa care
face parte integrantă din prezenta ordonanță de urgență, din
administrarea Academiei de Științe Agricole și Silvice ăGheorghe
Ionescu-Șișești” — Institutul Național de Cercetare-Dezvoltare
pentru Zootehnie Balotești, în vederea realizării de către
Compania Națională de Autostrăzi și Drumuri Naționale din
România — S.A. a obiectivului de investiție ăFluidizare trafic pe

DN 1 km 8+100 — km 17+100 și Centura rutieră în zona de nord
a municipiului București — obiect 5B — Extindere la 4 benzi a
Centurii rutiere a municipiului București pe sectorul cuprins între
km 2+400 și intersecția cu DN 2”.
(2) Predarea-preluarea terenurilor prevăzute la alin. (1) se
face pe bază de protocol încheiat între părțile interesate, în
termen de 30 de zile de la data intrării în vigoare a prezentei
ordonanțe de urgență.
Art. 2. — Poziția nr. 3 din anexa nr. 1 la Legea nr. 45/2009
privind organizarea și funcționarea Academiei de Științe Agricole
și Silvice ăGheorghe Ionescu-Șișești” și a sistemului de
cercetare-dezvoltare din domeniile agriculturii, silviculturii și
industriei alimentare se modifică prin reducerea suprafeței de
teren de la 260,19 ha la 259,94 ha.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul agriculturii, pădurilor și dezvoltării rurale,
Ilie Sârbu
Ministrul finanțelor publice,
Gheorghe Pogea
București, 3 iunie 2009.
Nr. 63.
ANEXĂ

D AT E L E D E I D E N T I F I C A R E

ale terenurilor aflate în proprietatea publică a statului, care se dau în administrarea Ministerului Transporturilor
și Infrastructurii, din administrarea Academiei de Științe Agricole și Silvice ăGheorghe Ionescu-Șișești” — Institutul
Național de Cercetare-Dezvoltare pentru Zootehnie Balotești, în vederea realizării de către Compania Națională
de Autostrăzi și Drumuri Naționale din România — S.A. a obiectivului de interes național ăFluidizare trafic pe DN 1
km 8+100—17+100 și Centura rutieră în zona de nord a municipiului București — obiect 5B — Extindere la 4 benzi
a Centurii rutiere a municipiului București pe sectorul cuprins între km 2+400 și intersecția cu DN 2”

Nr.
crt.

Locul unde este situat
terenul care se dă în
administrare și categoria
de folosință

1.

Academia de Științe Agricole Ministerul Transporturilor
Comuna Tunari,
și Silvice ăGheorghe
și Infrastructurii —
județul Ilfov,
Ionescu-Șișești” — Institutul
Compania Națională
intravilan, categoria
Național de Cercetarede Autostrăzi și Drumuri
de folosință Cc
Dezvoltare pentru Zootehnie Naționale din România —
Balotești
S.A.

2.

Academia de Științe Agricole Ministerul Transporturilor
Comuna Tunari,
și Silvice ăGheorghe
și Infrastructurii —
județul Ilfov,
Ionescu-Șișești” — Institutul
Compania Națională
extravilan, categoria
Național de Cercetarede Autostrăzi și Drumuri
de folosință
Dezvoltare pentru Zootehnie Naționale din România —
Cc, Pd, L
Balotești
S.A.

Persoana juridică
de la care se dă
în administrare terenul

Persoana juridică
la care se dă în administrare
terenul

Nr.
de identificare
MFP

Caracteristicile tehnice ale terenului

116919

Suprafața: 678 m2
Tarla 230 (cf. anexei 3d la
H.G. nr. 1.882/2005)
Număr cadastral 2626/1

116919

Suprafața: 1.856 m2
(categoria de folosință:
Cc — 394 m2; Pd — 946 m2;
L — 516 m2) Tarla 230
(cf. anexei 3d la H.G.
nr. 1.882/2005)
Număr cadastral 2626/2

Suprafața totală: 2.534 m2

10

MONITORUL OFICIAL AL ROMÂNIEI, PARTEA I, Nr. 400/12.VI.2009
GUVERNUL ROMÂNIEI

HOTĂRÂRE
privind aprobarea limitelor pe anul 2009 pentru finanțările rambursabile
care pot fi contractate și pentru tragerile din finanțările rambursabile contractate
sau care urmează a fi contractate de către unitățile administrativ-teritoriale
În temeiul art. 108 din Constituția României, republicată, și al art. 11 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — Pentru încadrarea în nivelul deficitului bugetului
general consolidat, în anul 2009 unitățile administrativ-teritoriale
pot contracta finanțări rambursabile, prin împrumuturi de la bănci
comerciale, de la instituții de credit și prin emisiuni de titluri de
valoare, în limita sumei de 2.500 milioane lei, potrivit
prevederilor Legii nr. 273/2006 privind finanțele publice locale,
cu modificările și completările ulterioare.
Art. 2. — Pentru încadrarea în nivelul deficitului bugetului
general consolidat, în anul 2009 unitățile administrativ-teritoriale
pot efectua trageri din finanțările rambursabile contractate sau
care urmează a fi contractate prin împrumuturi de la bănci
comerciale, de la instituții de credit și prin emisiuni de titluri de
valoare, în limita sumei de 1.710 milioane lei.
Art. 3. — În limitele prevăzute la art. 1 și 2 nu se includ
finanțările rambursabile pentru prefinanțarea și/sau cofinanțarea
proiectelor care beneficiază de fonduri nerambursabile de la
Uniunea Europeană și tragerile din aceste finanțări
rambursabile, contractate ori care urmează a fi contractate de
unitățile administrativ-teritoriale.
Art. 4. — (1) Comisia de autorizare a împrumuturilor locale,
constituită potrivit prevederilor art. 61 din Legea nr. 273/2006,
cu modificările și completările ulterioare, autorizează finanțările
rambursabile care urmează a fi contractate de unitățile
administrativ-teritoriale, precum și tragerile ce se pot efectua din
finanțările rambursabile contractate sau care urmează a fi
contractate și în limita cărora se pot efectua plăți, cu încadrarea
în limitele prevăzute la art. 1 și 2.
(2) În limitele prevăzute la art. 1 și 2 se includ și finanțările
rambursabile a căror contractare, precum și tragerile din
finanțările rambursabile a căror efectuare au fost autorizate de
Comisia de autorizare a împrumuturilor locale pentru anul 2009.
(3) În limita prevăzută la art. 1 se stabilesc limite pe categorii
de unități administrativ-teritoriale în funcție de ponderea

veniturilor proprii ale bugetelor locale realizate în anul 2008 de
fiecare categorie de unități administrativ-teritoriale în totalul
acestor venituri ale bugetelor locale pe ansamblul țării, realizate
în anul 2008, după cum urmează:
a) pentru comune: 457,50 milioane lei;
b) pentru orașe: 191 milioane lei;
c) pentru municipii: 850 milioane lei;
d) pentru județe: 287 milioane lei;
e) pentru municipiul București și sectoarele acestuia:
714,5 milioane lei.
(4) În limita prevăzută la art. 2 se stabilesc limite pe categorii
de unități administrativ-teritoriale în funcție de ponderea
veniturilor proprii ale bugetelor locale realizate în anul 2008 de
fiecare categorie de unități administrativ-teritoriale în totalul
acestor venituri ale bugetelor locale pe ansamblul țării, realizate
în anul 2008, după cum urmează:
a) pentru comune: 312,93 milioane lei;
b) pentru orașe: 130,644 milioane lei;
c) pentru municipii: 581,4 milioane lei;
d) pentru județe: 196,308 milioane lei;
e) pentru municipiul București și sectoarele acestuia:
488,718 milioane lei.
(5) Prin ordin comun al ministrului finanțelor publice și al
ministrului administrației și internelor se poate aproba
redistribuirea pro rata a economiilor, înregistrate în cursul anului,
între sumele stabilite ca limite pe categorii de unități
administrativ-teritoriale, prevăzute la alin. (3) și (4), și sumele
autorizate de Comisia de autorizare a împrumuturilor locale.
Art. 5. — Pentru finanțările rambursabile și tragerile din
acestea, exprimate în alte valute, la încadrarea în limitele
prevăzute la art. 1 și 2 se utilizează echivalentul în lei al sumelor
respective, calculat la cursul de schimb valutar avut în vedere în
bugetul de stat pe anul 2009.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
Viceprim-ministru, ministrul administrației și internelor,
Dan Nica

București, 3 iunie 2009.
Nr. 657.

MONITORUL OFICIAL AL ROMÂNIEI, PARTEA I, Nr. 400/12.VI.2009

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății nr. 1.448/2005 privind categoriile de
produse cosmetice și listele cuprinzând substanțele ce pot fi utilizate în compoziția produselor cosmetice
În conformitate cu prevederile art. 6 lit. f) pct. 1 din Legea nr. 95/2006 privind reforma în domeniul sănătății, cu modificările
și completările ulterioare,
în temeiul prevederilor Hotărârii Guvernului nr. 1.718/2008 privind organizarea și funcționarea Ministerului Sănătății, cu
modificările ulterioare,
văzând Referatul de aprobare al Direcției generale de sănătate publică, asistență medicală și programe și al Direcției de
control în sănătate publică din cadrul Ministerului Sănătății nr. I.B. 5.485 din 2 iunie 2009,
ministrul sănătății emite prezentul ordin.
Art. I. — Ordinul ministrului sănătății nr. 1.448/2005 privind
categoriile de produse cosmetice și listele cuprinzând
substanțele ce pot fi utilizate în compoziția produselor
cosmetice, publicat în Monitorul Oficial al României, Partea I,
nr. 71 și 71 bis din 26 ianuarie 2006, cu modificările și
completările ulterioare, se modifică și se completează după cum
urmează:
1. Anexa II ăLista cuprinzând substanțele interzise să fie
utilizate în compoziția produselor cosmetice” se modifică și
se completează după cum urmează:
a) la poziția 179, corespunzătoare numărului 167 din
Directiva 76/768/CEE, coloana 2 ăDenumirea” va avea
următorul cuprins: ăAcidul 4-aminobenzoic și esterii săi, cu
gruparea amino liberă”;
b) după poziția 1369 se introduc două noi poziții, pozițiile
1370 și 1371, prevăzute în anexa nr. 1, care face parte
integrantă din prezentul ordin.
2. La anexa III, partea 1 ăSubstanțele care pot fi folosite
numai în anumite condiții și limite de admisibilitate”, după
poziția 184 se introduc patru noi poziții, pozițiile 185—188,
prevăzute în anexa nr. 2, care face parte integrantă din
prezentul ordin.
3. La anexa VII, partea 1 ăLista cuprinzând filtrele UV
admise în produsele cosmetice” se modifică după cum
urmează:
a) poziția 1 se abrogă;
b) la coloana 3 ăConcentrația maximă admisă” de la
poziția 28 se elimină sintagma ăîn produsele de protecție solară”.

Art. II. — Dispozițiile art. I pct. 3 lit. b) intră în vigoare la data
de 8 iulie 2009, ale art. I pct. 1 lit. a) și pct. 3 lit. a) intră în vigoare
la data de 8 octombrie 2009, iar cele ale art. I pct. 1 lit. b) și
pct. 2 intră în vigoare la data de 5 noiembrie 2009, cu excepția
dispozițiilor corespunzătoare poziției 185 de la pct. 2 din anexa
nr. 2, care intră în vigoare la data de 5 februarie 2010.
Art. III. — După datele prevăzute la art. II sunt interzise
punerea pe piață, vânzarea sau punerea la dispoziția
consumatorului final a produselor cosmetice care nu se
conformează prevederilor prezentului ordin.
Art. IV. — Direcțiile de specialitate din cadrul Ministerului
Sănătății și direcțiile de sănătate publică județene și a
municipiului București vor duce la îndeplinire prevederile
prezentului ordin.
Art. V. — Prezentul ordin se publică în Monitorul Oficial al
României, Partea I.
*
Prezentul ordin transpune prevederile Directivei 2008/123/CE
a Comisiei din 18 decembrie 2008 de modificare a Directivei
76/768/CEE a Consiliului privind produsele cosmetice, în scopul
adaptării anexelor II și VII ale acesteia la progresul tehnic,
publicată în Jurnalul Oficial al Uniunii Europene nr. L 340 din
19 decembrie 2008 și ale Directivei 2009/6/CE a Comisiei din
4 februarie 2009 de modificare a Directivei 76/768/CEE a
Consiliului cu privire la produsele cosmetice, în scopul adaptării
anexelor II și III la progresul tehnic, publicată în Jurnalul Oficial
al Uniunii Europene nr. L 36 din 5 februarie 2009.

Ministrul sănătății,
Ion Bazac
București, 2 iunie 2009.
Nr. 688.
ANEXA Nr. 1

Nr.
crt.

Numărul
din Directiva
76/768/CEE

Denumirea

0

1

2

ă1370

1370

Dietilen glicol (DEG), ca urme în ingrediente (a se vedea anexa III)
2,2′-Oxidietanol
CAS Nr. 111-46-6
CE Nr. 203-872-2

1371

1371

Fitonadionă
Phytonadione [INCI], phytomenadione [INN]
CAS Nr. 84-80-0 / 81818-54-4;
CE Nr. 201-564-2”

12

MONITORUL OFICIAL AL ROMÂNIEI, PARTEA I, Nr. 400/12.VI.2009
ANEXA Nr. 2

Nr.
crt.

0

Domeniul de aplicare

1

Concentrația
maximă
admisă
în produsul
cosmetic finit

Alte limitări
și exigențe

Condițiile de
folosire și
precauțiile
care trebuie
menționate
pe etichetă

2

Substanța/
Denumirea
INCI

3

4

5

ă185

Toluen
CAS Nr.
108-88-3
CE Nr.
203-625-9

Produse pentru
îngrijirea unghiilor

25%

186

Dietilen glicol
(DEG)
CAS Nr.
111-46-6
CE Nr.
203-872-2
2,2′-Oxidietanol

Ca urme în ingrediente

0,1%

187

Butoxidiglicol
CAS Nr.
112-34-5
CE Nr.
203-961-6
Dietilen glicol
monobutil eter (DEGBE)
Butoxietanol
CAS Nr.
111-76-2
CE Nr.
203-905-0
Etilen glicol monobutil
eter (EGBE)

Solvent în produsele
pentru vopsirea părului

9%

A nu se utiliza
în aerosoli (spray).

Solvent în produsele
oxidante pentru
vopsirea părului
Solvent în produsele
neoxidante pentru
vopsirea părului

4,0%

A nu se utiliza
în aerosoli (spray).

2,0%

A nu se utiliza
în aerosoli (spray).”

188

A nu se lăsa
la îndemâna copiilor.
A se folosi numai
de către adulți.

MINISTERUL ÎNTREPRINDERILOR MICI ȘI MIJLOCII, COMERȚULUI ȘI MEDIULUI DE AFACERI

ORDIN
privind abrogarea lit. j) a art. 16 din Regulamentul de organizare și funcționare al Agenției
pentru Implementarea Proiectelor și Programelor pentru Întreprinderi Mici și Mijlocii,
aprobat prin Ordinul ministrului întreprinderilor mici și mijlocii, comerțului și mediului de afaceri
nr. 658/2009
Având în vedere prevederile art. 6 alin. (2) din Hotărârea Guvernului nr. 65/2009 privind înființarea, organizarea și
funcționarea Agenției pentru Implementarea Proiectelor și Programelor pentru Întreprinderi Mici și Mijlocii,
în temeiul art. 5 alin. (5) din Hotărârea Guvernului nr. 4/2009 privind organizarea și funcționarea Ministerului Întreprinderilor
Mici și Mijlocii, Comerțului și Mediului de Afaceri,
ministrul întreprinderilor mici și mijlocii, comerțului și mediului de afaceri emite următorul ordin:
Art. 1. — Prin prezentul ordin se abrogă lit. j) a art. 16 din
Regulamentul de organizare și funcționare al Agenției pentru
Implementarea Proiectelor și Programelor pentru Întreprinderi
Mici și Mijlocii, aprobat prin Ordinul ministrului întreprinderilor
mici și mijlocii, comerțului și mediului de afaceri nr. 658/2009,
publicat în Monitorul Oficial al României, Partea I, nr. 263 din
22 aprilie 2009.

Art. 2. — Direcția resurse umane, legislație, juridic și
management și Direcția generală buget, finanțe, patrimoniu
public și gestiuni vor duce la îndeplinire prevederile prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul întreprinderilor mici și mijlocii, comerțului și mediului de afaceri,
Constantin Niță
București, 27 mai 2009.
Nr. 870.

MONITORUL OFICIAL AL ROMÂNIEI, PARTEA I, Nr. 400/12.VI.2009

13

A C T E A L E C O N S I L I U L U I S U P E R I O R A L M A G I S T R AT U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea și completarea Regulamentului privind concursul de admitere
și examenul de absolvire a Institutului Național al Magistraturii,
aprobat prin Hotărârea Plenului Consiliului Superior al Magistraturii nr. 439/2006
În temeiul prevederilor art. 133 alin. (5) și (7) din Constituția României, republicată, și ale art. 38 alin. (1) din Legea
nr. 317/2004 privind Consiliul Superior al Magistraturii, republicată, cu modificările ulterioare,
având în vedere dispozițiile art. 106 lit. a) din Legea nr. 303/2004 privind statutul judecătorilor și procurorilor, republicată,
cu modificările și completările ulterioare,
Plenul Consiliului Superior al Magistraturii h o t ă r ă ș t e:
Art. I. — Regulamentul privind concursul de admitere și
examenul de absolvire a Institutului Național al Magistraturii,
aprobat prin Hotărârea Consiliului Superior al Magistraturii
nr. 439 din 15 iunie 2006, publicată în Monitorul Oficial al
României, Partea I, nr. 560 din 28 iunie 2006, cu modificările și
completările ulterioare, se modifică și se completează după cum
urmează:
1. La articolul 6, alineatul (2) se modifică și va avea
următorul cuprins:
ă(2) Comisia de admitere a concursului se compune din:
— președinte: secretarul general al Consiliului Superior al
Magistraturii, secretarul general adjunct sau directorii Direcției
resurse umane și organizare, după caz;
— vicepreședinți: secretarul general adjunct, directorii
Institutului Național al Magistraturii și/sau directorii Direcției
resurse umane și organizare, după caz;
— membri: directori, șefi de serviciu, judecători și procurori
detașați în cadrul Consiliului Superior al Magistraturii sau
Institutului Național al Magistraturii, personal de specialitate
juridică asimilat judecătorilor și procurorilor din cadrul Consiliului
Superior al Magistraturii, experți ai Institutului Național al
Magistraturii, funcționari publici și personal contractual din cadrul
Consiliului Superior al Magistraturii și al Institutului Național al
Magistraturii;
— reprezentanții instituțiilor cu care Consiliul Superior al
Magistraturii colaborează pentru organizarea și desfășurarea
concursului.”
2. La articolul 7 alineatul (1), punctul 12 se modifică și
va avea următorul cuprins:
ă12. afișează baremul de evaluare și notare la centrele de
concurs după încheierea fiecărei probe scrise și asigură
publicarea acestuia pe paginile de internet ale Consiliului
Superior al Magistraturii și Institutului Național al Magistraturii.”
3. La articolul 17, alineatul (2) se modifică și va avea
următorul cuprins:
ă(2) Se interzice candidaților să dețină asupra lor pe timpul
desfășurării probei orice surse de informare care ar putea fi
utilizate pentru rezolvarea subiectelor, precum și orice mijloace
de comunicare. Încălcarea acestor dispoziții atrage eliminarea
din concurs.”
4. La articolul 18, alineatul (6) se modifică și va avea
următorul cuprins:
ă(6) Președintele comisiei de admitere a concursului preia
lucrările sub semnătură de la supraveghetori, după care le predă
pe bază de proces-verbal președintelui comisiei de soluționare
a contestațiilor.”
5. La articolul 19, alineatele (1), (2) și (3) se modifică și
vor avea următorul cuprins:
ăArt. 19. — (1) Baremul de evaluare și notare stabilit de
comisia de elaborare a subiectelor pentru proba eliminatorie tip
grilă se afișează la centrele de concurs după încheierea probei
și se publică simultan pe paginile de internet ale Consiliului

Superior al Magistraturii și Institutului Național al Magistraturii. În
termen de 24 de ore de la afișarea la centrele de concurs,
candidații pot face contestații la barem, care se depun la
Institutul Național al Magistraturii. Contestațiile la barem se
soluționează de comisia de contestații în cel mult 48 de ore de
la expirarea termenului de contestare. Soluția se motivează în
termen de 3 zile de la expirarea termenului pentru soluționarea
contestațiilor. Baremul stabilit în urma soluționării contestațiilor
se publică pe paginile de internet ale Consiliului Superior al
Magistraturii și Institutului Național al Magistraturii.
(2) În situația în care, în urma soluționării contestațiilor la
barem, se anulează una sau mai multe întrebări din testul-grilă,
punctajul corespunzător întrebărilor anulate se acordă tuturor
candidaților.
(3) În ipoteza în care, în urma soluționării contestațiilor la
barem, se apreciază că răspunsul corect la una dintre întrebări
este altul decât cel indicat în barem, se corectează baremul și
se va acorda punctajul corespunzător întrebării respective
numai candidaților care au indicat răspunsul corect stabilit prin
baremul definitiv.”
6. La articolul 19, după alineatul (3) se introduce un nou
alineat, alineatul (31), cu următorul cuprins:
ă(31) În situația în care, în urma soluționării contestațiilor la
barem, se apreciază că răspunsul indicat ca fiind corect în
baremul inițial nu este singurul răspuns corect, punctajul
corespunzător întrebării respective se acordă pentru oricare
dintre variantele de răspuns stabilite ca fiind corecte prin
baremul definitiv.”
7. La articolul 22, alineatele (1), (2) și (4) se modifică și
vor avea următorul cuprins:
ăArt. 22. — (1) Testul-grilă de verificare a raționamentului
logic din cadrul celei de-a doua etape a concursului cuprinde
100 de întrebări la care se punctează răspunsurile și 20 de
întrebări supuse pretestării în condiții de concurs. Întrebările
suplimentare sunt prestabilite, nu sunt evidențiate ca fiind
supuse pretestării, iar răspunsurile la aceste întrebări nu se
punctează. Baremul publicat nu include răspunsurile la
întrebările suplimentare.
(2) Pentru întrebările al căror răspuns se punctează, fiecare
răspuns corect valorează 0,1 puncte.
(4) Pentru a fi declarat admis la concurs, candidatul trebuie
să răspundă corect la minimum 30 de întrebări dintre cele 100
de întrebări ale căror răspunsuri se punctează.”
8. La articolul 23, alineatul (1) se modifică și va avea
următorul cuprins:
ăArt. 23. — (1) Candidații susțin un interviu în fața comisiei de
examinare din care fac parte un psiholog, un judecător, un
procuror, un profesor universitar și un pedagog, desemnați de
Consiliul Superior al Magistraturii, la propunerea Institutului
Național al Magistraturii. Numărul comisiilor de interviu, ordinea
acestora și componența nominală a fiecărei comisii vor fi

14

MONITORUL OFICIAL AL ROMÂNIEI, PARTEA I, Nr. 400/12.VI.2009

stabilite în funcție de numărul candidaților declarați admiși după
proba eliminatorie.”
9. La articolul 27, alineatul (1) se modifică și va avea
următorul cuprins:
ăArt. 27. — (1) Candidații admiși vor fi verificați sub aspectul
îndeplinirii condiției bunei reputații prevăzute la art. 12 din Legea
nr. 303/2004, republicată, cu modificările și completările
ulterioare, de către Biroul concursuri din cadrul Direcției resurse
umane și organizare a Consiliului Superior al Magistraturii, cu
respectarea dispozițiilor Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, cu modificările și
completările ulterioare, și vor fi programați pentru a se prezenta
la vizita medicală și la testarea psihologică.”
10. La articolul 28, alineatul (1) se modifică și va avea
următorul cuprins:
ăArt. 28. — (1) Candidații care îndeplinesc condițiile
prevăzute la art. 26 alin. (2), dar care nu au fost declarați admiși
în limita locurilor scoase la concurs, pot ocupa, în ordinea
descrescătoare a notei obținute la concurs, stabilită conform
art. 25 și art. 26 alin. (2), posturile vacante de personal de
specialitate juridică asimilat judecătorilor și procurorilor din
cadrul Consiliului Superior al Magistraturii și Institutului Național
al Magistraturii, menționate în lista prevăzută la alin. (4), după
promovarea probei constând în verificarea cunoștințelor de
limbă străină, reglementată de Regulamentul Institutului
Național al Magistraturii, aprobat prin Hotărârea Consiliului
Superior al Magistraturii nr. 127/2007, cu modificările și
completările ulterioare, și de Regulamentul de organizare și
funcționare a Consiliului Superior al Magistraturii, aprobat prin
Hotărârea Consiliului Superior al Magistraturii nr. 326/2005, cu
modificările și completările ulterioare.”
11. La articolul 29, după alineatul (1) se introduce un nou
alineat, alineatul (11), cu următorul cuprins:
ă(11) În funcție de numărul candidaților, aceștia vor putea fi
repartizați pe grupe, urmând ca fiecare grupă să susțină
testarea psihologică în fața unui psiholog.”
12. La articolul 29, alineatul (4) se modifică și va avea
următorul cuprins:
ă(4) Contestațiile se soluționează de comisia de reexaminare
psihologică, formată din 3 psihologi, alții decât cei care au
examinat candidații inițial. Reexaminarea psihologică se
realizează prin reevaluarea testului scris, aplicarea unui nou test
scris și susținerea unui nou interviu.”
13. La articolul 30, alineatul (2) se modifică și va avea
următorul cuprins:
ă(2) Disciplinele la care auditorii de justiție sunt evaluați pe
parcursul anului și modalitățile de evaluare, precum și
disciplinele la care susțin examen de absolvire și data
examenului se propun de Consiliul științific al Institutului Național
al Magistraturii și se aprobă prin hotărâre a Plenului Consiliului
Superior al Magistraturii, odată cu aprobarea programului de
formare inițială. Calendarul de desfășurare, tematica și
bibliografia examenului se propun de Consiliul științific al
Institutului Național al Magistraturii și se aprobă prin hotărâre a
Plenului Consiliului Superior al Magistraturii cu cel puțin 60 de
zile înainte de data examenului de absolvire.”
14. La articolul 305, alineatele (2) și (3) se modifică și vor
avea următorul cuprins:
ă(2) Fiecare comisie pentru judecători este alcătuită din
2 judecători și un formator al Institutului Național al Magistraturii,
selectat dintre persoanele care au calitatea de formator la

disciplina pentru care se susține examenul, sau, după caz, un
tutore de practică.
(3) Fiecare comisie pentru procurori este alcătuită din
2 procurori și un formator al Institutului Național al Magistraturii,
selectat dintre persoanele care au calitatea de formator la
disciplina pentru care se susține examenul, sau, după caz, un
tutore de practică.”
15. La articolul 306, alineatul (1) se modifică și va avea
următorul cuprins:
ăArt. 306. — (1) Comisiile de elaborare a subiectelor, de
corectare și de soluționare a contestațiilor au un președinte
comun, pentru judecători, respectiv pentru procurori, membru al
comisiei de elaborare a subiectelor. Președintele veghează la
respectarea regulilor enumerate la art. 307 pct. 1 și coordonează
activitatea celorlalte comisii. Președintele instruiește corectorii,
nu poate corecta lucrări și nu poate soluționa contestații.”
16. La articolul 309, alineatele (3), (7) și (12) se modifică
și vor avea următorul cuprins:
ă(3) În termen de 24 de ore de la afișare, candidații pot face
contestații la barem, care se soluționează de comisia de
corectare în cel mult 48 de ore de la expirarea termenului de
contestare. Soluția se motivează în termen de 3 zile de la
stabilirea baremului definitiv.
(7) Notarea pe baza baremului se înregistrează în borderoul
de notare, separat de către fiecare corector, semnat de către
aceștia pe fiecare pagină. Nota finală la fiecare disciplină o
reprezintă media celor două note acordate, calculată cu două
zecimale. Dacă între notele acordate diferența este mai mare de
un punct, nota finală va fi stabilită de o comisie formată din cei
2 corectori și un arbitru desemnat dintre ceilalți corectori de către
președintele comisiilor, prin tragere la sorți. Nota dată la
reevaluare se consemnează într-un borderou de notare distinct,
sub semnătura celor 3 membri ai comisiei, și se trece pe lucrare,
în rubrica specială a foii de concurs, cu cerneală neagră, sub
semnătură, de către comisia de organizare a examenului. Nota 1
se acordă atunci când punctajul obținut de candidat, ca medie
sau în urma reevaluării, este mai mic sau egal cu această notă.
(12) Fiecare lucrare a cărei notă inițială a fost contestată se
recorectează de către 2 membri ai comisiei de soluționare a
contestațiilor. În cazul în care se constată o diferență mai mare
de un punct între notele celor 2 corectori și cel puțin una dintre
note este de minimum 5 sau dacă diferența dintre media stabilită
de comisia de corectare și de comisia de contestații este mai
mare de 1,5 puncte, în favoarea candidatului, nota finală va fi
stabilită de o comisie formată din cei 2 corectori, membri ai
comisiei de contestații, și un arbitru desemnat dintre ceilalți
corectori prin tragere la sorți de către președintele comisiilor.”
17. Articolul 32 se modifică și va avea următorul cuprins:
ăArt. 32. — Absolvenții Institutului Național al Magistraturii
sunt repartizați de Consiliul Superior al Magistraturii pe baza
mediei generale, calculată cu 3 zecimale, care reprezintă media
aritmetică a rezultatelor finale ale celor 2 ani de studiu și ale
examenului de absolvire a institutului. La egalitate de medii, au
prioritate la repartiție candidații care au obținut nota finală mai
mare la examenul de absolvire.”
Art. II. — Dispozițiile art. I pct. 13—17 se aplică începând cu
examenul de absolvire a Institutului Național al Magistraturii
organizat în anul 2010.
Art. III. — Prezenta hotărâre se publică în Monitorul Oficial
al României, Partea I.

Președintele Consiliului Superior al Magistraturii,
judecător Virgil Viorel Andreieș
București, 14 mai 2009.
Nr. 869.

MONITORUL OFICIAL AL ROMÂNIEI, PARTEA I, Nr. 400/12.VI.2009

15

A C T E A L E C A S E I N A Ț I O N A L E D E A S I G U R Ă R I D E S Ă N Ă TAT E
CASA NAȚIONALĂ DE ASIGURĂRI DE SĂNĂTATE

ORDIN
pentru modificarea anexei nr. 6 la Ordinul președintelui Casei Naționale de Asigurări de Sănătate
nr. 814/2008 privind aprobarea regulamentelor de organizare și funcționare ale comisiilor de experți
de la nivelul Casei Naționale de Asigurări de Sănătate pentru anumite boli cronice,
respectiv anumite DCI-uri prevăzute de Hotărârea Guvernului nr. 720/2008
Având în vedere:
— art. 268 alin. (2) din Legea nr. 95/2006 privind reforma în domeniul sănătății, cu modificările și completările ulterioare;
— Hotărârea Guvernului nr. 720/2008 pentru aprobarea Listei cuprinzând denumirile comune internaționale
corespunzătoare medicamentelor de care beneficiază asigurații, cu sau fără contribuție personală, pe bază de prescripție medicală,
în sistemul de asigurări sociale de sănătate, cu modificările și completările ulterioare;
— Referatul de aprobare al Direcției generale evaluare nr. DGE/SM/454 din 13 aprilie 2009, aprobat de președintele Casei
Naționale de Asigurări de Sănătate,
în temeiul dispozițiilor art. 281 alin. (2) din Legea nr. 95/2006, cu modificările și completările ulterioare, și ale art. 17 alin. (5)
din Statutul Casei Naționale de Asigurări de Sănătate, aprobat prin Hotărârea Guvernului nr. 972/2006, cu modificările și
completările ulterioare,
președintele Casei Naționale de Asigurări de Sănătate emite următorul ordin:
Art. I. — Anexa nr. 6 la Ordinul președintelui Casei Naționale
de Asigurări de Sănătate nr. 814/2008 privind aprobarea
regulamentelor de organizare și funcționare ale comisiilor de
experți de la nivelul Casei Naționale de Asigurări de Sănătate
pentru anumite boli cronice, respectiv anumite DCI-uri prevăzute
de Hotărârea Guvernului nr. 720/2008, publicat în Monitorul
Oficial al României, Partea I, nr. 817 din 5 decembrie 2008, se

modifică și se înlocuiește cu anexa care face parte integrantă
din prezentul ordin.
Art. II. — Membrii comisiei de experți și direcțiile de
specialitate din cadrul Casei Naționale de Asigurări de Sănătate
vor duce la îndeplinire prevederile prezentului ordin.
Art. III. — Prezentul ordin se publică în Monitorul Oficial al
României, Partea I.

Președintele Casei Naționale de Asigurări de Sănătate,
Irinel Popescu
București, 3 iunie 2009.
Nr. 665.
ANEXĂ
(Anexa nr. 6 la Ordinul nr. 814/2008)

REGULAMENT DE ORGANIZARE ȘI FUNCȚIONARE

a Comisiei de experți de la nivelul Casei Naționale de Asigurări de Sănătate pentru tratamentul specific hepatitelor
cronice și cirozei hepatice de etiologie virală, precum și pentru boala inflamatorie cronică intestinală
1. Medicii coordonatori de la nivelul caselor de asigurări de
sănătate județene, ai Casei Asigurărilor de Sănătate a Apărării,
Ordinii Publice, Siguranței Naționale și Autorității Judecătorești,
ai Casei de Asigurări de Sănătate a Ministerului Transporturilor,
Construcțiilor și Turismului, precum și ai Casei de Asigurări de
Sănătate a Municipiului București, denumite în continuare case
de asigurări de sănătate, privind diagnosticul și tratamentul
hepatitelor cronice, cirozelor hepatice și bolilor inflamatorii
intestinale, vor avea calificarea profesională de medic primar în
specialitatea Gastroenterologie.
2. Dosarele pentru inițierea terapiei antivirale vor fi solicitate
de Comisia de experți de la nivelul Casei Naționale de Asigurări
de Sănătate pentru tratamentul specific hepatitelor cronice și
cirozei hepatice de etiologie virală, precum și pentru boala
inflamatorie cronică intestinală, denumită în continuare
CCNASHCBI, lunar, caselor de asigurări de sănătate, în număr
proporțional cu numărul pacienților aflați pe listele de așteptare
la casele de asigurări de sănătate. Casele de asigurări de
sănătate vor transmite dosarele solicitate însoțite de o adresă de
înaintare în care sunt specificate sumele disponibile în vederea
inițierii și continuării tratamentului specific pentru fiecare
afecțiune.
3. Ordinea de inițiere a tratamentului antiviral va fi cea a
vechimii dosarelor, după data înregistrării lor la casele de

asigurări de sănătate. Fac excepție de la această regulă
următoarele categorii de pacienți:
a) forme grave de hepatită cronică VHC (pacienți cu valori
ale transaminazelor peste 3X LNS, histologie cu scor Metavir
A3F3, precum și viremie peste 1.000.000 UI/ml), cu diagnosticul
stabilit și confirmat, de preferință, într-o secție de
Gastroenterologie dintr-o clinică universitară;
b) pacienții cu vârsta cuprinsă între 3—18 ani;
c) cazurile de infecție virală în context profesional, cu
documente care să ateste activitatea desfășurată într-o unitate
sanitară;
d) pacienții cu hepatită cronică VHC care necesită tratament
antiviral pentru evitarea inducerii replicării virale de către
medicamentele citostatice necesare tratamentului oncologic
concomitent (la indicația medicului oncolog).
4. CCNASHCBI avizează/nu avizează schemele terapeutice
pentru medicamentele specifice, în conformitate cu protocoalele
terapeutice și în condiții de eficiență economică (bugetul
aprobat).
5. CCNASHCBI emite decizii de avizare/neavizare a terapiei,
a căror valabilitate începe la data emiterii deciziei și se termină
la sfârșitul intervalului înscris pe decizie. Nu se emit decizii cu
valabilitate retroactivă.
6. CCNASHCBI solicită lunar caselor de asigurări de
sănătate rapoarte privind numărul de pacienți aflați în tratament,

16

MONITORUL OFICIAL AL ROMÂNIEI, PARTEA I, Nr. 400/12.VI.2009

pe tipuri de afecțiuni, și sumele totale cheltuite, precum și
numărul de pacienți aflați pe listele de așteptare, pe tipuri de
afecțiuni.
7. CCNASHCBI elaborează un raport semestrial financiar
care conține consumul lunar și cheltuielile angajate pentru
tratamentul hepatitei cronice, cirozei hepatice de etiologie virală,
precum și pentru tratamentul bolii inflamatorii cronice intestinale,
pe pacient și pe județe.
8. CCNASHCBI întocmește răspunsurile potrivit deciziei
luate individual pentru fiecare pacient și le transmite caselor de
asigurări de sănătate. Deciziile pot fi: includere în tratament,
neincludere în tratament (se specifică motivele neincluderii în
tratament), completarea dosarului (cu menționarea datelor sau
a documentelor incomplete și cu valabilitate depășită).
9. CCNASHCBI va acorda aprobări pe toată durata
prevăzută în protocol după comportamentul viremiilor periodice
(pentru hepatita C: 8 luni dacă viremia este nedetectabilă la
12 săptămâni, 5 luni dacă viremia este nedetectabilă la 24 de
săptămâni de tratament; pentru hepatita B: din 6 în 6 luni, până
la finele tratamentului).
10. CCNASHCBI elaborează documentele în baza cărora se
fac inițierea și monitorizarea tratamentului (fișe de inițiere/fișe
de monitorizare sau referate de justificare, decizii) și stabilește
circuitul documentelor, pe care îl transmite prin adresă oficială
caselor de asigurări de sănătate, în vederea asigurării
funcționării adecvate a comisiei de experți CNAS.
11. Probele biologice care au fost luate în considerare la
prescrierea tratamentului (transaminaze, biopsie hepatică,
viremie) își păstrează valabilitatea până la inițierea
tratamentului. Se va evalua la inițiere doar situația hematologică
(hemograma completă: hemoglobina, număr de leucocite,
formula leucocitară, număr de trombocite) și va fi reactualizată
viremia pentru hepatita cronică virală C și ciroza hepatică C,
dacă termenul este mai mare de 12 luni de la efectuarea ei

inițială și dacă medicul curant consideră că evaluarea este în
favoarea pacientului.
12. Medicul curant împreună cu medicul coordonator vor fi
responsabili pentru deciziile de reducere sau întrerupere a
tratamentului din cauza apariției unor reacții adverse (psihiatrice,
tiroidiene, imunologice sau hematologice), iar CCNASHCBI va
fi informată despre aceste decizii, cu documente medicale
anexate. Medicii coordonatori vor verifica documentele medicale
din dosarele pacienților, astfel încât indicația terapeutică să fie
în conformitate cu protocolul terapeutic elaborat.
13. CCNASHCBI va fi informată despre utilizarea factorilor
de creștere hematologici, iar medicul curant va documenta
decizia luată, cu documente medicale anexate.
14. Pentru evitarea utilizării tratamentului antiviral la pacienți
cu alte forme de hepatită cronică asociate hepatitelor virale
(hepatită autoimună, steatohepatită etc.) și pentru diagnosticul
corect al stadiului evolutiv al cirozelor hepatice, diagnosticul
inițial și indicația de tratament antiviral se vor stabili, de
preferință, în centre terțiare de gastroenterologie și hepatologie.
15. Tratamentul cu agenți biologici în bolile inflamatorii
intestinale nespecifice (boala Crohn și rectocolita
ulcerohemoragică):
15.1. Acest tip de tratament este indicat pacienților care nu
au răspuns sau nu tolerează tratamentul inițial imunosupresor
(corticosteroizi, azatioprina/6 mercaptopurina, metotrexat,
ciclosporina).
15.2. Diagnosticul, indicația, aplicarea și monitorizarea
acestui tip de tratament se vor face în centrele de
gastroenterologie și hepatologie terțiare (București, Iași, Cluj,
Timișoara, Craiova, Târgu Mureș, Constanța) iar la
CCNASHCBI va fi înaintată documentația biologică,
endoscopică, histologică și terapeutică care să confirme
necesitatea tratamentului biologic.
16. CCNASHCBI are ștampilă proprie, iar actele sale oficiale
sunt semnate numai de președintele și de membrii acesteia.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 400/12.VI.2009 conține 16 pagini.

Prețul: 3,20 lei

&JUYDGY|431225]
ISSN 1453—4495

