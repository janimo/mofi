Anul 177 (XXI) — Nr. 73

PARTEA I

LEGI, DECRETE, HOTĂRÂRI ȘI ALTE ACTE

Vineri, 6 februarie 2009

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 104 din 20 ianuarie 2009 referitoare la excepția de
neconstituționalitate a dispozițiilor art. I și II din
Ordonanța de urgență a Guvernului nr. 75/2008 privind
stabilirea de măsuri pentru soluționarea unor aspecte
financiare în sistemul justiției......................................

58.
59.

60.

61.

62.

63.

HOTĂRÂRI ALE GUVERNULUI ROMÂNIEI
— Hotărâre privind acordarea unui ajutor ..................
— Hotărâre privind modificarea raportului de serviciu
al prefectului județului Olt, domnul Nicolae Ștefan, prin
transferarea, la cerere, într-o funcție publică vacantă în
cadrul Autorității Naționale Sanitare Veterinare și
pentru Siguranța Alimentelor — Direcția SanitarVeterinară și pentru Siguranța Alimentelor a Județului
Olt ..............................................................................
— Hotărâre privind exercitarea, cu caracter temporar,
a funcției publice de prefect al județului Olt de către
domnul Șarpe Daniel..................................................
— Hotărâre privind încetarea exercitării funcției publice
de subprefect al județului Botoșani de către domnul
Mihai Corneliu ............................................................
— Hotărâre privind exercitarea, cu caracter temporar,
a funcției publice de subprefect al județului Botoșani
de către doamna Afrăsinei Viorica..............................
— Hotărâre privind încetarea raportului de serviciu al
subprefectului județului Covasna, domnul Banu
Gheorghe Dorel, prin acordul părților ........................

Nr.
64.

Pagina
— Hotărâre privind aplicarea mobilității pentru domnul
Stănișteanu Sergiu Noruț din funcția publică de
secretar general al Ministerului Mediului în funcția
publică de subprefect al județului Giurgiu ..................

8

DECIZII ALE PRIMULUI-MINISTRU

2–4
197.

— Decizie pentru numirea domnului Alexandru Pătruți
în funcția de secretar de stat la Ministerul Economiei ....

8

5
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.

5–6

6

6

7

7

— Ordin al președintelui Autorității Naționale Sanitare
Veterinare și pentru Siguranța Alimentelor privind
modificarea Ordinului președintelui Autorității
Naționale Sanitare Veterinare și pentru Siguranța
Alimentelor nr. 80/2005 pentru aprobarea Normei
sanitare veterinare și pentru siguranța alimentelor
privind stabilirea documentelor și evidențelor
veterinare necesare în cadrul activității de neutralizare
a deșeurilor de origine animală ..................................

9–13

32/137. — Ordin al ministrului dezvoltării regionale și
locuinței și al ministrului finanțelor publice privind
aprobarea categoriilor de cheltuieli eligibile în cadrul
axelor prioritare Accesibilitate, Mediu și Dezvoltare
Economică și Socială, pentru proiecte finanțate în
cadrul primului apel de proiecte pentru Programul de
Cooperare Transfrontalieră România—Bulgaria
2007—2013................................................................

14–15

2

MONITORUL OFICIAL AL ROMÂNIEI, PARTEA I, Nr. 73/6.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 104
din 20 ianuarie 2009

referitoare la excepția de neconstituționalitate a dispozițiilor art. I și II
din Ordonanța de urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 75/2008
privind stabilirea de măsuri pentru soluționarea unor aspecte
financiare în sistemul justiției, excepție ridicată din oficiu de
Înalta Curte de Casație și Justiție — Secția civilă și de proprietate
intelectuală în dosarele nr. 398/116/2008, nr. 2.173/122/2007,
nr. 4.175/97/2007, nr. 506/116/2008, nr. 7.777/62/2007,
nr. 59/40/2008, nr. 4.949/111/2007, nr. 5.999/1/2008,
nr. 3.376/109/2007, nr. 593/98/2008 și nr. 653/109/2008.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 2.301D/2008 —
2.311D/2008, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 2.302D/2008 —
2.311D/2008 la Dosarul nr. 2.301D/2008, care este primul
înregistrat.
Cauza este în stare de judecată.
Reprezentantul Ministerului Public, considerând că sunt
înfrânte prevederile constituționale ale art. 115 alin. (4) și (6) și
ale art. 21 alin. (3), pune concluzii de admitere a excepției de
neconstituționalitate a dispozițiilor art. I și II din Ordonanța de
urgență a Guvernului nr. 75/2008.
C U R T E A,

având în vedere actele și lucrările dosarelor, reține următoarele:
Prin încheierile pronunțate în dosarele nr. 398/116/2008,
nr. 2.173/122/2007, nr. 4.175/97/2007, nr. 506/116/2008,
nr. 7.777/62/2007, nr. 59/40/2008, nr. 4.949/111/2007,
nr. 5.999/1/2008, nr. 3.376/109/2007, nr. 593/98/2008 și

nr. 653/109/2008, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 75/2008
privind stabilirea de măsuri pentru soluționarea unor
aspecte financiare în sistemul justiției.
Excepția a fost ridicată, din oficiu, de instanța de judecată cu
ocazia soluționării unor recursuri formulate împotriva unor
sentințe pronunțate de secțiile civile ale tribunalelor în cauze
având ca obiect ădrepturi bănești”.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 115 alin. (4) și (6) și art. 21
alin. (3), pentru următoarele motive:
1. Dispozițiile art. I și II din Ordonanța de urgență a
Guvernului nr. 75/2008 sunt neconstituționale prin raportare la
prevederile art. 115 alin. (4) din Constituție, deoarece nu există
o situație extraordinară legată de competența de soluționare a
cauzelor a cărei reglementare să nu poată fi amânată. Aceste
dispoziții de lege cuprind norme de procedură referitoare la
competența de soluționare a cauzelor în primă instanță și în
recurs; or, aspectele și implicațiile financiare legate de punerea
în executare a hotărârilor judecătorești nu își pot găsi o soluție
în aceste norme, indiferent dacă acestea sunt legiferate pe
calea unei proceduri legislative obișnuite sau de urgență. Nici
unificarea practicii judiciare nu poate fi realizată prin simpla
schimbare a competenței de soluționare a cauzelor, ci doar prin
mijloace procedurale specifice puse la dispoziția judecătorului
de Codul de procedură civilă, legea de organizare
judecătorească și regulamentul de organizare și funcționare a
instanțelor judecătorești. Astfel, art. 329 din Codul de procedură
civilă, reglementând instituția recursului în interesul legii, dă
dreptul procurorului general și colegiilor de conducere ale
curților de apel să solicite Înaltei Curți de Casație și Justiție să
se pronunțe asupra chestiunilor de drept care au fost soluționate
diferit de instanțele judecătorești, pentru a se asigura
interpretarea și aplicarea unitară a legii pe întreg teritoriul
României. În ceea ce privește drepturile salariale ale
personalului din sistemul justiției, instanța supremă s-a
pronunțat deja prin mai multe decizii date de Secțiile Unite în
temeiul art. 329 din Codul de procedură civilă.
2. Ordonanța de urgență a Guvernului nr. 75/2008 este
neconstituțională, deoarece a nesocotit limitele prevăzute de
art. 115 alin. (6) din Constituție, prin efectele păgubitoare asupra
unei instituții fundamentale a statului, Înalta Curte de Casație și

MONITORUL OFICIAL AL ROMÂNIEI, PARTEA I, Nr. 73/6.II.2009
Justiție. Astfel, deși scopul declarat al ordonanței este
reglementarea anumitor aspecte financiare în sistemul justiției,
dispozițiile acesteia cuprind norme de procedură civilă
referitoare la competența de soluționare în primă instanță și în
recurs a cererilor ce au ca obiect acordarea unor drepturi
salariale. Or, normele de competență nu oferă nicio soluție
aspectelor financiare legate de punerea în executare a
hotărârilor judecătorești, dar, prin reglementarea oferită,
afectează grav Înalta Curte de Casație și Justiție prin
supradimensionarea activității, consecințele pe termen lung
repercutându-se asupra celerității și calității actului de justiție.
3. Intervenția Guvernului prin această ordonanță de urgență
contravine art. 21 alin. (3) din Constituție, în condițiile
supraîncărcării instanței supreme, care nu are o secție
specializată în soluționarea litigiilor de muncă.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile Ordonanței de
urgență a Guvernului nr. 75/2008 sunt neconstituționale,
deoarece nu satisfac exigențele prevederilor constituționale ale
art. 115 alin. (4) și (6) și art. 21 alin. (3).
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Deși Curtea Constituțională a fost sesizată cu excepția de
neconstituționalitate a dispozițiilor Ordonanței de urgență a
Guvernului nr. 75/2008 privind stabilirea de măsuri pentru
soluționarea unor aspecte financiare în sistemul justiției,
publicată în Monitorul Oficial al României, Partea I, nr. 462 din
20 iunie 2008, în ansamblul său, în realitate, obiectul excepției
de neconstituționalitate, astfel cum reiese din motivarea
acesteia, îl constituie numai dispozițiile art. I și II din ordonanță.
Astfel, textele de lege asupra cărora urmează să se pronunțe
Curtea Constituțională au următorul cuprins:
ăArt. I. — (1) Cererile având ca obiect acordarea unor
drepturi salariale, formulate de personalul salarizat potrivit
Ordonanței de urgență a Guvernului nr. 27/2006 privind
salarizarea și alte drepturi ale judecătorilor, procurorilor și altor
categorii de personal din sistemul justiției, aprobată cu modificări
și completări prin Legea nr. 45/2007, cu modificările și
completările ulterioare, precum și potrivit Ordonanței Guvernului
nr. 8/2007 privind salarizarea personalului auxiliar din cadrul
instanțelor judecătorești și al parchetelor de pe lângă acestea,

3

precum și din cadrul altor unități din sistemul justiției, aprobată
cu modificări prin Legea nr. 247/2007, cu modificările ulterioare,
sunt soluționate, în primă instanță, de curțile de apel.
(2) Recursul împotriva hotărârilor pronunțate în primă
instanță de curțile de apel se judecă de Înalta Curte de Casație
și Justiție.
Art. II. — (1) Dispozițiile art. I se aplică și proceselor în curs
de judecată, având ca obiect soluționarea cererilor privind
acordarea unor drepturi salariale formulate de personalul din
sistemul justiției, începute sub legea anterioară.
(2) Cauzele prevăzute la alin. (1) aflate în curs de judecată
în fond la data intrării în vigoare a prezentei ordonanțe de
urgență vor fi trimise de îndată spre soluționare curților de apel,
prin încheiere care nu este supusă niciunei căi de atac.
(3) Recursurile împotriva hotărârilor pronunțate cu privire la
cererile prevăzute la alin. (1) aflate pe rolul curților de apel la
data intrării în vigoare a prezentei ordonanțe de urgență se trimit
de îndată la Înalta Curte de Casație și Justiție, prin încheiere
care nu este supusă niciunei căi de atac.”
În susținerea neconstituționalității acestor dispoziții de lege,
instanța supremă invocă înfrângerea prevederilor art. 115
alin. (4) și (6) și art. 21 alin. (3) din Constituție, potrivit cărora:
— Art. 115 alin. (4) și (6): ă(4) Guvernul poate adopta
ordonanțe de urgență numai în situații extraordinare a căror
reglementare nu poate fi amânată, având obligația de a motiva
urgența în cuprinsul acestora. [...]
(6) Ordonanțele de urgență nu pot fi adoptate în domeniul
legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietate publică.”;
— Art. 21 alin. (3): ăPărțile au dreptul la un proces echitabil
și la soluționarea cauzelor într-un termen rezonabil.”
Examinând susținerile autorului excepției, Curtea constată
că excepția de neconstituționalitate este întemeiată în sensul și
pentru motivele ce se vor arăta în continuare.
Astfel cum rezultă din nota de fundamentare care însoțește
Ordonanța de urgență a Guvernului nr. 75/2008, existența
situației extraordinare, de care textul constituțional
condiționează posibilitatea Guvernului de a recurge la această
modalitate de delegare legislativă, este justificată, în primul
rând, de ăfaptul că justiția trebuie să reprezinte un factor esențial
de echilibru și stabilitate socială într-un stat de drept și că în
realizarea deplină a acestui rol se impun o unificare a practicii
judiciare și o asigurare a stabilității raporturilor juridice, inclusiv
în domeniul stabilirii drepturilor salariale ale personalului din
sistemul justiției”, de asemenea, de ănecesitatea asigurării unui
cadru unitar privind administrarea fondurilor în domeniul justiției”
și de ăimperativul identificării de noi resurse financiare în
vederea îmbunătățirii capacității administrative a instanțelor și
parchetelor”. Totodată se mai arată că s-au luat în considerare
ădificultățile întâmpinate până în prezent în ceea ce privește
executarea hotărârilor judecătorești având ca obiect drepturi de
natură salarială stabilite în favoarea personalului din sistemul
justiției”, precum și ăconsecințele negative pe care le presupune
pentru bugetul de stat întârzierea identificării unor soluții
eficiente pentru punerea în executare a hotărârilor judecătorești

4

MONITORUL OFICIAL AL ROMÂNIEI, PARTEA I, Nr. 73/6.II.2009

având ca obiect soluționarea cererilor privind acordarea unor
drepturi salariale formulate de personalul din sistemul justiției”.
În fine, se are în vedere și ăfaptul că întârzierea adoptării unor
măsuri legislative conduce la crearea unor diferențieri cu privire
la modalitatea de stabilire și la cuantumul drepturilor salariale
acordate în temeiul hotărârilor judecătorești pronunțate în
domeniul stabilirii drepturilor salariale ale personalului din
sistemul justiției”.
Curtea observă că aceste elemente cuprinse în nota de
fundamentare nu sunt de natură să justifice adoptarea
ordonanței de urgență, în condițiile stabilite de art. 115 alin. (4)
teza întâi din Constituție. Ordonanța de urgență a Guvernului
nr. 75/2008 nu a fost motivată de necesitatea unei situații
extraordinare a cărei reglementare nu putea fi amânată, ci a fost
impusă de diverse situații cu implicații financiare legate de
punerea în executare a hotărârilor judecătorești. Aceste aspecte
ce țin de oportunitatea adoptării reglementării nu își pot găsi însă
soluționarea în modificarea unor norme ce reglementează
competența în primă instanță și în recurs.
Mai mult, niciunul dintre obiectivele Ordonanței de urgență a
Guvernului nr. 75/2008 nu este susceptibil de a fi atins prin
măsura schimbării de competență, adică prin derogare de la
dreptul comun în materia litigiilor de muncă, în domeniul
acțiunilor privind valorificarea drepturilor salariale ale
personalului din justiție. Din această perspectivă, intervenția
legiuitorului delegat pentru schimbarea competenței de
judecată, numai pentru o categorie de litigii, în vederea unificării
practicii, nu se justifică. De altfel, unificarea practicii privește
întreaga jurisprudență, iar nu numai o categorie de cauze ale
personalului din sistemul justiției. Singurul instrument procedural
prin care se asigură unificarea practicii judiciare, pornind de la
obligativitatea dezlegării date problemelor de drept de către
instanța supremă, este recursul în interesul legii, reglementat
prin art. 329 din Codul de procedură civilă.

De asemenea, Curtea constată că dispozițiile art. I și II din
Ordonanța de urgență a Guvernului nr. 75/2008, reglementând
modificarea competenței de soluționare a litigiilor având ca
obiect acordarea unor drepturi salariale personalului din
sistemul justiției, înfrâng și prevederile art. 115 alin. (6) din
Constituție, deoarece afectează regimul unei instituții
fundamentale a statului, Înalta Curte de Casație și Justiție, al
cărei statut constituțional este prevăzut de prevederile art. 126
alin. (4) din Constituție, potrivit cărora ăCompunerea Înaltei Curți
de Casație și Justiție și regulile de funcționare a acesteia se
stabilesc prin lege organică”.
În continuare, Curtea reține că stabilirea în competența
instanței supreme a soluționării recursurilor împotriva hotărârilor
pronunțate de curțile de apel în primă instanță are ca efect
extinderea sferei sale de competență și supradimensionarea
activității acesteia, în condițiile în care, potrivit Legii nr. 304/2004
privind organizarea judiciară, republicată, cu modificările și
completările ulterioare, nu funcționează în cadrul Înaltei Curți de
Casație și Justiție o secție specializată în soluționarea
conflictelor și litigiilor de muncă.
În fine, Curtea constată că dispozițiile ordonanței de urgență
deduse controlului nu satisfac nici exigențele art. 21 alin. (3) din
Constituție în ceea ce privește soluționarea cauzelor într-un
termen rezonabil, întrucât supradimensionarea activității
instanței supreme are repercusiuni asupra judecării cu celeritate
a cauzelor, afectând grav calitatea actului de justiție.
Având în vedere argumentele expuse, Curtea reține că
nerespectarea normelor constituționale ale art. 115 alin. (4) și
(6) și art. 21 alin. (3) atrage și înfrângerea prevederilor
constituționale ale art. 1 alin. (5), potrivit cărora, ăÎn România,
respectarea Constituției, a supremației sale și a legilor este
obligatorie”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată, din oficiu, de Înalta Curte de Casație și Justiție — Secția civilă și de
proprietate intelectuală în Dosarele nr. 398/116/2008, 2.173/122/2007, 4.175/97/2007, 506/116/2008, 7.777/62/2007, 59/40/2008,
4.949/111/2007, 5.999/1/2008, 3.376/109/2007, 593/98/2008 și 653/109/2008 și constată că dispozițiile art. I și II din Ordonanța
de urgență a Guvernului nr. 75/2008 privind stabilirea de măsuri pentru soluționarea unor aspecte financiare în sistemul justiției
sunt neconstituționale.
Definitivă și general obligatorie.
Decizia se comunică președinților celor două Camere ale Parlamentului și Guvernului.
Pronunțată în ședința publică din data de 20 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 73/6.II.2009

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind acordarea unui ajutor
În temeiul art. 108 din Constituția României, republicată, al art.1 din Ordonanța Guvernului nr. 28/2003 privind trimiterea
bolnavilor pentru tratament în străinătate, aprobată cu modificări prin Legea nr. 119/2003, al art. 5 alin. (1) lit. h) și alin. (2) din
Ordonanța de urgență a Guvernului nr. 118/1999 privind înființarea și utilizarea Fondului național de solidaritate, aprobată cu
modificări și completări prin Legea nr. 366/2001, cu modificările ulterioare, și al Ordonanței de urgență a Guvernului nr. 32/2001
pentru reglementarea unor probleme financiare, aprobată cu modificări prin Legea nr. 374/2001, cu modificările și completările
ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă de
120.000 euro pentru efectuarea tratamentului medical în
străinătate pacientului Dimulescu Daniel, în vârstă de 31 de ani,
din municipiul Bucureși, aleea Râul Sadului nr. 6, bl. R7, sc. 1,
ap. 1, sectorul 4.
(2) Suma prevazută la alin. (1) se suportă din bugetul de stat,
după cum urmează:
— Ministerul Sănătății va aloca suma de 60.000 euro;
— Ministerul Muncii, Familiei și Protecției Sociale va aloca
suma de 60.000 euro.
(3) Ajutorul se acordă în lei și se suportă atât din bugetul
Ministerului Sănătății, prin Direcția de Sănătate Publică a
Municipiului București, cât și din bugetul Ministerului Muncii,
Familiei și Protecției Sociale, prin Direcția de Muncă și Protecție
Socială a Municipiului București, la cursul de schimb valutar al

Băncii Naționale a României din ziua lucrătoare precedentă
efectuării deschiderii de credite bugetare.
(4) Suma aprobată din bugetul Ministerului Muncii, Familiei și
Protecției Sociale pentru efectuarea tratamentului medical în
străinătate va fi transferată de Direcția de Muncă și Protecție
Socială a Municipiului București Direcției de Sănătate Publică a
Municipiului București, la solicitarea acesteia.
Art. 2. — Fundamentarea sumei solicitate și justificarea celei
utilizate pentru efectuarea tratamentului medical în străinătate
revin Ministerului Sănătății, prin Direcția de Sănătate Publică a
Municipiului București, care va efectua plata și va certifica
documentele financiar-contabile prezentate de furnizorul de
servicii medicale din străinătate.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Marian Sârbu
Ministrul sănătății,
Ion Bazac
Ministrul finanțelor publice,
Gheorghe Pogea
București, 5 februarie 2009.
Nr. 58.
GUVERNUL ROMÂNIEI

HOTĂRÂRE
privind modificarea raportului de serviciu al prefectului județului Olt, domnul Nicolae Ștefan,
prin transferarea, la cerere, într-o funcție publică vacantă în cadrul Autorității Naționale
Sanitare Veterinare și pentru Siguranța Alimentelor — Direcția Sanitar-Veterinară
și pentru Siguranța Alimentelor a Județului Olt
Având în vedere Cererea domnului Nicolae Ștefan, prefect al județului Olt, înregistrată cu nr. 15.658/2009,
în baza prevederilor art. 19 alin. (1) lit. a) și ale art. 90 alin. (1) lit. b) și alin. (5) din Legea nr. 188/1999 privind Statutul
funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Raportul de serviciu al prefectului județului Olt,
domnul Nicolae Ștefan, se modifică prin transfer, la cerere,
într-o funcție publică vacantă în cadrul Autorității Naționale

Sanitare Veterinare și pentru Siguranța Alimentelor — Direcția
Sanitar-Veterinară și pentru Siguranța Alimentelor a Județului
Olt.

6

MONITORUL OFICIAL AL ROMÂNIEI, PARTEA I, Nr. 73/6.II.2009

Art. 2. — Transferul prevăzut la art. 1 va opera de la data
intrării în vigoare a prezentei hotărâri.

Art. 3. — Funcția publică vacantă în care va fi transferat domnul
Nicolae Ștefan se stabilește în conformitate cu prevederile legii.

PRIM-MINISTRU

EMIL BOC
Contrasemnează:
Ministrul interimar al administrației și internelor,
Dan Nica
București, 5 februarie 2009.
Nr. 59.
GUVERNUL ROMÂNIEI

HOTĂRÂRE
privind exercitarea, cu caracter temporar, a funcției publice
de prefect al județului Olt de către domnul Șarpe Daniel
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Șarpe Daniel exercită, cu caracter temporar, funcția
publică de prefect al județului Olt până la organizarea concursului în vederea
ocupării definitive a postului.
PRIM-MINISTRU

EMIL BOC
Contrasemnează:
Ministrul interimar al administrației și internelor,
Dan Nica
București, 5 februarie 2009.
Nr. 60.
GUVERNUL ROMÂNIEI

HOTĂRÂRE
privind încetarea exercitării funcției publice de subprefect
al județului Botoșani de către domnul Mihai Corneliu
Având în vedere prevederile art. 19 alin. (1) lit. a) și ale art. 92 din Legea
nr. 188/1999 privind Statutul funcționarilor publici, republicată, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri încetează
exercitarea funcției publice de subprefect al județului Botoșani de către
domnul Mihai Corneliu.
PRIM-MINISTRU

EMIL BOC
Contrasemnează:
Ministrul interimar al administrației și internelor,
Dan Nica
București, 5 februarie 2009.
Nr. 61.

MONITORUL OFICIAL AL ROMÂNIEI, PARTEA I, Nr. 73/6.II.2009
GUVERNUL ROMÂNIEI

HOTĂRÂRE
privind exercitarea, cu caracter temporar,
a funcției publice de subprefect al județului Botoșani
de către doamna Afrăsinei Viorica
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Doamna Afrăsinei Viorica exercită, cu caracter temporar, funcția
publică de subprefect al județului Botoșani până la organizarea concursului în
vederea ocupării definitive a postului.
PRIM-MINISTRU

EMIL BOC
Contrasemnează:
Ministrul interimar al administrației și internelor,
Dan Nica
București, 5 februarie 2009.
Nr. 62.

GUVERNUL ROMÂNIEI

HOTĂRÂRE
privind încetarea raportului de serviciu al subprefectului
județului Covasna, domnul Banu Gheorghe Dorel,
prin acordul părților
Având în vedere prevederile art. 97 lit. b) din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată, și al art. 19 alin. (1)
lit. a) din Legea nr. 188/1999, republicată, cu modificările și completările ulterioare,
Guvernul României adoptă prezenta hotărâre.
Articol unic. — Raportul de serviciu al subprefectului județului Covasna,
domnul Banu Gheorghe Dorel, încetează prin acordul părților.
PRIM-MINISTRU

EMIL BOC
Contrasemnează:
Ministrul interimar al administrației și internelor,
Dan Nica
București, 5 februarie 2009.
Nr. 63.

7

8

MONITORUL OFICIAL AL ROMÂNIEI, PARTEA I, Nr. 73/6.II.2009
GUVERNUL ROMÂNIEI

HOTĂRÂRE
privind aplicarea mobilității pentru domnul Stănișteanu
Sergiu Noruț din funcția publică de secretar general
al Ministerului Mediului în funcția publică de subprefect
al județului Giurgiu
Având în vedere prevederile art. 19 alin. (1) lit. a) din Legea nr. 188/1999
privind Statutul funcționarilor publici, republicată, cu modificările și completările
ulterioare, și ale art. 33 alin. (1) lit. c) din Hotărârea Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La data intrării în vigoare a prezentei hotărâri, domnului
Stănișteanu Sergiu Noruț i se aplică mobilitatea din funcția publică de secretar
general al Ministerului Mediului în funcția publică de subprefect al județului Giurgiu.
PRIM-MINISTRU

EMIL BOC
Contrasemnează:
Ministrul interimar al administrației și internelor,
Dan Nica
București, 5 februarie 2009.
Nr. 64.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Alexandru Pătruți
în funcția de secretar de stat la Ministerul Economiei
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Alexandru Pătruți se numește în funcția de secretar de stat la Ministerul Economiei.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 5 februarie 2009.
Nr. 197.

MONITORUL OFICIAL AL ROMÂNIEI, PARTEA I, Nr. 73/6.II.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind modificarea Ordinului președintelui
Autorității Naționale Sanitare Veterinare
și pentru Siguranța Alimentelor nr. 80/2005
pentru aprobarea Normei sanitare veterinare
și pentru siguranța alimentelor privind stabilirea
documentelor și evidențelor veterinare necesare
în cadrul activității de neutralizare a deșeurilor
de origine animală

Văzând Referatul de aprobare nr. 48.411 din 12 august 2008, întocmit de
Direcția generală de inspecții și coordonare PIF din cadrul Autorității Naționale
Sanitare Veterinare și pentru Siguranța Alimentelor,
având în vedere prevederile art. 10 lit. b) și ale art. 40 alin. (1) și (2) din
Ordonanța Guvernului nr. 42/2004 privind organizarea activității sanitar-veterinare
și pentru siguranța alimentelor, aprobată cu modificări și completări prin Legea
nr. 215/2004, cu modificările și completările ulterioare,
în baza prevederilor art. 8 alin. (5) din Ordonanța Guvernului nr. 47/2005
privind reglementări de neutralizare a deșeurilor de origine animală, aprobată cu
modificări prin Legea nr. 73/2006,
în temeiul art. 3 alin. (3) și al art. 4 alin. (3) din Hotărârea Guvernului
nr. 130/2006 privind organizarea și funcționarea Autorității Naționale Sanitare
Veterinare și pentru Siguranța Alimentelor și a unităților din subordinea acesteia,
cu modificările și completările ulterioare,
președintele Autorității Naționale Sanitare Veterinare și pentru
Siguranța Alimentelor emite următorul ordin:
Art. I. — Ordinul președintelui Autorității Naționale Sanitare Veterinare și pentru
Siguranța Alimentelor nr. 80/2005 pentru aprobarea Normei sanitare veterinare și
pentru siguranța alimentelor privind stabilirea documentelor și evidențelor
veterinare necesare în cadrul activității de neutralizare a deșeurilor de origine
animală, publicat în Monitorul Oficial al României, Partea I, nr. 822 și 822 bis din
12 septembrie 2005, cu modificările și completările ulterioare, se modifică după
cum urmează:
1. Anexa nr. 5a) la norma sanitară veterinară și pentru siguranța
alimentelor va avea următorul cuprins:

9

10

MONITORUL OFICIAL AL ROMÂNIEI, PARTEA I, Nr. 73/6.II.2009
ăANEXA Nr. 5a)*)
la norma sanitară veterinară și pentru siguranța alimentelor

Document de mișcare a subproduselor animale ce nu sunt destinate consumului uman
Partea I: Original — exemplarul destinatarului
(Trebuie să se păstreze la destinatar 2 ani.)

*) Anexa nr. 5a) este reprodusă în facsimil.

MONITORUL OFICIAL AL ROMÂNIEI, PARTEA I, Nr. 73/6.II.2009

11

2. Anexa nr. 5b) la norma sanitară veterinară și pentru siguranța alimentelor va avea următorul cuprins:
ăANEXA Nr. 5b)*)
la norma sanitară veterinară și pentru siguranța alimentelor

Document de mișcare a subproduselor animale ce nu sunt destinate consumului uman
Partea II: Copia transportatorului
(Trebuie păstrată de transportator 2 ani.)

*) Anexa nr. 5b) este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 73/6.II.2009
3. Anexa nr. 5c) la norma sanitară veterinară și pentru siguranța alimentelor va avea următorul cuprins:
ăANEXA Nr. 5c)*)
la norma sanitară veterinară și pentru siguranța alimentelor

Document de mișcare a subproduselor animale ce nu sunt destinate consumului uman
Partea III: Copia primitorului pentru a fi retransmisă expeditorului
(Trebuie retransmisă expeditorului și păstrată de acesta 2 ani.)

*) Anexa nr. 5c) este reprodusă în facsimil.

MONITORUL OFICIAL AL ROMÂNIEI, PARTEA I, Nr. 73/6.II.2009

13

4. Anexa nr. 5d) la norma sanitară veterinară și pentru siguranța alimentelor va avea următorul cuprins:
ANEXA Nr. 5d)*)
la norma sanitară veterinară și pentru siguranța alimentelor

Document de mișcare a subproduselor animale ce nu sunt destinate consumului uman
Partea IV: Matca
(Rămâne la expeditor. Se păstrează împreună cu Partea III după recepționarea acesteia.)

Art. II. — Documentele de mișcare care sunt în circulație în
conformitate cu prevederile Ordinului președintelui Autorității
Naționale Sanitare Veterinare și pentru Siguranța Alimentelor
nr. 80/2005 privind aprobarea Normei sanitare veterinare și
pentru siguranța alimentelor privind stabilirea documentelor și
evidențelor veterinare necesare în cadrul activității de
neutralizare a deșeurilor de origine animală, publicat în

Monitorul Oficial al României, Partea I, nr. 822 și 822 bis din
12 septembrie 2005, cu modificările și completările ulterioare,
se utilizează până la epuizarea acestora, conform seriilor
alocate de Direcția generală sanitară veterinară, dar nu mai
târziu de 1 iunie 2009.
Art. III. — Prezentul ordin va fi publicat în Monitorul Oficial al
României, Partea I.

Președintele Autorității Naționale Sanitare Veterinare și pentru Siguranța Alimentelor,
Radu Roatiș Chețan
București, 16 ianuarie 2009.
Nr. 5.
*) Anexa nr. 5d) este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 73/6.II.2009

MINISTERUL DEZVOLTĂRII REGIONALE ȘI LOCUINȚEI
Nr. 32 din 26 ianuarie 2009

MINISTERUL FINANȚELOR PUBLICE
Nr. 137 din 23 ianuarie 2009

ORDIN
privind aprobarea categoriilor de cheltuieli eligibile în cadrul axelor prioritare Accesibilitate,
Mediu și Dezvoltare Economică și Socială, pentru proiecte finanțate în cadrul primului apel
de proiecte pentru Programul de Cooperare Transfrontalieră România—Bulgaria 2007—2013
Având în vedere prevederile art. 7 și 13 din Regulamentul (CE) nr. 1.080/2006 al Parlamentului European și al Consiliului
din 5 iulie 2006 privind Fondul European de Dezvoltare Regională și de abrogare a Regulamentului (CE) nr. 1.783/1999, ale
art. 56 din Regulamentul (CE) nr. 1.083/2006 al Consiliului din 11 iulie 2006 de stabilire a anumitor dispoziții generale privind
Fondul European de Dezvoltare Regională, Fondul Social European și Fondul de coeziune și de abrogare a Regulamentului (CE)
nr. 1.260/1999, art. 49—53 din Regulamentul Comisiei (CE) nr. 1.828/2006 stabilind regulile pentru implementarea Regulamentului
Consiliului (CE) nr. 1.083/2006 în care se stabilesc prevederile generale cu privire la Fondul European de Dezvoltare Regională,
Fondul Social European și Fondul de Coeziune și pentru implementarea Regulamentului (CE) nr. 1.080/2006 al Parlamentului
European și al Consiliului privind Fondul European de Dezvoltare Regională și prevederile Deciziei Comisiei Europene
nr. 6.331/2007 privind aprobarea Programului Operațional de Cooperare Transfrontalieră România—Bulgaria 2007—2013,
în temeiul art. 10 alin. (5) din Hotărârea Guvernului nr. 361/2007 privind organizarea și funcționarea Ministerului Dezvoltării,
Lucrărilor Publice și Locuințelor, cu modificările și completările ulterioare, al art. 11 alin. (4) din Hotărârea Guvernului nr. 386/2007
privind organizarea și funcționarea Ministerului Economiei și Finanțelor, cu modificările și completările ulterioare, precum și al
art. 6, 8, al art. 19 alin. (2) și al art. 21 din Ordonanța de urgență a Guvernului nr. 221/2008 pentru stabilirea unor măsuri de
reorganizare în cadrul administrației publice centrale,
ministrul dezvoltării regionale și locuinței și ministrul finanțelor publice emit următorul ordin:
Art. 1. — În cadrul primului apel de proiecte pentru
Programul de Cooperare Transfrontalieră România—Bulgaria
2007—2013 sunt eligibile numai acele activități din cadrul axelor
prioritare Accesibilitate, Mediu, Dezvoltare Economică și Socială
care nu presupun investiții, ci doar activități ca: strategiile,
studiile, seminariile, schimburile de experiență care să stea la
baza creării și consolidării unor parteneriate viabile, concretizate
în proiecte posibil de finanțat ulterior din program.
Art. 2. — Prin prezentul ordin sunt reglementate categoriile
de cheltuieli eligibile efectuate în cadrul axelor prioritare
Accesibilitate, Mediu și Dezvoltare Economică și Socială, pentru
proiecte finanțate în cadrul primului apel de proiecte, lansat în
anul 2008, pentru Programul de Cooperare Transfrontalieră
România—Bulgaria 2007—2013, denumit în continuare
Programul.
Art. 3. — (1) Cheltuielile efectuate în condițiile stabilite pentru
axele prioritare menționate la art. 1 sunt considerate eligibile de
la data intrării în vigoare a contractului-cadru de finanțare
semnat între Autoritatea de management și Partenerul lider de
proiect.
(2) Prin excepție de la prevederile alin. (1), cheltuielile pentru
pregătirea proiectelor sunt eligibile de la data de 18 decembrie
2007 inclusiv (data aprobării Programului prin Decizia Comisiei
Europene nr. 6.331/2007), în limita a maximum 10% din
valoarea totală a cheltuielilor eligibile aferente proiectul finanțat.
Art. 4. — (1) Cheltuielile de pregătire a proiectelor sunt
considerate cheltuielile privind:
a) întâlniri între partenerii proiectului, în scopul dezvoltării
proiectului:
1. cheltuieli de transport;
2. cheltuieli pentru cazare (în conformitate cu plafoanele
prevăzute în legislația națională aplicabilă instituțiilor publice);
3. cheltuieli pentru traducerea în timpul întâlnirilor
(interpretariat);

4. cheltuieli pentru diurnă (în conformitate cu plafoanele
prevăzute în legislația națională aplicabilă instituțiilor publice);
5. servicii de catering (în conformitate cu plafoanele
prevăzute în legislația națională aplicabilă instituțiilor publice);
b) consultanță, studii, asistență tehnică și traducerea
documentelor:
1. cheltuieli cu consultanța pentru pregătirea proiectelor, în
măsura în care valoarea maximă cumulată a acestor cheltuieli
nu depășește 1% din valoarea totală a cheltuielilor eligibile
aferente proiectului finanțat, dar nu mai mult de 10.000 euro;
2. cheltuieli pentru traducerea documentelor;
c) taxe:
1. TVA aferentă cheltuielilor de pregătire ale proiectului, cu
condiția să nu fie recuperabilă din alte surse;
2. cheltuieli cu alte taxe (taxe notariale, taxe de transport,
taxe de eliberare a unor documente).
(2) Cheltuielile de pregătire nu pot fi declarate ulterior de
către un beneficiar ca fiind cheltuieli de implementare (efectuate
de la data intrării în vigoare a contractului-cadru de finanțare).
Art. 5. — (1) Sunt considerate eligibile cheltuielile de
personal, inclusiv contribuțiile salariale, suportate de angajat și
angajator, pentru personalul angajat de către organizațiile
partenere în proiect, cu atribuții în procesul de gestionare a
proiectului, conform fișelor de prezență/fișelor de post, astfel
cum sunt descrise în cererea de finanțare.
(2) Salariile ce pot fi decontate în cadrul proiectelor sunt
aferente numai personalului încadrat cu contract individual de
muncă pe durată determinată sau nedeterminată, cu fracțiune
de normă ori cu normă întreagă de lucru, având atribuții în
procesul de gestionare a proiectului, și nu pot depăși nivelul
practicat în organizația respectivă.
(3) Pentru personalul care este implicat parțial în gestionarea
proiectului se vor deconta doar cheltuielile efectuate pentru
timpul efectiv lucrat în cadrul proiectului, conform fișelor de
prezență/fișelor de post.

MONITORUL OFICIAL AL ROMÂNIEI, PARTEA I, Nr. 73/6.II.2009

15

(4) Timpul de muncă alocat proiectului nu poate depăși
durata normală de lucru, conform prevederilor legislației în
vigoare.
(5) Cheltuielile de personal, inclusiv contribuțiile salariale
suportate de către angajat și angajator, nu sunt eligibile în cazul
funcționarilor publici care derulează activități în implementarea
proiectului, conform legislației în vigoare.
Art. 6. — Cheltuielile efectuate de personalul cu atribuții în
implementarea proiectelor, cu ocazia deplasărilor, pentru
transport, cazare, diurnă sunt considerate eligibile dacă se
justifică efectuarea acestora pentru derularea implementării
proiectului și sunt în conformitate cu plafoanele prevăzute în
legislația națională aplicabilă instituțiilor publice.
Art. 7. — Categoriile de cheltuieli eligibile pentru prestarea de
servicii necesare implementării proiectelor sunt următoarele:
1. cheltuielile pentru consultanță financiară, contabilă, fiscală
și juridică, cheltuielile pentru expertiza tehnică, precum și cele
legate de managementul proiectului, doar dacă sunt direct
legate de operațiunea finanțată și sunt necesare pentru
implementarea acesteia;
2. cheltuielile pentru efectuarea de studii, în concordanță cu
obiectivele proiectului supus finanțării;
3. cheltuieli pentru pregătirea documentației de atribuire și
pentru managementul derulării procedurilor de achiziții publice,
conform legislației în vigoare;
4. cheltuielile privind achiziționarea serviciilor de audit
independent, necesare implementării proiectelor, în funcție de
complexitatea proiectului, fără a depăși 10% din valoarea totală
a cheltuielilor eligibile aferente proiectului finanțat și doar în
cazul în care auditul independent este solicitat de Autoritatea de
management;
5. cheltuieli pentru traducere;
6. cheltuieli de organizare pentru evenimente, reuniuni,
întâlniri de lucru, sesiuni de instruire;
7. cheltuieli pentru achiziția de servicii informatice și de
comunicații, actualizarea și dezvoltarea aplicațiilor informatice
și a paginilor web;
8. cheltuielile de informare și publicitate: panouri publicitare,
postere, broșuri, pliante, reclame media, materiale promoționale,
conferințe de presă, conform Manualului de identitate vizuală a
Programului și prevederilor acordului de parteneriat încheiat
între Partenerul lider de proiect și ceilalți parteneri și între
Partenerul lider de proiect și Autoritatea de management.
Art. 8. — (1) În categoria cheltuielilor eligibile pentru achiziția
de active fixe corporale strict necesare implementării proiectului
se includ: cheltuieli pentru achiziționarea de echipamente IT,
aparatură birotică, mobilier, echipamente și periferice de calcul,
echipamente de aer condiționat și orice alte echipamente
specifice necesare.
(2) În categoria cheltuielilor eligibile pentru achiziția de active
fixe necorporale strict necesare implementării proiectului se
includ cheltuielile pentru achiziția de aplicații informatice,
brevete, licențe, software.

(3) Toate echipamentele trebuie să îndeplinească condițiile
cerute prin proiect și trebuie să fie în conformitate cu principiul
eficienței economice.
Art. 9. — (1) În categoria cheltuielilor generale de
administrație se includ: cheltuielile efectuate pentru închirierea
sediului; plata utilităților: energie termică, energie electrică, apă,
canalizare, salubritate, gaze naturale, pază, telefon, fax, servicii
poștale, curierat rapid și internet, consumabile și rechizite;
cheltuielile efectuate pentru achiziționarea materialelor și
serviciilor de întreținere a sediului.
(2) Cheltuielile generale de administrație sunt eligibile dacă
sunt îndeplinite anumite condiții:
a) valoarea totală a acestor cheltuieli nu poate depăși 5% din
valoarea totală eligibilă a proiectului;
b) respectă metoda de calcul pro-rata pentru determinarea
cheltuielilor de administrație direct generate de proiect, conform
indicațiilor Autorității de management;
c) alocarea cheltuielilor generale de administrație trebuie să
fie transparentă și plauzibilă; calculul cheltuielilor generale de
administrație trebuie să fie bine documentat și revizuit periodic,
trebuie să provină din proiect sau să aibă o corelație clară cu
scopul proiectului. Ratele costurilor trebuie să fie bazate pe
cheltuieli deja plătite, care să se reflecte atât în calculul
costurilor, cât și în contabilitate.
Art. 10. — (1) Sunt eligibile comisioanele bancare pentru
tranzacțiile financiare transnaționale.
(2) Sunt eligibile cheltuielile cu comisioanele bancare la
deschiderea și administrarea conturilor separate necesare pe
perioada implementării proiectului.
(3) Taxele notariale strict necesare pentru depunerea cererii
de finanțare și implementarea proiectului sunt eligibile.
(4) Taxele de participare la diverse evenimente (sesiuni de
pregătire, conferințe, seminarii) sunt eligibile, cu condiția ca
evenimentele respective să fie necesare implementării
proiectului.
(5) Taxele de transport (taxa de drum, taxa de bac, taxa de
pod) sunt eligibile cu condiția ca acestea să fie strict necesare
implementării proiectului.
(6) TVA este eligibilă dacă:
a) nu este recuperabilă prin orice alte mijloace;
b) este identificată clar în propunerea de proiect.
(7) Excepție de la prevederile alin. (6) constituie TVA aferentă
cheltuielilor generale de administrație, calculate pe bază de prorata, pentru acei beneficiari care desfășoară atât operațiuni cu
drept de deducere, cât și operațiuni fără drept de deducere.
Art. 11. — Prezentul ordin se aplică și proiectelor strategice
pentru care sunt eligibile numai acele activități din cadrul axelor
prioritare Accesibilitate, Mediu, Dezvoltare Economică și Socială
care nu presupun investiții, ci doar activități ca: strategiile,
studiile, seminariile, schimburile de experiență.
Art. 12. — Prezentul ordin se publică în Monitorul Oficial al
României, Partea I.

Ministrul dezvoltării regionale și locuinței,
Vasile Blaga

Ministrul finanțelor publice,
Gheorghe Pogea

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 73/6.II.2009 conține 16 pagini.

Prețul: 3,20 lei

&JUYDGY|324220|
ISSN 1453—4495

