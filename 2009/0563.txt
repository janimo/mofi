Anul 177 (XXI) — Nr. 563

PARTEA I

LEGI, DECRETE, HOTĂRÂRI ȘI ALTE ACTE

Joi, 13 august 2009

SUMAR

Pagina
Decizia nr. 1.054 din 14 iulie 2009 referitoare la excepția de

DECIZII ALE CURȚII CONSTITUȚIONALE
Decizia nr. 946 din 25 iunie 2009 referitoare la excepția de
neconstituționalitate a dispozițiilor art. 160b, art. 3002
și art. 303 alin. 6 teza a doua din Codul de procedură
penală ........................................................................
Decizia nr. 953 din 25 iunie 2009 referitoare la excepția de
neconstituționalitate a dispozițiilor art. 171 alin. 2 din
Codul de procedură penală ........................................

neconstituționalitate a prevederilor art. 27, art. 28 și
art. 29 din Decretul-lege nr. 115/1938 pentru unificarea
2–3

dispozițiilor privitoare la cărțile funciare......................

10–13

Decizia nr. 1.056 din 14 iulie 2009 referitoare la excepția de
3–4

neconstituționalitate a prevederilor art. 86 din Codul
familiei ........................................................................

Decizia nr. 962 din 25 iunie 2009 referitoare la excepția de
neconstituționalitate a dispozițiilor art. 911 din Codul
de procedură penală ..................................................

4–6

Decizia nr. 1.048 din 14 iulie 2009 referitoare la excepția de
neconstituționalitate a prevederilor art. 47 și art. 48 din
Legea cadastrului și a publicității imobiliare nr. 7/1996

7–8

Decizia nr. 1.050 din 14 iulie 2009 referitoare la excepția de
neconstituționalitate a prevederilor art. 50 alin. (1) și
(2) din Legea cadastrului și a publicității imobiliare
nr. 7/1996 ..................................................................

Pagina

13–14

Decizia nr. 1.057 din 14 iulie 2009 referitoare la excepția de
neconstituționalitate a prevederilor art. I pct. 1 din
Legea nr. 193/2007 privind modificarea și completarea
Legii nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului

9–10

funciar nr. 18/1991 și ale Legii nr. 169/1997 ..............

15–16

2

MONITORUL OFICIAL AL ROMÂNIEI, PARTEA I, Nr. 563/13.VIII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 946
din 25 iunie 2009

referitoare la excepția de neconstituționalitate a dispozițiilor art. 160b, art. 3002 și art. 303 alin. 6
teza a doua din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 160b, 3002 și art. 303 alin. 6 teza a doua din
Codul de procedură penală, excepție ridicată de Sorin Marius
Bogar în Dosarul nr. 2.358/308/2008 al Judecătoriei Sighișoara.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 7 ianuarie 2009, pronunțată în Dosarul
nr. 2.358/308/2008, Judecătoria Sighișoara a sesizat Curtea
Constituțională cu excepția de neconstituționalitate a
prevederilor art. 160b, art. 3002 și art. 303 alin. 6 teza a doua
din Codul de procedură penală, excepție ridicată de Sorin
Marius Bogar în dosarul de mai sus având ca obiect
soluționarea unor cereri de înlocuire a măsurii arestării
preventive cu măsura preventivă de a nu părăsi localitatea,
precum și verificarea legalității și temeiniciei măsurii arestării
preventive.
În motivarea excepției de neconstituționalitate autorul
acesteia susține că prevederile art. 160b și art. 3002 din Codul
de procedură penală încalcă dispozițiile constituționale ale
art. 53 și 16, deoarece restrângerea exercițiului unor drepturi
sau al unor libertăți poate fi dispusă doar pentru efectuarea
instrucției penale. Așa fiind, în faza de cercetare judecătorească
nu se poate restrânge vreun drept, în accepțiunea instanței
europene prin instrucție penală înțelegându-se ancheta penală,
urmărirea penală.
În ceea ce privește excepția de neconstituționalitate a
dispozițiilor art. 303 alin. 6 teza a doua din Codul de procedură
penală, autorul excepției susține că acestea contravin art. 20
alin. (2) și art. 21 din Constituție, precum și art. 6 din Convenția
pentru apărarea drepturilor omului și a libertăților fundamentale,
deoarece prin suspendarea judecății în cauza în care a fost
ridicată o excepție de neconstituționalitate este afectat principiul
soluționării oricărui litigiu într-un termen rezonabil.
Judecătoria Sighișoara opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere și la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 160b cu denumirea marginală Verificări privind
arestarea inculpatului în cursul judecății, art. 3002 cu denumirea
marginală Verificări privind arestarea inculpatului în cursul
judecății și art. 303 alin. 6 teza a doua cu denumirea marginală
Suspendarea judecății, toate din Codul de procedură penală,
care au următorul conținut:
— Art. 160b: ăJudecătorul poate dispune, în cursul judecății,
prin încheiere motivată, arestarea preventivă a inculpatului,
dacă sunt întrunite condițiile prevăzute în art. 143 și există
vreunul dintre cazurile prevăzute de art. 148. În cursul judecății
în primă instanță arestarea preventivă este luată pe o durată ce
nu poate depăși 30 de zile.
Dacă instanța constată că arestarea preventivă este nelegală
sau că temeiurile care au determinat arestarea preventivă au
încetat sau nu există temeiuri noi care să justifice privarea de
libertate, dispune, prin încheiere motivată, revocarea arestării
preventive și punerea de îndată în libertate a inculpatului.
Când instanța constată că temeiurile care au determinat
arestarea impun în continuare privarea de libertate sau că există
temeiuri noi care justifică privarea de libertate, instanța dispune,
prin încheiere motivată, menținerea arestării preventive.
Încheierea poate fi atacată cu recurs, prevederile art. 160a
alin. 2 aplicându-se în mod corespunzător.”;
— Art. 3002: ăÎn cauzele în care inculpatul este arestat,
instanța legal sesizată este datoare să verifice, în cursul
judecății, legalitatea și temeinicia arestării preventive, procedând
potrivit art. 160b.”;
— Art. 303 alin. 6 teza a doua: ăInstanța suspendă judecata,
prin încheiere motivată, și în cazul în care a fost ridicată o
excepție de neconstituționalitate, până la soluționarea de către
Curtea Constituțională a excepției. Dacă inculpatul este arestat,
se aplică în mod corespunzător prevederile art. 3002, iar dacă
față de acesta s-a dispus măsura obligării de a nu părăsi
localitatea sau măsura obligării de a nu părăsi țara, se aplică, în
mod corespunzător, art. 145 și 1451. Încheierea este supusă

MONITORUL OFICIAL AL ROMÂNIEI, PARTEA I, Nr. 563/13.VIII.2009
recursului în termen de 24 de ore de la pronunțare, pentru cei
prezenți, și de la comunicare, pentru cei lipsă. Recursul se
judecă în termen de 3 zile.”
Examinând excepția de neconstituționalitate, Curtea
constată că dispozițiile art. 303 alin. 6 din Codul de procedură
penală au mai fost supuse controlului instanței de contencios
constituțional prin raportare la critici similare. Astfel, cu prilejul
pronunțării Deciziei nr. 828 din 2 octombrie 2007, publicată în
Monitorul Oficial al României, Partea I, nr. 740 din 1 noiembrie
2007, respingând ca neîntemeiată o excepție identică, a statuat
că suspendarea judecării cauzei în situația sesizării Curții
Constituționale, până la soluționarea excepției de
neconstituționalitate, este menită să preîntâmpine acele situații
în care instanțele judecătorești ar pronunța hotărâri
fundamentate pe dispoziții legale declarate neconstituționale
prin decizii ale Curții Constituționale, situații care ar putea afecta
stabilitatea raporturilor juridice existente între părți.
În ceea ce privește excepția de neconstituționalitate a
dispozițiilor art. 160b și 3002 din Codul de procedură penală,

3

Curtea constată că autorul excepției dă un alt înțeles noțiunii de
instrucție penală, care, potrivit art. 53 din Constituție, legitimează
restrângerea exercițiului unor drepturi sau al unor libertăți, între
care regăsim și privarea de libertate. Așa fiind, desprinde
concluzia înfrângerii prezumției de constituționalitate a textului în
măsura în care este posibilă arestarea inculpatului și în faza de
cercetare judecătorească. Or, potrivit art. 23 alin. (4) și (5) din
Legea fundamentală, privarea de libertate se dispune numai în
cursul procesului penal, ceea ce implică atât faza de urmărire
penală, cât și faza de judecată, cu singura deosebire că în cursul
primei faze a procesului penal arestarea preventivă se poate
dispune pentru o perioadă rezonabilă de maximum 180 de zile.
De asemenea, dispozițiile contestate sunt opozabile fără
niciun fel de discriminare pe considerente arbitrare tuturor
persoanelor aflate în ipoteza acestora, motiv pentru care nu
poate fi primită nici critica referitoare la încălcarea principiului
egalității în drepturi consacrat de art. 16 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 160b, art. 3002 și art. 303 alin. 6 teza a doua din Codul de
procedură penală, excepție ridicată de Sorin Marius Bogar în Dosarul nr. 2.358/308/2008 al Judecătoriei Sighișoara.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 953
din 25 iunie 2009

referitoare la excepția de neconstituționalitate a dispozițiilor art. 171 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

La apelul nominal se prezintă personal autorul excepției și
se constată lipsa celorlalte părți, față de care procedura de citare
a fost legal îndeplinită.
Cauza se află în stare de judecată.
Autorul Pavel Petre Nicolae pune concluzii de admitere a
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
deoarece critica este fundamentată pe necesitatea modificării
reglementării.
C U R T E A,

Pe rol se află soluționarea excepției de neconstituționalitate
a dispozițiilor art. 171 alin. 2 din Codul de procedură penală,
excepție ridicată de Pavel Petre Nicolae în Dosarul
nr. 14.980/95/2008 al Tribunalului Gorj — Secția penală.

având în vedere actele și lucrările dosarului, constată
următoarele:
Prin Încheierea din 12 ianuarie 2009, pronunțată în Dosarul
nr. 14.980/95/2008, Tribunalul Gorj — Secția penală a sesizat

4

MONITORUL OFICIAL AL ROMÂNIEI, PARTEA I, Nr. 563/13.VIII.2009

Curtea Constituțională cu excepția de neconstituționalitate
a prevederilor art. 171 alin. 2 din Codul de procedură
penală, excepție ridicată de Pavel Petre Nicolae în dosarul de
mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 24, deoarece ăar trebui să se
scoată din textul de lege afirmația că: asistența juridică este
obligatorie atunci când învinuitul sau inculpatul este minor,
reținut sau arestat etc., urmând să se înlocuiască cu următoarea
dispoziție: Asistența juridică este obligatorie în toate cauzele
penale”.
Tribunalul Gorj — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,

dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 171 alin. 2 din Codul de procedură penală cu
denumirea marginală Asistența învinuitului sau a inculpatului,
care au următorul conținut: ăAsistența juridică este obligatorie
când învinuitul sau inculpatul este minor, internat într-un centru
de reeducare sau într-un institut medical educativ, când este
reținut sau arestat chiar în altă cauză, când față de acesta a fost
dispusă măsura de siguranță a internării medicale sau obligarea
la tratament medical chiar în altă cauză ori când organul de
urmărire penală sau instanța apreciază că învinuitul ori
inculpatul nu și-ar putea face singur apărarea, precum și în alte
cazuri prevăzute de lege.”
Examinând excepția de neconstituționalitate, Curtea
constată că autorul excepției critică dispozițiile art. 171 alin. 2
din Codul de procedură penală, întrucât, pentru a fi compatibile
cu art. 24 din Constituție, ar trebui modificate în sensul arătat
de acesta. Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta ăse
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.
Așa fiind, prezenta excepție urmează a fi respinsă ca
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 171 alin. 2 din Codul de procedură penală,
excepție ridicată de Pavel Petre Nicolae în Dosarul nr. 14.980/95/2008 al Tribunalului Gorj — Secția penală.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 962
din 25 iunie 2009

referitoare la excepția de neconstituționalitate a dispozițiilor art. 911 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán

— președinte
— judecător
— judecător
— judecător
— judecător
— judecător

Augustin Zegrean
Iuliana Nedelcu
Afrodita Laura Tutunaru

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 911 din Codul de procedură penală, excepție

MONITORUL OFICIAL AL ROMÂNIEI, PARTEA I, Nr. 563/13.VIII.2009
ridicată de Ioan Mureșan în Dosarul nr. 4.941/1/2008 al Înaltei
Curți de Casație și Justiție — Secția penală și de Ioan Lascau
în Dosarul nr. 7/62/2005 (2.122/2005) al Tribunalului Brașov —
Secția penală.
La apelul nominal lipsesc părțile, față de care procedura de
citare a fost legal îndeplinită.
Autorul excepției Ioan Lascau a depus o cerere prin care
solicită acordarea unui nou termen de judecată motivat de
împrejurarea că în perioada 22 iunie 2009—17 iulie 2009 este
plecat din țară.
Reprezentantul Ministerului Public se opune acordării unui
nou termen de judecată.
Curtea constată că, potrivit art. 20 alin. (2) din Regulamentul
de organizare și funcționare a Curții Constituționale, prezența
autorilor ori a părților nu este obligatorie. De asemenea, autorul
excepției are, potrivit notelor scrise, un apărător ales care a
redactat motivarea excepției și, prin urmare, în perioada
absenței sale din țară, în intervalul destul de mare de
aproximativ o lună, putea fi reprezentat de acesta în condițiile
legii. Așa fiind, Curtea, în temeiul art. 14 din Legea nr. 47/1992
și al art. 156 din Codul de procedură civilă, respinge cererea
formulată.
Curtea, având în vedere că excepțiile de neconstituționalitate
ridicate în dosarele nr. 603D/2009 și nr. 894D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 894D/2009 la
Dosarul nr. 603D/2009, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 10 februarie 2009 și 4 martie 2009,
pronunțate în dosarele nr. 4.941/1/2008 și nr. 7/62/2005
(2.122/2005), Înalta Curte de Casație și Justiție — Secția
penală și Tribunalul Brașov — Secția penală au sesizat
Curtea Constituțională cu excepția de neconstituționalitate
a prevederilor art. 911 din Codul de procedură penală.
Excepția a fost ridicată, în dosarele de mai sus, de Ioan
Mureșan și Ioan Lascău.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 28 coroborat cu art. 8 din
Convenția pentru apărarea drepturilor omului și a libertăților
fundamentale, precum și ale art. 53 și art. 21 alin. (3) din
Constituție coroborat cu art. 6 din aceeași convenție, deoarece
este posibilă autorizarea interceptărilor și înregistrărilor
audiovideo, indiferent dacă este sau nu declanșat un proces
penal. Or, obținerea unor astfel de mijloace de probă anterior
începerii urmăririi penale, deci în afara regulilor specifice
procesului penal, este de natură a leza echitatea procesului și
inviolabilitatea secretului corespondenței.
De asemenea, în ipoteza dispunerii interceptărilor și
înregistrărilor audiovideo atunci când există doar date privind
pregătirea sau săvârșirea unei infracțiuni, este afectat și
principiul proporționalității consacrat de art. 8 paragraful 2 din
Convenția pentru apărarea drepturilor omului și a libertăților
fundamentale, deoarece gravitatea faptei penale ce nu a fost
încă efectiv comisă nu poate fi evaluată, pentru a fi pusă în
balanță cu gravitatea ingerinței în exercitarea dreptului la viață
privată.

5

Înalta Curte de Casație și Justiție — Secția penală
opinează că excepția de neconstituționalitate este neîntemeiată.
Tribunalul Brașov — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 din Codul de procedură penală cu denumirea
marginală Condițiile și cazurile de interceptare și înregistrare a
convorbirilor sau comunicărilor efectuate prin telefon sau prin
orice mijloc electronic de comunicare, care au următorul
conținut:
ăInterceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare se realizează cu autorizarea motivată a
judecătorului, la cererea procurorului care efectuează sau
supraveghează urmărirea penală, în condițiile prevăzute de
lege, dacă sunt date ori indicii temeinice privind pregătirea sau
săvârșirea unei infracțiuni pentru care urmărirea penală se
efectuează din oficiu, iar interceptarea și înregistrarea se impun
pentru stabilirea situației de fapt ori pentru că identificarea sau
localizarea participanților nu poate fi făcută prin alte mijloace ori
cercetarea ar fi mult întârziată.
Interceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de stupefiante,
trafic de arme, trafic de persoane, acte de terorism, spălare a
banilor, falsificare de monede sau alte valori, în cazul
infracțiunilor prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu modificările
și completările ulterioare, în cazul unor alte infracțiuni grave ori
al infracțiunilor care se săvârșesc prin mijloace de comunicare
electronică. Dispozițiile alin. 1 se aplică în mod corespunzător.
Autorizația se dă pentru durata necesară interceptării și
înregistrării, dar nu pentru mai mult de 30 de zile, în camera de
consiliu, de președintele instanței căreia i-ar reveni competența
să judece cauza în primă instanță sau de la instanța
corespunzătoare în grad acesteia, în a cărei circumscripție se
află sediul parchetului din care face parte procurorul care
efectuează sau supraveghează urmărirea penală. În lipsa
președintelui instanței autorizația se dă de către judecătorul
desemnat de acesta.
Autorizația poate fi reînnoită, înainte sau după expirarea celei
anterioare, în aceleași condiții, pentru motive temeinic justificate,
fiecare prelungire neputând depăși 30 de zile.

6

MONITORUL OFICIAL AL ROMÂNIEI, PARTEA I, Nr. 563/13.VIII.2009

Durata totală a interceptărilor și înregistrărilor autorizate, cu
privire la aceeași persoană și aceeași faptă, nu poate depăși
120 de zile.
Înregistrarea convorbirilor dintre avocat și partea pe care o
reprezintă sau o asistă în proces nu poate fi folosită ca mijloc de
probă decât dacă din cuprinsul acesteia rezultă date sau
informații concludente și utile privitoare la pregătirea sau
săvârșirea de către avocat a unei infracțiuni dintre cele
prevăzute la alin. 1 și 2.
Procurorul dispune încetarea imediată a interceptărilor și
înregistrărilor înainte de expirarea duratei autorizației dacă nu
mai există motivele care le-au justificat, informând despre
aceasta instanța care a emis autorizația.
La cererea motivată a persoanei vătămate, procurorul poate
solicita judecătorului autorizarea interceptării și înregistrării
convorbirilor ori comunicărilor efectuate de aceasta prin telefon
sau orice mijloc electronic de comunicare, indiferent de natura
infracțiunii ce formează obiectul cercetării.
Autorizarea interceptării și a înregistrării convorbirilor sau
comunicărilor se face prin încheiere motivată, care va cuprinde:
indiciile concrete și faptele care justifică măsura; motivele pentru
care stabilirea situației de fapt sau identificarea ori localizarea
participanților nu poate fi făcută prin alte mijloace ori cercetarea
ar fi mult întârziată; persoana, mijlocul de comunicare sau locul
supus supravegherii; perioada pentru care sunt autorizate
interceptarea și înregistrarea.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 410 din
10 aprilie 2008, publicată în Monitorul Oficial al României,
Partea I, nr. 338 din 1 mai 2008, a respins ca neîntemeiată
excepția de neconstituționalitate a dispozițiilor art. 911 din Codul
de procedură penală, reținând, în esență, că interceptările și
înregistrările audio sau video prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, nu poate fi primită nici susținerea potrivit
căreia dispozițiile legale criticate contravin prevederilor

constituționale ale art. 28 și 53, deoarece înseși textele invocate
oferă legiuitorului libertatea unei astfel de reglementări, secretul
corespondenței nefiind un drept absolut, ci susceptibil de
anumite restrângeri, justificate la rândul lor de necesitatea
instrucției penale. Astfel, societățile democratice sunt
amenințate de un fenomen infracțional din ce în ce mai complex,
motiv pentru care statele trebuie să fie capabile de a combate în
mod eficace asemenea amenințări și de a supraveghea
elementele subversive ce acționează pe teritoriul lor. Așa fiind,
asemenea dispoziții legislative devin necesare într-o societate
democratică, în vederea asigurării securității naționale, apărării
ordinii publice ori prevenirii săvârșirii de infracțiuni.
Distinct de considerentele deciziei mai sus menționate, care
își păstrează valabilitatea și în prezenta cauză, Curtea mai
constată următoarele:
Dispozițiile legale criticate nu permit, așa cum în mod eronat
susține autorul excepției, administrarea mijloacelor de probă în
afara procesului penal, adică în faza actelor premergătoare.
Dacă ar fi așa, în mod evident o astfel de instrumentare poate fi
cenzurată în fața instanțelor de judecată. Nu se poate admite
însă ideea înfrângerii prezumției de constituționalitate ca urmare
a aplicării unor dispoziții legale în contradicție cu legea ori cu
principiile fundamentale.
Actele premergătoare au o natură proprie, care nu poate fi
identificată sau subsumată naturii precise și bine determinate a
altor instituții și care au ca scop verificarea și completarea
informațiilor deținute de organele de urmărire penală în vederea
fundamentării convingerii cu privire la oportunitatea urmăririi
penale. Având un caracter sui-generis sustras hegemoniei
garanțiilor impuse de faza propriu-zisă de urmărire penală, este
unanim acceptat faptul că în cadrul investigațiilor prealabile nu
pot fi luate măsuri procesuale ori administrate probe care
presupun existența certă a unei urmăriri penale începute.
De altfel, interceptarea și înregistrarea convorbirilor pot fi
dispuse, așa cum se prevede în alin. 1 al art. 911 din Codul de
procedură penală, la cererea procurorului care efectuează ori
supraveghează urmărirea penală. Iată deci că administrarea
unor astfel de mijloace de probă este plasată în cadrul primei
faze a procesului penal, urmărirea penală putând fi începută,
potrivit art. 221 și 228 din Codul de procedură penală, atât in
personam, cât și in rem. În plus, textul stabilește în termeni fără
echivoc că înregistrarea audio sau video se dispune dacă sunt
date privind pregătirea sau săvârșirea unei infracțiuni, prin
această a doua alternativă înțelegându-se evident și situațiile
ce intră în sfera actelor de punere în executare a hotărârii de a
săvârși infracțiunea în acord cu art. 20 din Codul penal referitor
la tentativă, și nu în sfera unor simple acte de pregătire.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 911 din Codul de procedură penală, excepție ridicată de Ioan
Mureșan în Dosarul nr. 4.941/1/2008 al Înaltei Curți de Casație și Justiție — Secția penală și de Ioan Lascau în Dosarul
nr. 7/62/2005 (2.122/2005) al Tribunalului Brașov — Secția penală.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 563/13.VIII.2009

7

CURTEA CONSTITUȚIONALĂ

D E C I Z I A Nr. 1.048
din 14 iulie 2009

referitoare la excepția de neconstituționalitate a prevederilor art. 47 și art. 48
din Legea cadastrului și a publicității imobiliare nr. 7/1996
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 47 și 48 din Legea cadastrului și a publicității
imobiliare nr. 7/1996, excepție ridicată de Societatea Comercială
ăPrompt Trans” — S.A. din Brașov în Dosarul nr. 4.480/197/2008
al Tribunalului Brașov — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, întrucât critica de neconstituționalitate se referă la
o omisiune legislativă, aspect care excedează competenței
instanței de contencios constituțional, potrivit art. 2 alin. (3) din
Legea nr. 47/1992 privind organizarea și funcționarea Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 3 februarie 2009, pronunțată în Dosarul
nr. 4.480/197/2008, Tribunalul Brașov — Secția civilă a
sesizat Curtea Constituțională cu excepția de
neconstituționalitate a prevederilor art. 47 și art. 48 din
Legea cadastrului și a publicității imobiliare nr. 7/1996.
Excepția a fost ridicată de Societatea Comercială ăPrompt
Trans” — S.A. din Brașov într-o cauză civilă având ca obiect
apelul declarat de către aceasta împotriva sentinței civile
pronunțate de Judecătoria Brașov cu privire la plângerea
formulată împotriva încheierii de carte funciară.
În motivarea excepției de neconstituționalitate autorul
acesteia critică, în esență, omisiunea din cuprinsul art. 47 din
Legea nr. 7/1996 a unei reglementări care să stabilească
categoria persoanelor interesate să solicite oficiului de cadastru
notarea în cartea funciară a unei mențiuni. Totodată, critică
omisiunea unor reglementări din cuprinsul art. 48 al aceluiași
act normativ, potrivit cărora registratorul să aibă competența de
a efectua un control al legalității și temeiniciei actului în baza
căruia se dispune înscrierea în cartea funciară.
Tribunalul Brașov — Secția civilă consideră că excepția
de neconstituționalitate este neîntemeiată. În acest sens, arată
că autorul excepției critică, în principiu, lipsa anumitor norme din
cuprinsul textelor de lege criticate. Totodată, apreciază că
realizarea unui control de fond al actului în temeiul căruia se
solicită efectuarea unei înscrieri în cartea funciară de către

registrator ar fi în contradicție cu principiile organizării și rolului
cărților funciare, precum și cu competența instanțelor de
judecată, cărora nu este permis a li se substitui alte instituții.
Menționează că persoanele interesate în efectuarea unei
înscrieri în cartea funciară rezultă din celelalte prevederi ale
legii, cu care art. 47 din Legea nr. 7/1996 se coroborează, după
caz, în funcție de felul înscrierii, prin interpretarea logică și
sistematică a întregului act normativ. Consideră că, în mod
eronat, autorul excepției a invocat contrarietatea textelor de lege
criticate în raport cu dispozițiile constituționale ale art. 16
alin. (3).
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 47 și
art. 48 din Legea nr. 7/1996 sunt constituționale, nefiind contrare
dispozițiilor constituționale ale art. 16, art. 21 și art. 24. Totodată,
apreciază că aspectele invocate de autor vizează modalitatea
de redactare a textelor de lege criticate, pretinsa
neconstituționalitate fiind dedusă dintr-o omisiune de
reglementare, pe care, însă, Curtea Constituțională nu o poate
complini, întrucât, potrivit art. 61 din Constituție, Parlamentul
este ăunica autoritate legiuitoare a țării”, modificarea sau
completarea normelor juridice fiind atribuțiile exclusive ale
acestuia.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 47 și art. 48 din Legea cadastrului și a publicității
imobiliare nr. 7/1996, republicată în Monitorul Oficial al
României, Partea I, nr. 201 din 3 martie 2006, care au următorul
conținut:
— Art. 47: ă(1) Cererea de înscriere în cartea funciară se va
depune la birourile teritoriale ale oficiului teritorial și va fi însoțită
de înscrisul original sau de copia legalizată de pe acesta, prin
care se constată actul sau faptul juridic a cărui înscriere se cere;
copia legalizată se va păstra în mapa biroului de cadastru și
publicitate imobiliară.
(2) În cazul hotărârii judecătorești, se va prezenta o copie
legalizată, cu mențiunea că este definitivă și irevocabilă.

8

MONITORUL OFICIAL AL ROMÂNIEI, PARTEA I, Nr. 563/13.VIII.2009

(3) Cererile de înscriere se vor înregistra de îndată în
registrul de intrare, cu menționarea datei și a numărului care
rezultă din ordinea cronologică a depunerii lor.
(4) Dacă mai multe cereri au fost depuse deodată la același
birou teritorial, drepturile de ipotecă și privilegiile vor avea
același rang, iar celelalte drepturi vor primi numai provizoriu rang
egal, urmând ca prin judecată să se hotărască asupra rangului
și asupra radierii încheierii nevalabile.
(5) Înscrierile în cartea funciară se efectuează la cererea
părților interesate, cu excepția cazurilor în care legea prevede
înscrierea din oficiu; cererea de înscriere se îndreaptă la biroul
unde se află cartea funciară în care urmează să se facă
înscrierea.
(6) Intabularea sau înscrierea provizorie poate fi cerută de
orice persoană care, potrivit înscrisului original, hotărârii
judecătorești sau hotărârii autorității administrative, urmează să
strămute, să constituie, să modifice, să dobândească sau să
stingă un drept tabular.
(7) Înscrierea unui drept sau radierea unei sarcini pot fi
cerute:
a) de mandatarul general al celui îndrituit;
b) de oricare dintre titularii aceluiași drept.
(8) Creditorul a cărui creanță certă și exigibilă este dovedită
printr-un înscris sau printr-o hotărâre judecătorească, ori în
cazurile anume prevăzute de lege printr-o decizie a autorității
administrative, va putea cere instanței, în numele și în folosul
debitorului său, înscrierea unui drept tabular sau radierea unei
sarcini.
(9) Debitorul care a plătit valabil creanța ipotecară a unui
cesionar neînscris în cartea funciară poate cere radierea
ipotecii, dacă înfățișează înscrisul original al cesiunii și chitanța
doveditoare a plății.”;
— Art. 48: ă(1) În cazul în care registratorul admite cererea,
dispune intabularea sau înscrierea provizorie prin încheiere,
dacă înscrisul îndeplinește următoarele condiții:
a) este încheiat cu respectarea formelor prescrise de lege;
b) indică numele părților;
c) individualizează imobilul printr-un identificator unic;
d) este însoțit de o traducere legalizată, dacă actul nu este
întocmit în limba română;
e) este însoțit, după caz, de o copie a extrasului de carte
funciară pentru autentificare sau a certificatului de sarcini ce a
stat la baza întocmirii actului.
(2) Încheierea va cuprinde determinarea dreptului sau a
faptului, indicarea numărului cadastral al imobilului și al cărții

funciare, precum și a părții cărții funciare în care urmează a se
face înscrierea. De asemenea, se vor indica pozițiile ce au fost
radiate și numele celui în favoarea sau împotriva căruia s-au
făcut înscrierile, indiferent de felul lor.
(3) În cazul în care identificarea cadastrală a imobilului nu
este posibilă, pe baza datelor existente, vor fi folosite
documentații cadastrale întocmite și recepționate conform
prevederilor prezentei legi.”
Autorul
excepției
invocă
încălcarea
dispozițiilor
constituționale ale art. 16 alin. (3) potrivit cărora funcțiile și
demnitățile publice, civile sau militare, pot fi ocupate, în condițiile
legii, de persoane care au cetățenia română sau domiciliul în
țară, ale art. 20 alin. (1) referitoare la tratatele internaționale
privind drepturile omului, ale art. 21 alin. (1), (2) și (3) referitoare
la accesul liber la justiție și dreptul la un proces echitabil și la
soluționarea cauzelor într-un termen rezonabil, ale art. 24
alin. (1) privind garantarea dreptului la apărare, ale art. 44
referitoare la dreptul de proprietate privată, ale art. 45 privind
libertatea economică și ale art. 57 referitoare la exercitarea cu
bună-credință a drepturilor și libertăților constituționale.
Totodată, consideră că textele de lege criticate contravin și
dispozițiilor art. 8 din Declarația Universală a Drepturilor Omului,
potrivit cărora orice persoană are dreptul să se adreseze în mod
efectiv instanțelor judiciare competente împotriva actelor care
violează drepturile fundamentale ce îi sunt recunoscute prin
Constituție sau prin lege.
Analizând motivele de neconstituționalitate, Curtea constată
că, în esență, critica de neconstituționalitate se referă la o
omisiune legislativă, autorul excepției fiind nemulțumit de faptul
că textele de lege criticate nu cuprind o reglementare care să
stabilească categoria persoanelor interesate să solicite oficiului
de cadastru notarea în cartea funciară a unei mențiuni și nici nu
prevăd competența registratorului de a efectua un control al
legalității și temeiniciei actului în baza căruia se dispune
înscrierea în cartea funciară. Or, examinarea criticii de
neconstituționalitate cu un atare obiect excedează competenței
Curții Constituționale, care, potrivit art. 2 alin. (3) din Legea
nr. 47/1992, se pronunță ănumai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”.
În consecință, prevederile legale criticate nu pot fi supuse
controlului de constituționalitate sub aspectele invocate,
excepția fiind inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 47 și art. 48 din Legea cadastrului și
a publicității imobiliare nr. 7/1996, excepție ridicată de Societatea Comercială ăPrompt Trans” — S.A. din Brașov în Dosarul
nr. 4.480/197/2008 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 563/13.VIII.2009

9

CURTEA CONSTITUȚIONALĂ

D E C I Z I A Nr. 1.050
din 14 iulie 2009

referitoare la excepția de neconstituționalitate a prevederilor art. 50 alin. (1) și (2)
din Legea cadastrului și a publicității imobiliare nr. 7/1996
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 50 alin. (1) și (2) din Legea cadastrului și a
publicității imobiliare nr. 7/1996, excepție ridicată de Vica Rodica
Covalciuc în Dosarul nr. 14.460/325/2008 al Judecătoriei
Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2009, pronunțată în Dosarul
nr. 14.460/325/2008, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. 50 alin. (1) și (2) din Legea cadastrului și a
publicității imobiliare nr. 7/1996. Excepția a fost ridicată de
Vica Rodica Covalciuc într-o cauză civilă având ca obiect
plângerea formulată împotriva încheierii de înscriere în cartea
funciară.
În motivarea excepției de neconstituționalitate autorul
acesteia susține că termenul de 15 zile de la comunicare, în
care încheierea de înscriere sau de respingere a cererii de
înscriere în cartea funciară poate fi atacată cu plângere este
neconstituțional, fiind contrar dispozițiilor din Legea
fundamentală invocate. Arată că plângerea împotriva încheierii
de înscriere sau de respingere a cererii de înscriere în cartea
funciară trebuia calificată ca ăcerere de chemare în judecată”,
în acest fel fiind neconstituțional să i se aplice termenul de
15 zile prevăzut de Codul de procedură civilă pentru formularea
apelului sau recursului. Totodată, arată că textele de lege
criticate sunt neconstituționale în măsura în care nu prevăd
obligarea Oficiului de Cadastru și Publicitate Imobiliară de a face
dovada comunicării încheierii către toate părțile interesate.
Judecătoria Timișoara consideră că prevederile de lege
criticate nu contravin dispozițiilor constituționale invocate.
Totodată, arată că prin reglementarea procedurii formulării
plângerii de carte funciară, inclusiv a termenului de 15 zile de la
comunicare pentru contestarea încheierii, nu sunt încălcate
dreptul la apărare și nici dreptul de acces liber la justiție,
legiuitorul fiind competent să stabilească un termen rezonabil
de contestare a încheierii de carte funciară, termenul fiind
prevăzut pentru a asigura stabilitatea raporturilor juridice care
rezultă din mențiunile de carte funciară. De asemenea,
consideră că prevederile de lege criticate nu instituie privilegii,
astfel încât acestea sunt conforme cu dispozițiile art. 16 din
Constituție.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale. În acest sens, arată că nu este
contrară principiului egalității în fața legii instituirea prin lege a
unui termen înăuntrul căruia persoanele interesate să poată
înainta plângerea împotriva încheierii de înscriere sau de
respingere în cartea funciară, cât timp acest termen este
opozabil tuturor cetățenilor. Totodată, consideră că, în speță, se
pune în discuție modul de interpretare și aplicare a dispozițiilor
criticate, aspect care excedează competenței Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 50 alin. (1) și (2) din Legea cadastrului și a
publicității imobiliare nr. 7/1996, republicată în Monitorul Oficial
al României, Partea I, nr. 201 din 3 martie 2006, având
următorul conținut:
(1) ăÎncheierea se comunică celui care a cerut înscrierea sau
radierea unui act sau fapt juridic, precum și celorlalte persoane
interesate potrivit mențiunilor din cartea funciară, cu privire la
imobilul în cauză, în termen de 15 zile de la pronunțarea
încheierii, dar nu mai târziu de 30 de zile de la data înregistrării
cererii.
(2) Încheierea de înscriere sau de respingere poate fi atacată
cu plângere, în termen de 15 zile de la comunicare, la biroul
teritorial. Plângerea împotriva încheierii se depune la biroul
teritorial și se va înscrie din oficiu în cartea funciară. Oficiul
teritorial este obligat să înainteze plângerea judecătoriei în a
cărei rază de competență teritorială se află imobilul, însoțită de
dosarul încheierii și copia cărții funciare.”
Curtea constată că prevederile art. 50 alin. (2) teza a doua
din Legea nr. 7/1996 au mai făcut obiect al controlului de
constituționalitate, prin Decizia nr. 467 din 22 aprilie 2008,
publicată în Monitorul Oficial al României, Partea I, nr. 422 din
5 iunie 2008, reținând că acestea sunt neconstituționale în
măsura în care nu permit accesul direct al contestatorului și la
instanța de judecată competentă. În prezenta cauză, observând
faptul că motivele de neconstituționalitate nu vizează aceeași
ipoteză cu cea analizată prin decizia menționată anterior, Curtea
apreciază că excepția de neconstituționalitate având ca obiect
prevederile art. 50 alin. (2) teza a doua din Legea nr. 7/1996 nu
este lovită de o cauză de inadmisibilitate.

10

MONITORUL OFICIAL AL ROMÂNIEI, PARTEA I, Nr. 563/13.VIII.2009

În prezenta cauză, autorul excepției invocă încălcarea
dispozițiilor constituționale ale art. 15 alin. (2) referitoare la
principiul neretroactivității legii, ale art. 16 privind egalitatea în
drepturi, ale art. 21 referitoare la accesul liber la justiție, ale
art. 24 privind dreptul la apărare, ale art. 44 referitoare la dreptul
de proprietate privată și ale art. 46 privind dreptul la moștenire.
Examinând excepția de neconstituționalitate, Curtea
constată următoarele:
Prevederile art. 50 din Legea cadastrului și a publicității
imobiliare nr. 7/1996, republicată, reglementează procedura de
contestare a încheierii de înscriere sau de respingere a cererii
de înscriere sau radiere a unui act sau fapt juridic în cartea
funciară. În acest sens, în alin. (1) al art. 50 este reglementată
obligativitatea comunicării încheierii ăcelui care a cerut înscrierea
sau radierea unui act sau fapt juridic, precum și celorlalte
persoane interesate potrivit mențiunilor din cartea funciară”, iar
prin alin. (2) se prevede că ăîncheierea de înscriere sau de
respingere poate fi atacată cu plângere în termen de 15 zile de
la comunicare”, care se înaintează de către oficiul teritorial de
cadastru judecătoriei în a cărei rază de competență teritorială
se află imobilul.
Curtea reține că încheierile prin care sunt soluționate cererile
de înscriere de către registratorul de carte funciară sunt acte
administrative provizorii supuse controlului contenciosului
administrativ reglementat prin dispozițiile Legii nr. 7/1996, iar
reglementarea termenului de 15 zile de la comunicare pentru
formularea plângerii împotriva încheierii de înscriere sau de

respingere a cererii de înscriere în cartea funciară nu contravine
dreptului celui care a cerut înscrierea sau radierea unui act sau
fapt juridic, precum și celorlalte persoane interesate potrivit
mențiunilor din cartea funciară, de a avea acces liber la justiție,
acest termen având valoarea unui mijloc procedural pentru
evitarea abuzului de drept și pentru asigurarea stabilității
raporturilor juridice ce rezultă din mențiunile înscrise în cartea
funciară.
De altfel, în Decizia nr. 123 din 16 februarie 2006, publicată
în Monitorul Oficial al României, Partea I, nr. 257 din 22 martie
2006, Curtea a reținut că ăstabilirea unor condiționări pentru
introducerea acțiunilor în justiție”, inclusiv sub aspectul stabilirii
de către legiuitor a unui termen, ănu constituie o încălcare a
dreptului la liberul acces la justiție”. Aceasta, deoarece
ălegiuitorul, potrivit dispozițiilor art. 126 alin. (2) și ale art. 129
din Constituție, poate institui, în considerarea unor situații
deosebite, reguli speciale de procedură, ca și modalitățile de
exercitare a drepturilor procedurale, principiul liberului acces la
justiție presupunând posibilitatea neîngrădită a celor interesați
de a utiliza aceste proceduri, în formele și în modalitățile
instituite de lege”.
Totodată, Curtea observă că textele de lege criticate sunt
norme de procedură care nu instituie privilegii sau discriminări
pe considerente arbitrare, așa încât nu poate fi reținută nici
încălcarea dispozițiilor art. 16 alin. (1) din Constituție.
Celelalte dispoziții constituționale invocate nu au relevanță
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 50 alin. (1) și (2) din Legea cadastrului și a publicității
imobiliare nr. 7/1996, excepție ridicată de Vica Rodica Covalciuc în Dosarul nr. 14.460/325/2008 al Judecătoriei Timișoara.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.054
din 14 iulie 2009

referitoare la excepția de neconstituționalitate a prevederilor art. 27, art. 28 și art. 29
din Decretul-lege nr. 115/1938 pentru unificarea dispozițiilor privitoare la cărțile funciare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 27, 28 și 29 din Decretul-lege nr. 115/1938
pentru unificarea dispozițiilor privitoare la cărțile funciare,
excepție ridicată de Maria Totelecan în Dosarul
nr. 2.497/325/2008 al Tribunalului Timiș — Secția civilă, de
Dumitru
Sandu
și
Teodora
Sandu
în
Dosarul
nr. 16.062/325/2007 al Tribunalului Timiș — Secția civilă și de
Florian Precup în Dosarul nr. 11.492/271/2006 al Curții de Apel
Oradea — Secția civilă mixtă.

MONITORUL OFICIAL AL ROMÂNIEI, PARTEA I, Nr. 563/13.VIII.2009
La apelul nominal răspunde autorul excepției Maria
Totelecan, lipsă fiind celelalte părți, față de care procedura de
citare a fost legal îndeplinită.
Din oficiu, Curtea pune în dezbatere problema conexării
dosarelor nr. 717D/2009, nr. 719D/2009 și nr. 862D/2009
înregistrate pe rolul său, având în vedere că obiectul excepțiilor
de neconstituționalitate este asemănător.
Autorul excepției prezent este de acord cu conexarea
dosarelor.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 14 și al art. 53
alin. (5) din Legea nr. 47/1992 privind organizarea și
funcționarea Curții Constituționale, raportate la art. 164 din
Codul de procedură civilă, Curtea dispune conexarea dosarelor
nr. 719D/2009 și nr. 862D/2009 la Dosarul nr. 717D/2009, care
a fost primul înregistrat.
Cauza fiind în stare de judecată, partea prezentă solicită
admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, întrucât nu au
intervenit elemente noi, de natură a determina reconsiderarea
jurisprudenței Curții în materie.
C U R T E A,

având în vedere actele și lucrările dosarelor, constată
următoarele:
Prin Încheierea din 11 februarie 2009, pronunțată în Dosarul
nr. 2.497/325/2008, Tribunalul Timiș — Secția civilă a sesizat
Curtea Constituțională cu excepția de neconstituționalitate
a prevederilor art. 28 din Decretul-lege nr. 115/1938 pentru
unificarea dispozițiilor privitoare la cărțile funciare.
Prin Încheierea din 16 decembrie 2008, pronunțată în
Dosarul nr. 16.062/325/2007, Tribunalul Timiș — Secția civilă
a sesizat Curtea Constituțională cu excepția de
neconstituționalitate a prevederilor art. 27, art. 28 și art. 29
din Decretul-lege nr. 115/1938 pentru unificarea dispozițiilor
privitoare la cărțile funciare.
Prin Încheierea din 24 februarie 2009, pronunțată în Dosarul
nr. 11.492/271/2006, Curtea de Apel Oradea — Secția civilă
mixtă a sesizat Curtea Constituțională cu excepția de
neconstituționalitate a prevederilor art. 27 și art. 28 din
Decretul-lege nr. 115/1938 pentru unificarea dispozițiilor
privitoare la cărțile funciare.
Excepțiile au fost ridicate de Maria Totelecan, de Dumitru
Sandu și Teodora Sandu și de Florian Precup în cauze ce au ca
obiect acțiuni în uzucapiune.
În motivarea excepției de neconstituționalitate, similară
în cele 3 dosare conexate, autorii acesteia susțin că art. 28 din
Decretul-lege nr. 115/1938 impune drept condiție a dobândirii
dreptului de proprietate prin uzucapiune o posesie a bunului de
20 de ani ădupă moartea proprietarului înscris în cartea
funciară”. Arată astfel că prin aplicarea prevederilor Decretuluilege nr. 115/1938 în privința dobândirii dreptului de proprietate
prin uzucapiune în regim de carte funciară se creează o
discriminare pentru cetățenii din zonele în care există
implementat sistemul de carte funciară și cărora li se aplică
prevederile acestui act normativ, față de cetățenii din celelalte
zone ale țării care pot dobândi dreptul de proprietate prin
uzucapiune dacă exercită o posesie utilă pe o perioadă de
10—20 de ani, respectiv 30 de ani, fără a fi relevantă situația
fostului proprietar, respectiv dacă este decedat sau nu. Susțin că
posibilitatea cetățenilor români din Transilvania de a dobândi un
drept de proprietate prin uzucapiune este limitată raportat la
cetățenii din celelalte provincii istorice ale României. Totodată,
arată că dobândirea dreptului de proprietate prin uzucapiune în

11

regim de carte funciară nu se poate face asupra bunurilor
statului. Consideră că prevederile de lege criticate sunt contrare
și dispozițiilor constituționale referitoare la garantarea dreptului
de proprietate privată. Invocă Hotărârea J.A.Pye (Oxford) Ltd
contra Marii Britanii, din 30 august 2007, în care Curtea
Europeană a Drepturilor Omului a reținut faptul că instituția
uzucapiunii nu încalcă dispozițiile art. 1 din Protocolul nr. 1 la
Convenția pentru apărarea drepturilor omului și a libertăților
fundamentale.
Tribunalul Timiș — Secția civilă, exprimându-și opinia,
consideră că excepția de neconstituționalitate este
neîntemeiată. În acest sens, arată că prevederile criticate se
aplică diferit unor subiecte de drept aflate în situații diferite, în
funcție de locul situării imobilului, iar nu în funcție de persoana
vreuneia dintre părți. Condițiile speciale cerute de legiuitor în
regiunile de carte funciară, pentru a deveni incidentă
uzucapiunea, ca mod originar de dobândire a proprietății,
bazată, în principal, pe faptul posesiei generatoare de efecte
juridice, au fost determinate tocmai de împrejurarea că, prin
cartea funciară, ca sistem real de publicitate bazat pe identitatea
topografică a imobilelor, era asigurată funcția de publicitate și
opozabilitate, alături de efectul constitutiv de drepturi al
înscrierilor, ceea ce, intrând în contradicție cu cerința posesiei
utile, de a poseda imobilul sub nume de proprietar, a reclamat
instituirea de condiții speciale, cerute de lege, pentru a uzucapa
în regiunile unde funcționa acest sistem de publicitate imobiliară.
Consideră că nu se încalcă nici dispozițiile art. 44 din Constituție,
de vreme ce garantarea dreptului de proprietate privată
operează în raporturile pe verticală și este, din punct de vedere
substanțial public sau privat, un scut protector împotriva
eventualelor abuzuri din partea autorităților publice. Totodată,
arată că problema incidenței în teritoriul pe care este situat
imobilul în litigiu a unor reglementări dintr-o lege sau alta se
rezolvă prin aplicarea principiilor vizând aplicarea legii în timp și
spațiu.
Curtea de Apel Oradea — Secția civilă mixtă apreciază ca
fondată excepția de neconstituționalitate. Arată că limitarea
posibilității dobândirii dreptului de proprietate prin prescripție
achizitivă, pentru cetățenii cărora li se aplică prevederile
Decretului-lege nr. 115/1938, raportat la situația celor cărora li se
aplică dispozițiile Codului civil, reprezintă o încălcare a
dispozițiilor art. 16 din Constituție.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că prevederile criticate din
Decretul-lege nr. 115/1938 sunt constituționale. În acest sens,
reține ceea ce a statuat Curtea Constituțională în deciziile
nr. 653/2008 și nr. 23/2009, și anume faptul că aceste prevederi
sunt norme prin care legiuitorul a stabilit un regim diferit în
materia publicității bunurilor imobile, pe criteriul apartenenței la
spațiul care a fost guvernat de un sistem legislativ diferit față de
cel românesc, și, de asemenea, că prin art. 69 alin. (2) din
Legea nr. 7/1996 s-a prevăzut că numai la finalizarea lucrărilor
cadastrale și a registrelor de publicitate imobiliară pentru întregul
teritoriu administrativ al unui județ își încetează aplicabilitatea
Decretul-lege nr. 115/1938, iar în conformitate cu dispozițiile
alin. (3) al aceluiași articol, doar ca urmare a definitivării
cadastrului la nivelul întregii țări se abrogă acest decret.
Consideră că prevederile criticate nu contravin dispozițiilor
constituționale ale art. 16, art. 20 alin. (1) și (2) și art. 44 alin. (1)
și (2).

12

MONITORUL OFICIAL AL ROMÂNIEI, PARTEA I, Nr. 563/13.VIII.2009

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 27, art. 28 și art. 29 din Decretul-lege
nr. 115/1938 pentru unificarea dispozițiilor privitoare la cărțile
funciare, publicat în Monitorul Oficial al României, Partea I,
nr. 95 din 27 aprilie 1938, având următorul conținut:
— Art. 27: ăÎn cazul când s-au înscris, fără cauză legitimă,
drepturi reale, care pot fi dobândite în temeiul uzucapiunii, ele
vor rămâne valabil dobândite dacă titularul dreptului le-a
posedat cu bună-credință, potrivit legii, timp de 10 ani.”;
— Art. 28: ă(1) Cel ce a posedat un bun nemișcător în
condițiunile legii, timp de 20 ani, după moartea proprietarului
înscris în cartea funciară, va putea cere înscrierea dreptului
uzucapat.
(2) De asemenea, va putea cere înscrierea dreptului său, cel
ce a posedat un bun nemișcător în condițiunile legii, timp de
20 ani, socotiți de la înscrierea în cartea funciară a declarațiunii
de renunțare la proprietate.”;
— Art. 29: ăRegulile privitoare la prescripție se vor aplica prin
asemănare la socotirea termenelor de uzucapiune, precum și la
întreruperea și suspendarea ei.”
Autorii excepției invocă dispozițiile constituționale ale art. 16
privind egalitatea cetățenilor în fața legii și a autorităților publice,
ale art. 20 alin. (1) și (2) referitoare la tratatele internaționale
privind drepturile omului și ale art. 44 alin. (1) și (2) privind
garantarea dreptului de proprietate privată.
Examinând excepția de neconstituționalitate, Curtea
constată următoarele:
Art. 27 din Decretul-lege nr. 115/1938 reglementează
uzucapiunea tabulară, deoarece prin aceasta se va consolida
un drept înscris deja în cartea funciară. Astfel, textul de lege
menționat se referă la situația în care un drept real imobiliar s-a
înscris în cartea funciară fără cauză legitimă, deci în temeiul
unui titlu nevalabil, în favoarea unei persoane care a posedat
cu bună-credință. Deși înscrierea s-a făcut în temeiul unui titlu
nevalabil, după trecerea perioadei prevăzute de lege, starea de
aparență tabulară se va consolida, iar dreptul va fi dobândit cu
efect retroactiv de la data înscrierii lui în cartea funciară.
Consolidarea dreptului se face fără a fi necesară o hotărâre
judecătorească pentru înscrierea dreptului real imobiliar în
cartea funciară, întrucât înscrierea este deja efectuată și dreptul
consolidat în temeiul legii.
Drepturile reale imobiliare pot fi dobândite și fără înscrierea
în cartea funciară, în condițiile art. 28 din Decretul-lege
nr. 115/1938, prin uzucapiunea extratabulară. Articolul de lege
menționat reglementează două situații în care o persoană
posedă neîntrerupt un imobil timp de 20 de ani de la decesul
titularului înscris în cartea funciară sau a înscrierii declarației de
renunțare a acestuia la dreptul tabular. În aceste situații,
drepturile reale imobiliare dobândite prin uzucapiune se vor
înscrie în cartea funciară numai în baza constatării lor prin
hotărâre judecătorească, simpla declarație dată de persoana
interesată și autentificată la notarul public nefiind suficientă
pentru înscrierea în cartea funciară a dreptului său dobândit prin

uzucapiune. Totodată, art. 29 reglementează regulile privind
socotirea termenelor prescripției achizitive, cât și întreruperea
și suspendarea acestora, în sistemul cărții funciare instituit de
Decretul-lege nr. 115/1938.
Cu privire la aplicabilitatea sistemului de carte funciară
reglementat prin Decretul-lege nr. 115/1938 ce consacră
cazurile speciale de dobândire a proprietății prin uzucapiune
înscrise în art. 27 și 28, Curtea reține faptul că, în absența unor
dispoziții cu caracter tranzitoriu, trebuie să se recurgă la
interpretarea sistematică a dispozițiilor art. 69 alin. (2) și (3) cu
referire la art. 56 alin. (1) și art. 58 alin. (1) din Legea nr. 7/1996,
republicată. Sub acest aspect este de reținut că art. 69 alin. (2)
din Legea nr. 7/1996, republicată, a prevăzut că numai la
finalizarea lucrărilor cadastrale și a registrelor de publicitate
imobiliară pentru întregul teritoriu administrativ al unui județ își
încetează aplicabilitatea Decretul-lege nr. 115/1938, iar în
conformitate cu dispoziția alin. (3) al aceluiași articol, doar ca
urmare a definitivării cadastrului la nivelul întregii țări se abrogă
acest decret. Din această dispoziție a Legii nr. 7/1996, prin care
s-a reglementat regimul general al cadastrului și al publicității
imobiliare, rezultă voința legiuitorului de a institui o aplicare
treptată a noii legi, cu consecința incidenței, în continuare, a
vechilor dispoziții ale Decretului-lege nr. 115/1938 în regimul de
carte funciară. În acest sens, este și Decizia nr. 86 din
10 decembrie 2007 a Înaltei Curți de Casație și Justiție,
publicată în Monitorul Oficial al României, Partea I, nr. 697 din
14 octombrie 2008.
Critica de neconstituționalitate privește, în esență, faptul că
prin menținerea în vigoare a prevederilor Decretului-lege
nr. 115/1938 se aduce atingere egalității în drepturi,
aplicându-li-se unor cetățeni un statut juridic discriminatoriu față
de cetățenii care nu cad sub incidența acestui act normativ.
Totodată, autorii susțin că prevederile de lege criticate sunt
contrare dispozițiilor constituționale privind ocrotirea și
garantarea dreptului de proprietate privată.
Curtea reține însă că în jurisprudența sa, în deplin acord cu
aceea a Curții Europene a Drepturilor Omului, s-a statuat în mod
constant faptul că principiul egalității în fața legii nu înseamnă
uniformitate, așa încât, în cazul unor situații diferite, un tratament
diferit este posibil atunci când acesta se justifică în mod obiectiv
și rațional. Or, aplicabilitatea tranzitorie a dispozițiilor art. 28 din
Decretul-lege nr. 115/1938 este justificată obiectiv și rațional de
procesul de definitivare a lucrărilor de cadastru și a registrelor de
publicitate imobiliară pentru întregul teritoriu al țării. Ca efect al
aplicării Legii nr. 7/1996 se va realiza însă o unificare legislativă
a regimului de publicitate imobiliară.
Existența pe teritoriul României a unor legi cu aplicabilitate
teritorială distinctă și care reglementează diferit regimul juridic al
uzucapiunii nu contravine dispozițiilor Legii fundamentale.
Cu privire la acest aspect, Curtea Constituțională a reținut în
Decizia nr. 653 din 10 iunie 2008, publicată în Monitorul Oficial
al României, Partea I, nr. 509 din 7 iulie 2008, și Decizia nr. 205
din 9 iulie 2002, publicată în Monitorul Oficial al României,
Partea I, nr. 544 din 25 iulie 2002, faptul că în istoria statului
unitar român au existat și mai există norme legale aplicabile
doar pe o anumită parte a teritoriului național, de exemplu:
Legea nr. LX/1881 privitoare la executarea silită imobiliară în
Transilvania, Legea nr. 84/1992 privind regimul zonelor libere și
Legea nr. 151/1998 privind dezvoltarea regională în România,
însă existența unor acte normative diferite pentru anumite zone
ale țării nu este de natură să creeze discriminări.
Cât privește invocarea dispozițiilor constituționale ale art. 44
referitoare la garantarea dreptului de proprietate privată, se
reține că, potrivit jurisprudenței, atât a Curții Constituționale, cât
și a Curții Europene a Drepturilor Omului (Cauza FernandezMolina Gonzales ș.a. contra Spaniei din 18 octombrie 2002),
dispozițiile privind garantarea și ocrotirea proprietății se aplică

MONITORUL OFICIAL AL ROMÂNIEI, PARTEA I, Nr. 563/13.VIII.2009
numai titularilor dreptului de proprietate; or, în prezenta cauză,
autorii excepției nu și-au stabilit calitatea de proprietari, ci tind să
o stabilească prin efectul uzucapiunii.
Totodată, invocarea în cauză a Hotărârii J.A.Pye (Oxford) Ltd
contra Marii Britanii, din 30 august 2007, pronunțată de Curtea

13

Europeană a Drepturilor Omului, nu are nicio relevanță. Astfel,
dobândirea dreptului de proprietate prin uzucapiune, ca mod
originar de dobândire a proprietății, este reglementată de legea
civilă, însă condițiile operării acesteia intră în competența
legiuitorului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 27, art. 28 și art. 29 din Decretul-lege nr. 115/1938 pentru
unificarea dispozițiilor privitoare la cărțile funciare, excepție ridicată de Maria Totelecan în Dosarul nr. 2.497/325/2008 al Tribunalului
Timiș — Secția civilă, de Dumitru Sandu și Teodora Sandu în Dosarul nr. 16.062/325/2007 al Tribunalului Timiș — Secția civilă și
de Florian Precup în Dosarul nr. 11.492/271/2006 al Curții de Apel Oradea — Secția civilă mixtă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.056
din 14 iulie 2009

referitoare la excepția de neconstituționalitate a prevederilor art. 86 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 86 din Codul familiei, excepție ridicată de
Zoltan Kerekes în Dosarul nr. 2.045/218/2008 al Tribunalului
Satu Mare — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât motivele de neconstituționalitate invocate nu privesc
textul de lege criticat, ca atare, ci aplicarea acestuia, aspect
care, potrivit art. 2 alin. (2) și (3) din Legea nr. 47/1992,
excedează competenței instanței de contencios constituțional.
C U R T E A,

având în vedere actele și lucrările dosarului, constată
următoarele:

Prin Încheierea din 23 februarie 2009, pronunțată în Dosarul
nr. 2.045/218/2008, Tribunalul Satu Mare — Secția civilă a
sesizat Curtea Constituțională cu excepția de
neconstituționalitate a prevederilor art. 86 din Codul
familiei. Excepția a fost ridicată de Zoltan Kerekes într-o acțiune
civilă având ca obiect acordarea pensiei de întreținere.
În motivarea excepției de neconstituționalitate autorul
acesteia arată că în ultimii 3 ani a achitat pensie de întreținere
pentru finalizarea studiilor superioare, însă pârâta, față de care
și-a stabilit filiația pe cale judiciară, s-a înscris la o a doua
facultate. În continuare, arată că, prin Decizia de îndrumare
nr. 2/1971 a Plenului Tribunalului Suprem, s-a stabilit că ăpărinții
sunt obligați a da întreținere copiilor deveniți majori și aflați în
continuarea studiilor, până la terminarea studiilor, dar fără a
depăși 25 de ani”. Pentru a beneficia de întreținere se mai arată
că ăcopilul trebuie să dovedească stăruință în cultivarea studiilor
și să obțină rezultate corespunzătoare”. În motivarea deciziei se
afirmă că ăprin incapacitate de muncă nu trebuie să se înțeleagă
doar incapacități de ordin fiziologic, medical, ci și incapacități
care derivă din satisfacerea unor cerințe de ordin social”. În
continuare, arată că, referitor la vârsta până la care se plătește
pensie în cazul continuării studiilor, Codul familiei nu face nicio
referire, astfel încât, interpretând prin analogie prevederile
art. 66 lit. b) din Legea nr. 19/2000, s-a stabilit că această vârstă
este de 26 de ani. Legiuitorul a avut în vedere această vârstă,
întrucât, la unele facultăți, durata studiilor este de 5, respectiv
6 ani, însă nu a avut în vedere ca, în această perioadă, cel
îndreptățit la pensia de întreținere să urmeze mai multe facultăți
sau specializări. De asemenea, arată că nici statul nu plătește

14

MONITORUL OFICIAL AL ROMÂNIEI, PARTEA I, Nr. 563/13.VIII.2009

pensie de urmaș în cazul în care majorul urmează o a doua
facultate, acest lucru rezultând din prevederile Ordinului
ministrului muncii și solidarității sociale nr. 340/2001 pentru
aprobarea Normelor de aplicare a prevederilor Legii nr. 19/2000
privind sistemul public de pensii și alte drepturi de asigurări
sociale, secțiunea a V-a, art. 20, conform cărora pensia de
urmaș, reglementată la art. 66 lit. b) din Legea nr. 19/2000, se
acordă copiilor care urmează cursurile unei singure instituții de
învățământ universitar, până la terminarea acesteia, fără a
depăși vârsta de 26 de ani. Consideră că trebuie să se facă
aplicarea, în prezenta speță, a principiului potrivit căruia acolo
unde există aceeași rațiune trebuie să existe aceeași soluție.
Tribunalul Satu Mare — Secția civilă apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că acestea nu contravin
dispozițiilor constituționale ale art. 57, deoarece fundamentul
obligației de întreținere îl constituie relațiile de familie și regulile
de conviețuire socială, care presupun solidaritate între membrii
familiei. Totodată, arată că aprecierea situațiilor în care
prevederile legale sunt încălcate prin exercitarea drepturilor și
libertăților cu rea-credință vizează interpretarea și aplicarea legii
de către instanțele judecătorești.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 86 din Codul familiei, republicat în Buletinul
Oficial nr. 13 din 18 aprilie 1956, având următorul conținut:

ă(1) Obligația de întreținere există între soț și soție, părinți și
copii, cel care adoptă și adoptat, bunici și nepoți, străbunici și
strănepoți, frați și surori, precum și între celelalte persoane
anume prevăzute de lege.
(2) Are drept la întreținere numai acela care se află în nevoie,
neavând putința unui câștig din muncă, din cauza incapacității
de a munci.
(3) Descendentul, cât timp este minor, are drept la întreținere
oricare ar fi pricina nevoii în care el se află.”
Autorul
excepției
invocă
încălcarea
dispozițiilor
constituționale ale art. 57 privind exercitarea cu bună-credință a
drepturilor și a libertăților.
Examinând excepția de neconstituționalitate, Curtea observă
că art. 86 din Codul familiei reglementează obligația legală de
întreținere ăîntre soț și soție, părinți și copii, cel care adoptă și
adoptat, bunici și nepoți, străbunici și strănepoți, frați și surori,
precum și între celelalte persoane anume prevăzute de lege”.
Analizând motivele de neconstituționalitate invocate, Curtea
constată că autorul excepției critică modul de aplicare de către
instanța de judecată a prevederilor art. 86 din Codul familiei.
Astfel, arată că în ultimii 3 ani a achitat pensie de întreținere
pentru finalizarea studiilor superioare, însă pârâta, față de care
și-a stabilit filiația pe cale judiciară, s-a înscris la o a doua
facultate, în aceste condiții solicitând să se facă aplicarea, în
speță, a principiului potrivit căruia acolo unde există aceeași
rațiune trebuie să existe aceeași soluție și să se aplice cu
prioritate prevederile Ordinului ministrului muncii și solidarității
sociale nr. 340/2001, secțiunea a V-a, art. 20, conform cărora
pensia de urmaș, reglementată la art. 66 lit. b) din Legea
nr. 19/2000, se acordă copiilor care urmează cursurile unei
singure instituții de învățământ universitar, până la terminarea
acesteia, fără a depăși vârsta de 26 de ani.
În aceste condiții, Curtea constată că motivele de
neconstituționalitate invocate nu privesc textul de lege criticat,
ca atare, ci aplicarea acestuia, aspect care, potrivit art. 2 alin. (2)
și (3) din Legea nr. 47/1992, excedează competenței instanței
de contencios constituțional.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzut de lege. În
acest sens, potrivit art. 126 alin. (1) din Constituție, ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 86 din Codul familiei, excepție ridicată
de Zoltan Kerekes în Dosarul nr. 2.045/218/2008 al Tribunalului Satu Mare — Secția civilă.
Definitivă și general obligatorie.
Pronunțată în ședința publică din data de 14 iulie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 563/13.VIII.2009

15

CURTEA CONSTITUȚIONALĂ

D E C I Z I A Nr. 1.057
din 14 iulie 2009

referitoare la excepția de neconstituționalitate a prevederilor art. I pct. 1 din Legea nr. 193/2007
privind modificarea și completarea Legii nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. I pct. 1 din Legea nr. 193/2007 privind
modificarea și completarea Legii nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997, excepție ridicată de
Ecaterina Nicoleta Marinescu în Dosarul nr. 23924.3/215/2007
al Tribunalului Dolj — Secția civilă.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzei și arată că la dosar
au fost depuse concluzii scrise de către autor prin care solicită
admiterea excepției.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
făcând referire la jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 19 februarie 2009, pronunțată în Dosarul
nr. 23924.3/215/2007, Tribunalul Dolj — Secția civilă a
sesizat Curtea Constituțională cu excepția de
neconstituționalitate a prevederilor art. I pct. 1 din Legea
nr. 193/2007 privind modificarea și completarea Legii
nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate
potrivit prevederilor Legii fondului funciar nr. 18/1991 și ale
Legii nr. 169/1997. Excepția a fost ridicată de Ecaterina
Nicoleta Marinescu într-o cauză civilă de fond funciar.
În motivarea excepției de neconstituționalitate autorul
acesteia susține, în esență, că prevederile de lege criticate
creează inegalități între persoanele participante la reconstituirea
dreptului de proprietate privată. Astfel, în cazul a 2 proprietari, cu
situații identice la momentul deposedării, textul de lege îl
favorizează pe cel pe al cărui teren se află în prezent pășuni
sau fânețe.
Tribunalul Dolj — Secția civilă apreciază că prevederile de
lege criticate nu contravin dispozițiilor constituționale invocate,
acestea având ca obiect tocmai reconstituirea dreptului de
proprietate, ca urmare a pierderii sale prin aplicarea unor măsuri
de naționalizare sau expropriere forțată.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, consideră că acestea nu încalcă
sub niciun aspect principiul egalității în drepturi a cetățenilor, de
vreme ce se aplică tuturor celor aflați în situația prevăzută în
ipoteza normei legale, fără nicio discriminare pe considerente
arbitrare. Totodată, arată că prevederile de lege criticate
reprezintă opțiunea legiuitorului și au ca obiect tocmai
reconstituirea dreptului de proprietate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie prevederile art. I pct. 1 din
Legea nr. 193/2007 privind modificarea și completarea Legii
nr. 1/2000 pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, publicată în Monitorul Oficial al României, Partea I,
nr. 422 din 25 iunie 2007, având următorul conținut: ăLegea
nr. 1/2000 pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, publicată în Monitorul Oficial al României, Partea I,
nr. 8 din 12 ianuarie 2000, cu modificările și completările
ulterioare, se modifică și se completează după cum urmează:
1. La articolul 3, după alineatul (2) se introduce un nou
alineat, alineatul (21), cu următorul cuprins:
(21) Pentru terenurile proprietarilor deposedați, persoane
fizice, pe care se află pășuni și fânețe, reconstituirea se face
pentru diferența dintre suprafața de 50 ha de familie și cea
adusă în cooperativa agricolă de producție sau preluată prin
acte normative speciale ori prin orice alt mod de la membri
cooperatori sau de la orice altă persoană fizică deposedată, dar
nu mai mult de 100 ha de proprietar deposedat.”
Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea
cetățenilor în fața legii și a autorităților publice și ale art. 44
alin. (2), (3) și (4) privind dreptul de proprietate privată.
Examinând excepția de neconstituționalitate, Curtea
constată că textul de lege criticat a mai fost supus controlului de

16

MONITORUL OFICIAL AL ROMÂNIEI, PARTEA I, Nr. 563/13.VIII.2009

constituționalitate, prin raportare la dispozițiile art. 16 din Legea
fundamentală. Astfel, în Decizia nr. 986 din 30 septembrie 2008,
publicată în Monitorul Oficial al României, Partea I, nr. 715 din
21 octombrie 2008, Curtea a reținut că art. I pct. 1 din Legea
nr. 193/2007 reglementează dreptul proprietarilor deposedați,
persoane fizice, pe ale căror terenuri se află pășuni și fânețe, la
reconstituirea dreptului de proprietate pentru diferența dintre
suprafața de 50 ha de familie și cea adusă în cooperativa
agricolă de producție sau preluată prin acte normative speciale
ori prin orice alt mod de la membri cooperatori sau de la orice
altă persoană fizică deposedată, dar nu mai mult de 100 ha de
proprietar deposedat. Aceștia din urmă pot formula, potrivit art. II
din Legea nr. 193/2007, cerere de reconstituire a dreptului de
proprietate pentru diferențele de suprafață ce pot fi restituite, în
termen de 60 de zile de la intrarea în vigoare a legii.
Curtea a constatat că această soluție a legiuitorului nu
contravine principiului egalității cetățenilor în fața legii și a
autorităților publice, dat fiind că reglementarea criticată se aplică
în mod egal tuturor persoanelor vizate de norma legală, fără
nicio discriminare pe criterii arbitrare. Curtea Constituțională a
stabilit în jurisprudența sa, în acord cu jurisprudența Curții
Europene a Drepturilor Omului (Cauza Marckx împotriva Belgiei,

1979), că violarea principiului egalității și nediscriminării există
atunci când se aplică un tratament diferențiat unor situații care,
în funcție de scopul urmărit, nu sunt diferite, fără să existe o
motivare obiectivă și rezonabilă. Astfel, în speță, în absența
reținerii oricărui criteriu cu valențe discriminatorii, reglementarea
criticată nu contravine dispozițiilor constituționale referitoare la
nediscriminare. Totodată, Curtea a reținut că este dreptul
suveran al legiuitorului de a aprecia întinderea și amploarea
măsurilor pe care le stabilește prin legile speciale reparatorii.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în această decizie își
păstrează valabilitatea și în cauza de față.
Cât privește invocarea dispozițiilor constituționale ale art. 44
referitoare la garantarea dreptului de proprietate privată se
reține că, în jurisprudență, atât Curtea Constituțională, cât și
Curtea Europeană a Drepturilor Omului (Cauza FernandezMolina Gonzales ș.a. contra Spaniei din 18 octombrie 2002), au
statuat că dispozițiile privind garantarea și ocrotirea proprietății
se aplică numai titularilor dreptului de proprietate; or, în prezenta
cauză, autorul excepției nu și-a stabilit calitatea de proprietar, ci
tinde să o stabilească prin reconstituirea acestuia.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. I pct. 1 din Legea nr. 193/2007 privind modificarea și
completarea Legii nr. 1/2000 pentru reconstituirea dreptului de proprietate asupra terenurilor agricole și celor forestiere, solicitate
potrivit prevederilor Legii fondului funciar nr. 18/1991 și ale Legii nr. 169/1997, excepție ridicată de Ecaterina Nicoleta Marinescu
în Dosarul nr. 23924.3/215/2007 al Tribunalului Dolj — Secția civilă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 563/13.VIII.2009 conține 16 pagini.

Prețul: 3,20 lei

&JUYDGY|432857]
ISSN 1453—4495

