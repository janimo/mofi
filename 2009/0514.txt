Anul 177 (XXI) — Nr. 514

PARTEA I

LEGI, DECRETE, HOTĂRÂRI ȘI ALTE ACTE

Luni, 27 iulie 2009

SUMAR

Pagina

Pagina
Decizia nr. 645 din 28 aprilie 2009 referitoare la excepția de
neconstituționalitate a prevederilor art. 581 alin. 1 și 3
din Codul de procedură civilă ....................................

DECIZII ALE CURȚII CONSTITUȚIONALE
Decizia nr. 604 din 28 aprilie 2009 referitoare la excepția de
neconstituționalitate a prevederilor art. 969 și
art. 1073 din Codul civil ..............................................

2–3

Decizia nr. 606 din 28 aprilie 2009 referitoare la excepția de
neconstituționalitate a prevederilor art. 34 din Codul
de procedură civilă ....................................................

3–4

Decizia nr. 630 din 28 aprilie 2009 referitoare la excepția de
neconstituționalitate a prevederilor art. 2812 alin. 1
teza finală din Codul de procedură civilă....................

4–5

Decizia nr. 637 din 28 aprilie 2009 referitoare la excepția de
neconstituționalitate a prevederilor art. 3671 alin. 2 din
Codul de procedură civilă ..........................................

6–7

Decizia nr. 642 din 28 aprilie 2009 referitoare la excepția de
neconstituționalitate a prevederilor art. 15 din Legea
nr. 146/1997 privind taxele judiciare de timbru ..........

7–8

Decizia nr. 644 din 28 aprilie 2009 referitoare la excepția de
neconstituționalitate a prevederilor art. 158 alin. 3 din
Codul de procedură civilă ..........................................

9–10

10–11

Decizia nr. 648 din 28 aprilie 2009 referitoare la excepția de
neconstituționalitate a prevederilor art. 305 din Codul
de procedură civilă ....................................................

11–12

Decizia nr. 708 din 5 mai 2009 referitoare la excepția de
neconstituționalitate a prevederilor art. 31 alin. 1 din
Codul de procedură civilă ..........................................

12–13

Decizia nr. 722 din 7 mai 2009 referitoare la excepția de
neconstituționalitate a dispozițiilor art. 13 din Legea
nr. 33/1994 privind exproprierea pentru cauză de
utilitate publică și ale art. 86 alin. 3 din Codul de
procedură civilă ..........................................................

13–15

Decizia nr. 763 din 12 mai 2009 referitoare la excepția de
neconstituționalitate a dispozițiilor art. 14 alin. (6) și
art. 15 alin. (1) din Legea nr. 85/2006 privind procedura
insolvenței ..................................................................

15–16

2

MONITORUL OFICIAL AL ROMÂNIEI, PARTEA I, Nr. 514/27.VII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 604
din 28 aprilie 2009

referitoare la excepția de neconstituționalitate a prevederilor art. 969 și art. 1073 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 969 și 1073 din Codul civil, excepție ridicată
de Aurelian Ivan în Dosarul nr. 8.591/3/2008 al Tribunalului
București — Secția a V-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că textele de lege criticate nu contravin dispozițiilor
constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 3 octombrie 2008, pronunțată în Dosarul
nr. 8.591/3/2008, Tribunalul București — Secția a V-a civilă a
sesizat Curtea Constituțională cu excepția de
neconstituționalitate a prevederilor art. 969 și 1073 din
Codul civil, excepție ridicată de Aurelian Ivan într-un proces
având ca obiect rezoluțiunea unui contract.
În motivarea excepției de neconstituționalitate autorul
acesteia susține că textele de lege criticate contravin principiului
libertății contractuale și al consensualismului, întrucât constrâng
participanții în cadrul unor raporturi juridice civile să-și asume
obligații la care nu au consimțit în mod liber. De asemenea,
consideră că art. 969 din Codul civil este neconstituțional,
întrucât conferă contractului putere de lege, situându-l astfel
chiar deasupra legii.
Tribunalul București — Secția a V-a civilă apreciază că
textele de lege criticate nu contravin dispozițiilor constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale. Este invocată jurisprudența în materie a
Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă art. 969 și 1073 din Codul civil,
având următoarea redactare:
— Art. 969: ăConvențiile legal făcute au putere de lege între
părțile contractante.
Ele se pot revoca prin consimțământul mutual sau din cauze
autorizate de lege.”;
— Art. 1073: ăCreditorul are dreptul de a dobândi îndeplinirea
exactă a obligației, și în caz contrar are dreptul la dezdăunare.”
Textele constituționale invocate ca fiind încălcate sunt cele
ale art. 16 alin. (2) — ăNimeni nu este mai presus de lege”, ale
art. 53 alin. (1) privind restrângerea exercițiului unor drepturi sau
al unor libertăți, ale art. 57 privind exercitarea cu bună-credință
a drepturilor și libertăților constituționale și ale art. 135 alin. (1)
și (2) — Economia.
Examinând excepția de neconstituționalitate, Curtea
constată că textele de lege criticate consacră, pe de o parte,
două principii importante ale dreptului civil — principiul forței
obligatorii a convențiilor civile ăpacta sunt servanda” și principiul
libertății contractuale (art. 969), iar, pe de altă parte, art. 1073,
cuprins în capitolul VII din același cod — ăDespre efectele
obligațiilor”, stabilește regula de principiu privind efectul general
al obligațiilor, și anume dreptul creditorului de a urmări și a
obține de la debitor îndeplinirea exactă a prestației la care s-a
obligat sau de a cere despăgubiri în caz de neexecutare.
Curtea reține că finalitatea acestui din urmă text din Codul
Civil constă, așa cum a statuat Curtea Constituțională în
jurisprudența sa (Decizia nr. 432 din 15 aprilie 2008, publicată în
Monitorul Oficial al României, Partea I, nr. 425 din 6 iunie 2008),
în realizarea drepturilor legale ale creditorului prin determinarea
debitorului de a executa obligația la care este ținut în temeiul
unui contract încheiat între aceștia, sub sancțiunea suportării
unor despăgubiri.
Încheierea unui contract fiind guvernată de principiul libertății
contractuale și al consensualismului, părțile pot să determine,
prin voința lor, clauzele contractuale și efectele pe care acestea
urmează să le producă. Asemenea susțineri pot rezulta,
eventual, din modul de aplicare a prevederilor legale în cauză.
Or, exercitarea controlului asupra activității de aplicare a
normelor legale reprezintă atributul exclusiv al instanțelor
judecătorești, Curtea Constituțională fiind competentă, potrivit
art. 2 alin. (3) din Legea nr. 47/1992 privind organizarea și
funcționarea Curții Constituționale, să se pronunțe numai asupra
constituționalității prevederilor de lege cu privire la care a fost
sesizată, și nu asupra modului de aplicare a acestora.

MONITORUL OFICIAL AL ROMÂNIEI, PARTEA I, Nr. 514/27.VII.2009

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 969 și art. 1073 din Codul civil, excepție ridicată de Aurelian
Ivan în Dosarul nr. 8.591/3/2008 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 606
din 28 aprilie 2009

referitoare la excepția de neconstituționalitate a prevederilor art. 34 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 34 din Codul de procedură civilă, excepție
ridicată de Farmacia Diana — S.R.L. din Dej în Dosarul
nr. 1.151/219/2008 al Judecătoriei Dej.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 octombrie 2008, pronunțată în Dosarul
nr. 1.151/219/2008, Judecătoria Dej a sesizat Curtea
Constituțională cu excepția de neconstituționalitate a
prevederilor art. 34 din Codul de procedură civilă, excepție
ridicată de Farmacia Diana — S.R.L. din Dej într-o cauză civilă
având ca obiect un partaj judiciar.
În motivarea excepției de neconstituționalitate autorul
acesteia susține că textele de lege criticate contravin art. 16, 20,
21, 24 alin. (1), art. 57, 124 și 129 din Constituție, precum și
art. 6 paragraful 1 și art. 13 din Convenția pentru apărarea
drepturilor omului și a libertăților fundamentale, deoarece
reglementează în mod restrictiv căile de atac împotriva

încheierilor pronunțate cu privire la abținerea și recuzarea
judecătorilor.
Judecătoria Dej apreciază că textele de lege criticate nu
contravin dispozițiilor constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 34 din Codul de procedură civilă, având
următoarea redactare: ăÎncheierea prin care s-a încuviințat sau
respins abținerea, ca și aceea prin care s-a încuviințat
recuzarea, nu este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.
Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”
Textele constituționale invocate ca fiind încălcate sunt cele
ale art. 16 referitor la egalitatea în drepturi, ale art. 20 referitor
la tratatele internaționale privind drepturile omului, ale art. 21

4

MONITORUL OFICIAL AL ROMÂNIEI, PARTEA I, Nr. 514/27.VII.2009

privind liberul acces la justiție, ale art. 24 alin. (1) privind dreptul
la apărare, ale art. 57 privind exercitarea cu bună-credință a
drepturilor și libertăților constituționale, ale art. 124 — Înfăptuirea
justiției și ale art. 129 privind folosirea căilor de atac.
Examinând excepția, Curtea constată că prevederile art. 34
din Codul de procedură civilă au mai fost examinate din
perspectiva unor critici similare. Astfel, cu prilejul pronunțării
Deciziei nr. 547 din 18 octombrie 2005, publicată în Monitorul
Oficial al României, Partea I, nr. 1.030 din 21 noiembrie 2005, și
a Deciziei nr. 231 din 19 februarie 2009, publicată în Monitorul
Oficial al României, Partea I, nr. 209 din 1 aprilie 2009, Curtea
Constituțională a respins ca neîntemeiată excepția de
neconstituționalitate vizând aceste prevederi de lege.
În aceste decizii instanța de contencios constituțional a
reținut că recuzarea nu constituie o acțiune de sine stătătoare,
având ca obiect realizarea sau recunoașterea unui drept
subiectiv al autorului cererii, ci o procedură integrată procesului
în curs de judecată, al cărei scop este tocmai asigurarea
desfășurării normale a judecății, iar nu împiedicarea accesului la
justiție. Tocmai în considerarea acestui principiu constituțional
consacrat de prevederile art. 21 din Legea fundamentală,
legiuitorul a prevăzut posibilitatea atacării numai odată cu fondul

a încheierii prin care s-a respins cererea de recuzare, spre
deosebire de încheierile prin care se încuviințează sau se
respinge abținerea, ca și aceea prin care se încuviințează
recuzarea, care nu sunt supuse niciunei căi de atac.
Totodată, Curtea a constatat că prevederile de lege criticate
se circumscriu domeniului de reglementare a procedurii de
judecată, care, potrivit dispozițiilor art. 126 alin. (2) din
Constituție, este atributul exclusiv al legiuitorului. Așa cum a
statuat în mod constant Curtea Constituțională în jurisprudența
sa, accesul liber la justiție nu presupune accesul la toate
instanțele judecătorești și la toate căile de atac prevăzute de
lege, deoarece competența și căile de atac sunt stabilite
exclusiv de legiuitor, care, în considerarea unor situații speciale,
poate institui reguli speciale.
În ceea ce privește invocarea prevederilor art. 16 din
Constituție, Curtea a constatat că prin dispozițiile legale deduse
controlului de constituționalitate legiuitorul nu a instituit un
tratament discriminatoriu, ci un regim legal diferit, impus de
existența unor situații procesuale diferite.
Rațiunile care au stat la baza adoptării soluției anterioare își
păstrează valabilitatea și în prezent, astfel încât aceasta se
impune a fi menținută.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 34 din Codul de procedură civilă, excepție ridicată de
Farmacia Diana — S.R.L. din Dej în Dosarul nr. 1.151/219/2008 al Judecătoriei Dej.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 630
din 28 aprilie 2009

referitoare la excepția de neconstituționalitate a prevederilor art. 2812 alin. 1 teza finală
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 2812 alin. 1 teza finală din Codul de procedură
civilă, excepție ridicată din oficiu de Curtea de Apel Bacău –

Secția civilă, cauze minori, familie, conflicte de muncă, asigurări
sociale în Dosarul nr. 807/260/2006 al acestei instanțe.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2008, pronunțată în
Dosarul nr. 807/260/2008, Curtea de Apel Bacău — Secția
civilă, cauze minori, familie, conflicte de muncă, asigurări

MONITORUL OFICIAL AL ROMÂNIEI, PARTEA I, Nr. 514/27.VII.2009
sociale a sesizat Curtea Constituțională cu excepția de
neconstituționalitate a prevederilor art. 2812 alin. 1 teza
finală din Codul de procedură civilă, excepție ridicată din
oficiu de instanța de judecată.
În motivarea excepției de neconstituționalitate se susține
că prevederile de lege criticate contravin dispozițiilor art. 16
alin. (1) din Constituție, ale art. 14 din Convenția pentru
apărarea drepturilor omului și a libertăților fundamentale și
Protocolului nr. 12 la această convenție, în măsura în care
completarea hotărârii pronunțate în recurs se poate cere numai
în cazul hotărârilor date în fond după casarea cu reținere, nu și
în celelalte cazuri, respectiv când instanța de recurs modifică
hotărârea recurată sau respinge recursul. Astfel, se creează o
discriminare între justițiabilii cărora nu li s-a soluționat o cerere
(în speță, de acordare a cheltuielilor de judecată efectuate în
recurs) după un criteriu lipsit de obiectivitate, respectiv soluția
dată în recurs.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2812 alin. 1 teza finală din Codul de procedură
civilă, potrivit cărora ăDacă prin hotărârea dată instanța a omis
să se pronunțe asupra unui capăt de cerere principal sau
accesoriu ori asupra unei cereri conexe sau incidentale, se
poate cere completarea hotărârii în același termen în care se
poate declara, după caz, apel sau recurs împotriva acelei
hotărâri, iar în cazul hotărârilor date în fond după casarea cu
reținere, în termen de 15 zile de la pronunțare”.

5

Autorul excepției critică teza finală a acestui text, potrivit
căreia completarea hotărârilor date în fond după casarea cu
reținere în cazul în care instanța a omis să se pronunțe asupra
unui capăt de cerere principal sau accesoriu ori asupra unei
cereri conexe sau incidentale se poate cere în termen de 15 zile
de la pronunțare.
Autorul excepției invocă încălcarea art. 16 alin. (1) din
Constituție referitor la egalitatea în drepturi, a art. 14 din
Convenția pentru apărarea drepturilor omului și a libertăților
fundamentale privind interzicerea discriminării, precum și a
Protocolului nr. 12 la convenție.
Examinând excepția de neconstituționalitate, Curtea
constată următoarele:
Art. 2812 alin. 1 din Codul de procedură civilă, cuprins în
secțiunea a VI-a ăÎndreptarea, lămurirea și completarea
hotărârii” a cap. IV din titlul III al cărții a II-a, reprezintă o normă
de procedură referitoare la completarea hotărârilor judecătorești
atunci când instanța a omis să se pronunțe asupra unui capăt de
cerere principal sau accesoriu ori asupra unei cereri conexe sau
incidentale.
Prin instituția completării unei hotărâri judecătorești,
legiuitorul a urmărit să asigure celeritatea în soluționarea
cauzelor aflate pe rolul instanțelor de judecată, evitând
exercitarea unei căi de atac pentru repararea omisiunii instanței,
atunci când aceasta privește erori materiale și nu are incidență
asupra fondului dreptului substanțial dedus judecății.
În acest sens s-a pronunțat Curtea prin Decizia nr. 644 din 5
octombrie 2006, publicată în Monitorul Oficial al României,
Partea I, nr. 903 din 7 noiembrie 2006.
În jurisprudența sa, Curtea a statuat că reglementarea
condițiilor și a procedurii de exercitare a căilor de atac reprezintă
atributul exclusiv al legiuitorului, în conformitate cu prevederile
constituționale ale art. 126 și 129 și cu normele și principiile
consacrate prin Constituție și prin actele juridice internaționale
la care România este parte. Soluția legislativă adoptată prin
reglementarea criticată constituie tocmai temeiul de drept al
controlului judiciar exercitat pe calea recursului.
Pe de altă parte, Curtea observă că aspectele criticate de
autorul excepției vizează omisiunea legiuitorului de a
reglementa completarea hotărârilor judecătorești atunci când
instanța de recurs modifică hotărârea recurată sau respinge
recursul. Însă complinirea lacunelor textelor de lege prin
efectuarea controlului de constituționalitate excedează
competenței Curții Constituționale, care, potrivit art. 2 alin. (3)
din Legea nr. 47/1992, se pronunță numai asupra problemelor
de drept, fără a putea modifica sau completa prevederea legală
supusă controlului.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2812 alin. 1 teza finală din Codul de procedură civilă, excepție
ridicată din oficiu de Curtea de Apel Bacău — Secția civilă, cauze minori, familie, conflicte de muncă, asigurări sociale în Dosarul
nr. 807/260/2006 al acestei instanțe.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

6

MONITORUL OFICIAL AL ROMÂNIEI, PARTEA I, Nr. 514/27.VII.2009
CURTEA CONSTITUȚIONALĂ

D E C I Z I A Nr. 637
din 28 aprilie 2009

referitoare la excepția de neconstituționalitate a prevederilor art. 3671 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3671 alin. 2 din Codul de procedură civilă,
excepție ridicată de Societatea Comercială ăNomis 2003” —
S.R.L. din Galați în Dosarul nr. 6.542/121/2008 al Tribunalului
Galați — Secția comercială, maritimă și fluvială și de contencios
administrativ.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 decembrie 2008 pronunțată în Dosarul
nr. 807/260/2008, Tribunalul Galați — Secția comercială,
maritimă și fluvială și de contencios administrativ a sesizat
Curtea Constituțională cu excepția de neconstituționalitate
a prevederilor art. 3671 alin. 2 din Codul de procedură civilă,
excepție ridicată de Societatea Comercială ăNomis 2003” —
S.R.L. din Galați.
În motivarea excepției de neconstituționalitate se susține că
prevederile de lege criticate contravin dispozițiilor art. 16 alin. (1)
și (2), art. 20 alin. (1) și (2) și art. 21 alin. (1) din Constituție,
precum și art. 6 și 13 din Convenția pentru apărarea drepturilor
omului și a libertăților fundamentale, deoarece exclude
posibilitatea ca încheierea de învestire cu formulă executorie a
hotărârii arbitrale să fie atacată în justiție, în condițiile în care
procedura arbitrajului este facultativă.
Tribunalul Galați — Secția comercială, maritimă și
fluvială și de contencios administrativ consideră excepția
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3671 alin. 2 cuprins în cartea a IV-a ăDespre
arbitraj” a Codului de procedură civilă, care au următoarea
redactare: ăÎncheierea de învestire se dă de către instanța
judecătorească prevăzută de art. 342, fără citarea părților, în
afară de cazul în care există îndoieli cu privire la regularitatea
hotărârii arbitrale, când se vor cita părțile.”
Textele constituționale invocate ca fiind încălcate sunt cele
ale art. 16 alin. (1) și (2) privind egalitatea în drepturi, ale art. 20
referitor la tratatele internaționale privind drepturile omului și ale
art. 21 alin. (1) privind accesul liber la justiție. Este invocată și
încălcarea art. 6 privind dreptul la un proces echitabil și la
rezolvarea cauzelor într-un termen rezonabil, precum și a art. 13
privind dreptul la un recurs efectiv, din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că a mai analizat constituționalitatea prevederilor din
Codul de procedură civilă referitoare la arbitraj prin raportare la
textele constituționale invocate în cauza de față. Astfel, prin
Decizia nr. 8 din 9 ianuarie 2007, publicată în Monitorul Oficial
al României, Partea I, nr. 73 din 31 ianuarie 2007, Curtea a
reținut că ăArbitrajul se organizează și se desfășoară potrivit
convenției arbitrale încheiate între părți, cu respectarea
principiului libertății de voință a acestora, sub rezerva respectării
ordinii publice, a bunelor moravuri, precum și a dispozițiilor
imperative ale legii, așa cum prevede art. 341 din Codul de
procedură civilă. Prin urmare, părțile pot stabili, prin convenția
arbitrală sau printr-un act adițional încheiat ulterior, normele
privind constituirea tribunalului arbitral, numirea, revocarea și
înlocuirea arbitrilor, termenul și locul arbitrajului, normele de
procedură pe care tribunalul arbitral trebuie să le urmeze în
judecarea litigiului și, în general, orice alte norme privind buna
desfășurare a arbitrajului. În cazul în care părțile nu au convenit
asupra unor asemenea norme, tribunalul arbitral va putea
reglementa procedura ce urmează să fie aplicată.
Așa fiind, Curtea observă că incidența dispozițiilor legale
criticate este subsecventă acordului de voință intervenit între
părțile care au încheiat convenția arbitrală și care au optat
pentru soluționarea litigiului de către un tribunal arbitral.
Împrejurarea că autorul excepției a achiesat la soluționarea
litigiului pe această cale, deși cunoștea sau ar fi trebuit să
cunoască dispozițiile legale referitoare la judecarea litigiului de
o asemenea instituție, precum și consecințele juridice ale
aplicării lor, nu îl îndreptățește să se prevaleze de
necunoașterea legii și deci lipsește de temei critica reglementării
în cauză”.

MONITORUL OFICIAL AL ROMÂNIEI, PARTEA I, Nr. 514/27.VII.2009
Considerentele reținute de Curte în decizia menționată sunt
valabile și în prezenta cauză, întrucât nu au intervenit elemente
noi de natură a reconsidera jurisprudența Curții.
Pe de altă parte, Curtea reține că, în concordanță cu natura
arbitrajului, art. 367 din Codul de procedură civilă stabilește
regula generală a executării hotărârilor arbitrale, și anume
îndeplinirea de bunăvoie de către partea împotriva căreia s-a
pronunțat. În consecință, învestirea cu formulă executorie
intervine numai atunci când hotărârea arbitrală nu este
executată de bunăvoie, prin încălcarea de către debitor a
obligației pe care și-a asumat-o semnând convenția arbitrală.
Atunci când se anulează o hotărâre arbitrală în condițiile art. 364
din Codul de procedură civilă, procesul arbitral se încheie cu o
hotărâre judecătorească, în acest caz urmând a fi învestită cu

7

formulă executorie hotărârea judecătorească. Dacă însă
acțiunea în anulare se respinge, se va învesti hotărârea arbitrală
asupra căreia a fost exercitat deja controlul judecătoresc.
Rezultă că problema condițiilor specifice ale învestirii cu formula
executorie a hotărârilor arbitrale se pune numai în cazul în care
nu s-a intentat o acțiune în anulare.
Așadar, prevederile de lege criticate reprezintă norme de
procedură a căror stabilire, potrivit art. 126 alin. (2) din
Constituție, intră în competența exclusivă a legiuitorului.
Totodată, potrivit dispozițiilor art. 129 din Legea fundamentală,
ăÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii”,
acest text constituțional lăsând la latitudinea legiuitorului
reglementarea căilor de atac.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3671 alin. 2 din Codul de procedură civilă, excepție ridicată
de Societatea Comercială ăNomis 2003” — S.R.L. din Galați în Dosarul nr. 6.542/121/2008 al Tribunalului Galați — Secția
comercială, maritimă și fluvială și de contencios administrativ.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 642
din 28 aprilie 2009

referitoare la excepția de neconstituționalitate a prevederilor art. 15 din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 15 din Legea nr. 146/1997 privind taxele
judiciare de timbru, excepție ridicată de Mariana-Sanda
Popescu în Dosarul nr. 11.126/300/2007 al Tribunalului
București — Secția a V-a civilă.

La apelul nominal răspunde personal autoarea excepției,
lipsind cealaltă parte, față de care procedura de citare a fost
legal îndeplinită.
Magistratul-asistent referă cu privire la cererea de amânare
a judecății în vederea angajării unui apărător, formulată de
autoarea excepției.
Reprezentantul Ministerului Public se opune amânării
judecății, având în vedere că de la data ridicării excepției,
11 decembrie 2008, autoarea excepției avea suficient timp
pentru angajarea unui apărător.
Curtea, deliberând, respinge cererea de amânare a judecății
formulată de autoarea excepției.
Cauza se află în stare de judecată.
Autoarea excepției solicită admiterea acesteia pentru
aceleași motive pe care le-a invocat în fața instanței de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că scutirea de la plata taxei de timbru reprezintă o
problemă de opțiune legislativă.

8

MONITORUL OFICIAL AL ROMÂNIEI, PARTEA I, Nr. 514/27.VII.2009
C U R T E A,

având în vedere actele și lucrările dosarului, constată
următoarele:
Prin Încheierea din 11 decembrie 2008, pronunțată în
Dosarul nr. 11.126/300/2007, Tribunalul București — Secția
a V-a civilă a sesizat Curtea Constituțională cu excepția de
neconstituționalitate a prevederilor art. 15 din Legea
nr. 146/1997 privind taxele judiciare de timbru, excepție
ridicată de Mariana-Sanda Popescu.
În motivarea excepției de neconstituționalitate se susține
că prevederile de lege criticate contravin dispozițiilor art. 16, 21,
24, 53 și 124 din Constituție, precum și art. 6 paragraful 1 din
Convenția pentru apărarea drepturilor omului și a libertăților
fundamentale, deoarece stabilesc în mod limitativ cazurile în
care se poate acorda scutire de la plata taxei judiciare de timbru,
ceea ce este de natură să creeze o situație de inegalitate a
cetățenilor în fața instanțelor judecătorești, cu consecința
încălcării dreptului lor la apărare.
Tribunalul București — Secția a V-a civilă consideră
excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile părții prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 15 din Legea nr. 146/1997 privind taxele
judiciare de timbru, publicată în Monitorul Oficial al României,

Partea I, nr. 173 din 29 iulie 1997, cu modificările și completările
ulterioare, prevederi referitoare la cazurile în care sunt scutite
de taxe judiciare de timbru acțiunile și cererile, inclusiv cele
pentru exercitarea căilor de atac.
Textele constituționale considerate a fi încălcate sunt cele
ale art. 16 referitor la principiul egalității în drepturi, ale art. 21
privind accesul liber la justiție, ale art. 24 privind dreptul la
apărare, ale art. 53 referitor la restrângerea exercițiului unor
drepturi sau al unor libertăți și ale art. 124 privind înfăptuirea
justiției.
Examinând criticile de neconstituționalitate, Curtea reține că
posibilitatea scutirii de la plata taxelor judiciare de timbru pentru
anumite categorii de cereri a mai făcut obiectul controlului de
constituționalitate.
Astfel, prin Decizia nr. 773 din 1 iulie 2008, publicată în
Monitorul Oficial al României, Partea I, nr. 580 din 1 august
2008, Curtea a statuat, făcând referire la jurisprudența sa
anterioară, că instituirea de către legiuitor a unor scutiri de taxe
de timbru pentru anumite categorii de cereri nu face nicio
diferențiere între contribuabili și nu constituie o discriminare sau
o atingere adusă principiului constituțional al egalității în drepturi,
prevăzut de art. 16 alin. (1) din Constituție.
În ceea ce privește accesul liber la justiție, Curtea, prin
aceeași decizie, a statuat că ă(...) accesul liber la justiție,
consacrat de art. 21 din Constituție, nu înseamnă gratuitate.
Nicio dispoziție constituțională nu interzice stabilirea taxelor de
timbru în justiție, fiind justificat ca persoanele care se adresează
autorităților judecătorești să contribuie la acoperirea cheltuielilor
prilejuite de realizarea actului de justiție. Regula este cea a
timbrării acțiunilor în justiție, excepțiile fiind posibile numai în
măsura în care sunt stabilite de legiuitor. Cheltuielile ocazionate
de realizarea actului de justiție sunt cheltuieli publice, la a căror
acoperire, potrivit art. 56 alin. (1) din Constituție, cetățenii sunt
obligați să contribuie prin impozite și taxe, stabilite în condițiile
legii”.
Considerentele reținute de Curte în decizia menționată sunt
valabile și în cauza de față, neintervenind elemente noi de
natură a determina o reconsiderare a jurisprudenței acesteia.
Pe de altă parte, Curtea observă că prin Ordonanța de
urgență a Guvernului nr. 51/2008 privind ajutorul public judiciar
în materie civilă a fost reglementată posibilitatea scutirii,
reducerii, eșalonării sau amânării de la plata taxelor judiciare
prevăzute de lege, eliminând astfel restrângerea accesului la
justiție ori a dreptului la apărare din lipsa mijloacelor bănești.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 15 din Legea nr. 146/1997 privind taxele judiciare de timbru,
excepție ridicată de Mariana-Sanda Popescu în Dosarul nr. 11.126/300/2007 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 514/27.VII.2009

9

CURTEA CONSTITUȚIONALĂ

D E C I Z I A Nr. 644
din 28 aprilie 2009

referitoare la excepția de neconstituționalitate a prevederilor art. 158 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art.158 alin. 3 din Codul de procedură civilă,
excepție ridicată de Societatea Comercială ăStrelitia Exchange
Office” — S.R.L. din Timișoara în Dosarul nr. 2.323/325/2008 al
Curții de Apel Timișoara — Secția comercială.
La apelul nominal răspunde pentru autorul excepției avocatul
Florin Kovacs, cu împuternicire avocațială depusă la dosar.
Lipsește cealaltă parte, față de care procedura de citare a fost
legal îndeplinită.
Cauza se află în stare de judecată.
Apărătorul autorului excepției solicită admiterea acesteia,
arătând că textul de lege criticat contravine principiului
constituțional al accesului liber la justiție, deoarece nu cuprinde
reguli de procedură clare în care să se precizeze condițiile și
termenele în care justițiabilii își pot exercita drepturile lor
procesuale, inclusiv cele referitoare la căile de atac împotriva
hotărârilor pronunțate de instanțele de judecată. În acest sens
s-a pronunțat în mod constant Curtea Europeană a Drepturilor
Omului, spre exemplu în Cauza Rotaru împotriva României —
2000 sau în Cauza Sunday Times contra Regatului Unit —
1979.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele :
Prin Încheierea din 19 ianuarie 2009, pronunțată în Dosarul
nr. 2.323/325/2008, Curtea de Apel Timișoara — Secția
comercială a sesizat Curtea Constituțională cu excepția de
neconstituționalitate a prevederilor art. 158 alin. 3 din Codul
de procedură civilă, excepție ridicată de Societatea
Comercială ăStrelitia Exchange Office” — S.R.L. din Timișoara.
În motivarea excepției de neconstituționalitate se susține
că prevederile de lege criticate contravin dispozițiilor art. 21, 24
și 129 din Constituție, precum și art. 6 din Convenția pentru
apărarea drepturilor omului și a libertăților fundamentale,
deoarece instituie, pentru părți, obligația de a-și exercita dreptul
de a ataca hotărârea de declinare a competenței într-un termen
de 5 zile de la pronunțare, fără a li se da posibilitatea să
cunoască motivele hotărârii instanței.
Curtea de Apel Timișoara — Secția comercială consideră
excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 158 alin. 3 din Codul de procedură civilă, care au
următoarea redactare: ăDacă instanța se declară necompetentă,
împotriva hotărârii se poate exercita recurs în termen de 5 zile
de la pronunțare. Dosarul va fi trimis instanței competente sau,
după caz, altui organ cu activitate jurisdicțională competent, de
îndată ce hotărârea de declinare a competenței a devenit
irevocabilă.”
Textele constituționale considerate a fi încălcate sunt cele
ale art. 21 privind accesul liber la justiție, art. 24 privind dreptul
la apărare și art. 129 privind căile de atac.
Examinând excepția de neconstituționalitate, Curtea reține
următoarele:
Prevederile art. 158 alin. 3 din Codul de procedură civilă au
mai fost supuse controlului de constituționalitate pentru critici
similare. Astfel, prin Decizia nr. 246 din 4 martie 2008, publicată
în Monitorul Oficial al României, Partea I, nr. 288 din 14 aprilie
2008, Curtea a statuat că legiuitorul are competența exclusivă
de a stabili care sunt căile de atac ce pot fi exercitate în diferite
cauze, precum și condițiile procedurale de exercitare a acestora,
inclusiv termenele, cu singura cerință de a nu contraveni vreunei
dispoziții sau vreunui principiu constituțional.
Prevederile art. 158 alin. 3 din Codul de procedură civilă nu
pun nicio parte interesată în imposibilitatea de a se adresa
instanței de control judiciar, prin exercitarea căilor de atac.
Potrivit dispozițiilor alin. 1 și 2 ale art. 158 din Codul de
procedură civilă, instanța judecătorească se pronunță asupra
problemelor privind competența în situația în care, în cadrul
judecării litigiului cu care a fost învestită, în fața sa se pune în
discuție competența de judecată. Această discuție are loc în
prezența părților sau chiar în lipsa lor, dar când toate părțile au
fost legal citate. În cazul în care instanța se declară competentă,
va continua judecarea cauzei, iar hotărârea privind competența
poate fi atacată cu apel sau cu recurs, după caz, odată cu fondul
cauzei. Hotărârea prin care instanța se declară necompetentă
se poate ataca separat cu recurs, întrucât această hotărâre are
caracter de dezînvestire.
Totodată, Curtea a mai reținut că stabilirea unui termen
derogatoriu mai scurt și care curge de la data pronunțării
hotărârii, pentru declararea recursului, s-a impus pentru că
soluționarea incidentului privind competența instanței ține pe loc
judecarea fondului litigiului. Niciuna dintre părți nu este
împiedicată în exercitarea căii de atac în acest termen, având în

10

MONITORUL OFICIAL AL ROMÂNIEI, PARTEA I, Nr. 514/27.VII.2009

vedere că acestea, chiar dacă nu sunt prezente în urma
îndeplinirii procedurii legale de citare, cunosc termenul de
judecată și depinde doar de diligența lor aflarea soluției și
declararea recursului.

Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 158 alin. 3 din Codul de procedură civilă, excepție ridicată
de Societatea Comercială ăStrelitia Exchange Office” — S.R.L. din Timișoara, în Dosarul nr. 2.323/325/2008 al Curții de Apel
Timișoara — Secția comercială.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 645
din 28 aprilie 2009

referitoare la excepția de neconstituționalitate a prevederilor art. 581 alin. 1 și 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 581 alin. 1 și 3 din Codul de procedură civilă,
excepție ridicată de Mihai Feighel în Dosarul nr. 7.664/314/2008
al Judecătoriei Suceava.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 8 ianuarie 2009, pronunțată în Dosarul
nr. 7.664/314/2008, Judecătoria Suceava a sesizat Curtea
Constituțională cu excepția de neconstituționalitate a
prevederilor art. 581 alin. 1 și 3 din Codul de procedură
civilă, excepție ridicată de Mihai Feighel.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 16 alin. (1), art. 21 alin. (3) și art. 124 alin. (2) din
Constituție, deoarece instituie o procedură care nu permite

părților să susțină excepții de fond și să se apere prin
administrarea mijloacelor de probă și, de asemenea, nu
îngăduie instanței să examineze fondul cauzei.
Judecătoria Suceava consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 581 alin. 1 și 3 din Codul de procedură civilă,
potrivit cărora ăInstanța va putea să ordone măsuri vremelnice
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări. [...]
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel

MONITORUL OFICIAL AL ROMÂNIEI, PARTEA I, Nr. 514/27.VII.2009
mult 24 de ore, iar motivarea ordonanței se face în cel mult
48 de ore de la pronunțare.”
Textele constituționale considerate a fi încălcate sunt cele
ale art. 16 alin. (1) privind egalitatea în drepturi, art. 21 alin. (3)
privind dreptul la un proces echitabil și la soluționarea cauzelor
într-un termen rezonabil și art. 124 alin. (2) privind înfăptuirea
justiției.
Examinând excepția de neconstituționalitate, Curtea reține
că s-a pronunțat asupra constituționalității prevederilor de lege
criticate în numeroase cazuri. Astfel, prin Decizia nr. 426 din
10 mai 2007, publicată în Monitorul Oficial al României, Partea I,
nr. 391 din 11 iunie 2007, s-a reținut că dispozițiile art. 581 din
Codul de procedură civilă instituie o procedură specială potrivit
căreia instanța de judecată poate dispune, prin ordonanță
președințială, luarea unor măsuri cu caracter vremelnic, a căror

11

urgență este justificată de necesitatea evitării prejudicierii unor
drepturi sau interese legitime.
Totodată, Curtea a constatat că prin procedura de urgență
instituită de art. 581 din Codul de procedură civilă nu numai că
nu se aduce vreo îngrădire dreptului persoanei la apărarea
drepturilor, a libertăților și a intereselor sale legitime, ci,
dimpotrivă, se creează posibilitatea pentru cel vătămat într-un
drept legitim de a se adresa justiției în cazuri grabnice, pentru
păstrarea unui drept care s-ar păgubi prin întârziere, pentru
prevenirea unei pagube iminente și care nu s-ar putea repara,
precum și pentru înlăturarea piedicilor ce s-ar ivi cu prilejul unei
executări.
Considerentele și soluția acestei decizii sunt valabile și în
cauza de față, întrucât nu au intervenit elemente noi care să
determine reconsiderarea jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 581 alin. 1 și 3 din Codul de procedură civilă, excepție ridicată
de Mihai Feighel în Dosarul nr. 7.664/314/2008 al Judecătoriei Suceava.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 648
din 28 aprilie 2009

referitoare la excepția de neconstituționalitate a prevederilor art. 305 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 305 din Codul de procedură civilă, excepție
ridicată de Alexandra-Luminița Gherman în nume personal, și
în calitate de reprezentant al Societății Comerciale ăTraser
Gold” — S.R.L. și al Societății Comerciale ăTraser Impex” —
S.R.L., în Dosarul nr. 3.568/301/2006 al Tribunalului București —
Secția a IX-a contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 23 octombrie 2008, pronunțată în Dosarul
nr. 3.568/301/2006, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 305 din Codul de procedură civilă, excepție
ridicată de Alexandra-Luminița Gherman în nume personal, și
în calitate de reprezentant al Societății Comerciale ăTraser
Gold” — S.R.L. și al Societății Comerciale ăTraser Impex” — S.R.L.
În motivarea excepției de neconstituționalitate se susține
că prevederile de lege criticate contravin art. 13 din Convenția
pentru apărarea drepturilor omului și a libertăților fundamentale,
deoarece nu permite administrarea de probe noi, în afară de
înscrisuri.
Tribunalul București — Secția a IX-a contencios
administrativ și fiscal consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.

12

MONITORUL OFICIAL AL ROMÂNIEI, PARTEA I, Nr. 514/27.VII.2009

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 305 din Codul de procedură civilă, potrivit căruia
ăÎn instanța de recurs nu se pot produce probe noi, cu excepția
înscrisurilor, care pot fi depuse până la închiderea dezbaterilor”.
În opinia autorului excepției, prevederile de lege criticate
contravin art. 13 din Convenția pentru apărarea drepturilor

omului și a libertăților fundamentale privind dreptul la un recurs
efectiv.
Examinând excepția, Curtea reține că s-a mai pronunțat
asupra constituționalității art. 305 din Codul de procedură civilă
într-o cauză cu o motivare similară.
Astfel prin Decizia nr. 585 din 20 mai 2008, publicată în
Monitorul Oficial al României, Partea I, nr. 580 din 1 august
2008, făcând referire la jurisprudența sa anterioară, Curtea a
decis că instituirea unor reguli speciale de procedură, inclusiv
în ceea ce privește căile de atac, nu este contrară principiului
liberului acces la justiție, atât timp cât ele asigură egalitatea
juridică a cetățenilor în utilizarea lor. Atât în sistemul nostru
procesual, cât și în cel al altor țări legea poate exclude folosirea
unor căi de atac sau poate limita posibilitatea folosirii anumitor
instrumente procesuale aflate la îndemâna părților, cum sunt
probele, fără ca prin aceasta să se încalce litera sau spiritul Legii
fundamentale.
Considerentele și soluția deciziei menționate își mențin
valabilitatea și în prezenta cauză, întrucât nu au intervenit
elemente noi, de natură să determine schimbarea acestei
jurisprudențe.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 305 din Codul de procedură civilă, excepție ridicată de
Alexandra-Luminița Gherman în nume personal, și în calitate de reprezentant al Societății Comerciale ăTraser Gold” — S.R.L. și
al Societății Comerciale ăTraser Impex” — S.R.L., în Dosarul nr. 3.568/301/2006 al Tribunalului București — Secția a IX-a contencios
administrativ și fiscal.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 708
din 5 mai 2009

referitoare la excepția de neconstituționalitate a prevederilor art. 31 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 31 alin. 1 din Codul de procedură civilă,
excepție ridicată de Centrul de Diagnostic și Tratament al
Județului Argeș în Dosarul nr. 541/1.259/2008 al Tribunalului
Comercial Argeș.
La apelul nominal lipsesc părțile, față de care procedura de
citare a fost legal îndeplinită.

Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții.
C U R T E A,

având în vedere actele și lucrările dosarului, constată
următoarele:
Prin Încheierea din 28 noiembrie 2008, pronunțată în Dosarul
nr. 541/1.259/2008, Tribunalul Comercial Argeș a sesizat
Curtea Constituțională cu excepția de neconstituționalitate
a prevederilor art. 31 alin. 1 din Codul de procedură civilă,
excepție ridicată de Centrul de Diagnostic și Tratament al
Județului Argeș.
În motivarea excepției de neconstituționalitate autorul
acesteia susține, în esență, că prevederile de lege criticate
contravin art. 16 alin. (1), art. 21 alin. (2) și art. 24 alin. (1) din
Constituție, întrucât nu se acordă posibilitatea părții care a

13

MONITORUL OFICIAL AL ROMÂNIEI, PARTEA I, Nr. 514/27.VII.2009
formulat cererea de recuzare a judecătorului să o susțină în
cadrul unor dezbateri contradictorii.
Tribunalul Comercial Argeș consideră că excepția este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 31 alin. 1 din
Codul de procedură civilă, având următoarea redactare:

ăInstanța decide asupra recuzării, în camera de consiliu, fără
prezența părților și ascultând pe judecătorul recuzat.”
Textele constituționale invocate sunt cele ale art. 16 alin. (1)
privind egalitatea în drepturi, art. 21 alin. (2) privind accesul liber
la justiție și art. 24 alin. (1) privind dreptul la apărare.
Examinând excepția, Curtea constată că s-a mai pronunțat în
jurisprudența sa asupra constituționalității normelor criticate, în
raport cu aceleași prevederi din Legea fundamentală și față de
susțineri similare.
Astfel, prin Decizia nr. 1.080 din 20 noiembrie 2007, publicată
în Monitorul Oficial al României, Partea I, nr. 848 din
11 decembrie 2007, Curtea a reținut că modalitatea în care au
fost reglementate aceste dispoziții este o opțiune a legiuitorului,
care a avut în vedere instituirea unei proceduri simple de
recuzare, care să preîntâmpine cererile șicanatorii, de natură să
tergiverseze soluționarea într-un termen rezonabil a cauzei, în
condițiile în care judecarea recuzării nu vizează fondul cauzei
și nu presupune dezbateri contradictorii. Prevederea că instanța
decide asupra recuzării, în camera de consiliu, fără prezența
părților nu este discriminatorie și nici nu împiedică accesul la
justiție, având în vedere că se aplică în mod egal tuturor
participanților la proces, iar încheierea prin care s-a respins
recuzarea poate fi atacată odată cu fondul, prilej cu care partea
interesată își poate valorifica inclusiv dreptul la apărare.
Considerentele și soluția deciziei menționate își mențin
valabilitatea și în prezenta cauză, întrucât nu au intervenit
elemente noi, de natură să determine schimbarea acestei
jurisprudențe.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 31 alin. 1 din Codul de procedură civilă, excepție ridicată de
Centrul de Diagnostic și Tratament al Județului Argeș în Dosarul nr. 541/1.259/2008 al Tribunalului Comercial Argeș.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 722
din 7 mai 2009

referitoare la excepția de neconstituționalitate a dispozițiilor art. 13
din Legea nr. 33/1994 privind exproprierea pentru cauză de utilitate publică și ale art. 86 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Petre Lăzăroiu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Simona Ricu
Mihaela Senia Costinescu

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 13 din Legea nr. 33/1994 privind exproprierea
pentru cauză de utilitate publică și ale art. 86 alin. 3 din Codul de
procedură civilă, excepție ridicată de Dănuț Dumitraș în Dosarul
nr. 43.720/3/2007 al Tribunalului București — Secția a III-a civilă.

14

MONITORUL OFICIAL AL ROMÂNIEI, PARTEA I, Nr. 514/27.VII.2009

La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 24 septembrie 2008, pronunțată în
Dosarul nr. 43.720/3/2007, Tribunalul București — Secția a III-a
civilă a sesizat Curtea Constituțională pentru soluționarea
excepției de neconstituționalitate a art. 13 din Legea
nr. 33/1994 privind exproprierea pentru cauză de utilitate
publică și ale art. 86 alin. 3 din Codul de procedură civilă,
excepție ridicată de Dănuț Dumitraș.
În motivarea excepției de neconstituționalitate autorul
apreciază că dispozițiile legale criticate încalcă prevederile
art. 26 alin. (2), art. 44 și 53 din Constituția României. Astfel,
dispozițiile art. 13 din Legea nr. 33/1994 reglementează într-un
mod neconstituțional procedura de comunicare a unor acte
premergătoare declanșării procedurii de expropriere, procedură
care nu asigură posibilitatea reală ca subiectele de drept vizate
de expropriere să fie efectiv înștiințate. Dispozițiile criticate
permit instituțiilor abilitate să realizeze o procedură de
comunicare formală, nefinalizată prin primirea efectivă a actelor
la care se referă art. 13 din Legea nr. 33/1994. Mai mult, în
cadrul procedurii judiciare a procedurii exproprierii, normele
incriminate permit instanței să sancționeze persoana vizată
pentru ăculpa” de a nu se fi prezentat la oficiul poștal pentru a-și
ridica corespondența, prin respingerea excepțiilor sau apărărilor
de fond întemeiate pe lipsa de comunicare a propunerilor de
expropriere.
Tribunalul București — Secția a III-a civilă apreciază că
prevederile legale criticate sunt constituționale, fiind conforme
principiului ocrotirii proprietății private.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 13 din Legea nr. 33/1994 privind exproprierea
pentru cauză de utilitate publică, publicată în Monitorul Oficial
al României, Partea I, nr. 139 din 2 iunie 1994, precum și
prevederile art. 86 alin. 3 din Codul de procedură civilă, texte de
lege care au următorul conținut:
— Art. 13 din Legea nr. 33/1994: ăPropunerile de expropriere
a imobilelor și procesul-verbal prevăzut de art. 10 alin. 2 se vor
notifica persoanelor fizice sau juridice titulare de drepturi reale,
în termen de 15 zile de la publicare.”;

— Art. 86 alin. 3 din Codul de procedură civilă: ăÎn cazul în
care comunicarea potrivit alin. 1 nu este posibilă, aceasta se va
face prin poștă, cu scrisoare recomandată cu dovadă de primire
sau prin alte mijloace ce asigură transmiterea textului actului și
confirmarea primirii acestuia.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 26 alin. (2), art. 44 alin. (1) și art. 53.
Examinând excepția de neconstituționalitate, Curtea
constată că, potrivit dispozițiilor art. 11 din Legea nr. 33/1994,
declararea utilității publice este supusă anumitor forme de
publicitate. Astfel, actul de declarare a utilității publice de interes
național se aduce la cunoștința publică prin afișare la sediul
consiliului local în a cărui rază este situat imobilul și prin
publicare în Monitorul Oficial al României, iar actul de declarare
a utilității publice de interes local se afișează la sediul consiliului
local în a cărui rază este situat imobilul și se publică în presa
locală.
După îndeplinirea formelor de publicitate, expropriatorul —
statul, prin organismele desemnate de Guvern, pentru lucrările
de interes național, și județele, municipiile, orașele și comunele,
pentru lucrările de interes local — este obligat să execute
măsurile premergătoare exproprierii, respectiv întocmirea
planurilor cuprinzând terenurile și construcțiile propuse spre
expropriere cu indicarea numelui proprietarilor, precum și a
ofertelor de despăgubire.
Aceste documente vor fi depuse la consiliul local al comunei,
orașului sau municipiului pe teritoriul cărora sunt situate
imobilele ce se supun aprobării pentru expropriere, în vederea
consultării de către cei interesați, și se comunică persoanelor
fizice sau juridice titulare de drepturi reale, în termen de 15 zile
de la publicare.
Notificarea propunerilor de expropriere a imobilelor și a
procesului-verbal prin care se constată existența elementelor
care justifică interesul național sau local se efectuează printr-o
scrisoare recomandată, care reprezintă un mijloc de comunicare
menit să asigure transmiterea documentelor și confirmarea
primirii acestora.
Eficiența acestui mijloc de comunicare este confirmată și de
dispozițiile art. 86 din Codul de procedură civilă. Legiuitorul,
instituind cu titlu de regulă, în art. 86 alin. 1 din Codul de
procedură civilă, comunicarea cererilor și a actelor de procedură
prin agenții procedurali sau substituenții lor, a avut în vedere
exclusiv situația în care o asemenea comunicare se face prin
înmânarea respectivelor acte personal titularului sau unei alte
persoane legitimate, având același domiciliu sau reședință.
Imposibilitatea de realizare a procedurii de comunicare, în
maniera la care se referă textul legal, impune și legitimează
utilizarea procedurii de comunicare prevăzute de art. 86 alin. 3
din Codul de procedură civilă, prin scrisoare recomandată cu
dovadă de primire.
Așa fiind, Curtea constată că dispozițiile legale criticate
constituie suficiente garanții menite să ocrotească și să
garanteze dreptul de proprietate al titularilor, consacrat de art. 44
din Constituție.
Împrejurarea că, în speță, persoana fizică sau juridică titulară
de drepturi reale nu a luat cunoștință de documentele notificate,
deși a fost avizată despre existența corespondenței prin
intermediul serviciului poștal, constituie expresia propriei sale
culpe și nu poate fi convertită într-o problemă de
constituționalitate, întrucât neconstituționalitatea unei norme
legale constituie un viciu intrinsec al acesteia și niciodată
produsul unei interpretări arbitrare, care se abate de la spiritul și
finalitatea avute în vedere de legiuitor.

MONITORUL OFICIAL AL ROMÂNIEI, PARTEA I, Nr. 514/27.VII.2009

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 din Legea nr. 33/1994 privind exproprierea pentru cauză
de utilitate publică și ale art. 86 alin. 3 din Codul de procedură civilă, excepție ridicată de Dănuț Dumitraș în Dosarul
nr. 43.720/3/2007 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 7 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 763
din 12 mai 2009

referitoare la excepția de neconstituționalitate a dispozițiilor art. 14 alin. (6) și art. 15 alin. (1)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. (6) și art. 15 alin. (1) din Legea
nr. 85/2006 privind procedura insolvenței, excepție ridicată de
Societatea Comercială ăS.I.P.” — S.A. din Petrila în Dosarul
nr. 6.691/115/2006 al Tribunalului Caraș-Severin — Secția
comercială, contencios administrativ și fiscal.
La apelul nominal se prezintă partea Societatea Comercială
ăComplexul Energetic Craiova” — S.A., prin consilierul juridic
Claudiu Stoica, lipsind celelalte părți, față de care procedura de
citare a fost legal îndeplinită.
Cauza este în stare de judecată. Partea prezentă solicită
respingerea excepției de neconstituționalitate, arătând că scopul
autorului îl reprezintă exclusiv tergiversarea judecării litigiului.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 16 octombrie 2008, pronunțată în Dosarul
nr. 6.691/115/2006, Tribunalul Caraș-Severin — Secția
comercială, contencios administrativ și fiscal a sesizat
Curtea Constituțională pentru soluționarea excepției de
neconstituționalitate a dispozițiilor art. 14 alin. (6) și art. 15
alin. (1) din Legea nr. 85/2006 privind procedura insolvenței,
excepție ridicată de Societatea Comercială ăS.I.P.” — S.A. din
Petrila.
În motivarea excepției de neconstituționalitate autorul
susține că textele de lege criticate sunt contrare prevederilor
constituționale cuprinse în art. 16, 21 și 124 care prevăd accesul
liber la justiție, orice persoană având posibilitatea de a se adresa
instanței judecătorești pentru apărarea drepturilor, intereselor și

libertăților legitime, în condiții de egalitate în fața legii și a
autorităților publice, fără privilegii și fără discriminări, și de a
beneficia de o justiție unică, imparțială și egală pentru toți. În
virtutea art. 14 alin. (6) din Legea nr. 85/2006, creditorul simplu,
care nu este membru al comitetului creditorilor, deși participă la
adunarea creditorilor, nu va semna procesul-verbal încheiat cu
această ocazie, aspect contrar prevederilor art. 16 alin. (1) din
Constituție, potrivit căruia toți cetățenii sunt egali în fața legii,
indiferent dacă au calitatea de creditori simpli sau fac parte din
comitetul creditorilor. De asemenea, autorul consideră că se
impune ca hotărârile luate în cadrul adunării creditorilor să se
adopte cu majoritatea din totalul numărului de creditori înscriși
în tabelul de creanțe al societății debitoare, fără a se ține cont de
valoarea creanței, în această manieră asigurându-se fiecărui
creditor o poziție egală în raport cu ceilalți participanți la
procedură.
Tribunalul Caraș-Severin — Secția comercială,
contencios administrativ și fiscal consideră că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerilor părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

16

MONITORUL OFICIAL AL ROMÂNIEI, PARTEA I, Nr. 514/27.VII.2009

Obiectul excepției de neconstituționalitate îl constituie
prevederile art. 14 alin. (6) și art. 15 alin. (1) din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din 21 aprilie 2006, texte de
lege care au următorul conținut:
— Art. 14 alin. (6): ăDeliberările și hotărârile adunării
creditorilor vor fi cuprinse într-un proces-verbal, care va fi
semnat de președintele ședinței, membrii comitetului creditorilor,
precum și de administratorul judiciar sau de lichidator, după caz.
Procesul-verbal va fi depus, prin grija administratorului
judiciar/lichidatorului, la dosarul cauzei, în termen de două zile
lucrătoare de la data adunării creditorilor.”;
— Art. 15 alin. (1): ăCu excepția cazurilor în care legea cere
o majoritate specială, ședințele adunării creditorilor vor avea loc
în prezența titularilor de creanțe însumând cel puțin 30% din
valoarea totală a creanțelor asupra averii debitorului, iar deciziile
adunării creditorilor se adoptă cu votul favorabil al titularilor
majorității, prin valoare, a creanțelor prezente.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) referitoare la egalitatea în drepturi a
cetățenilor, art. 21 cu privire la accesul liber la justiție și art. 124
alin. (2) privitoare la înfăptuirea justiției.
Examinând excepția de neconstituționalitate, Curtea reține
că procedura insolvenței este o procedură specială,
concursuală, o serie dintre drepturile procesuale fiind exercitate
nu individual, ci colectiv. Acest specific a condus la crearea unor
organe colective — adunarea creditorilor și comitetul creditorilor,
al căror rol este de a asigura promovarea intereselor
ansamblului creditorilor. Astfel, adunarea creditorilor este
convocată pentru a decide în toate aspectele importante ale
procedurii prevăzute de lege. Pentru facilitatea luării deciziilor
în cadrul acestui organ colegial sunt prevăzute două modalități
de vot, ambele bazate pe criteriul valorii creanțelor. Regula în
această materie este stabilită de dispozițiile art. 15 alin. (1) din
Legea nr. 85/2006, potrivit cărora deciziile adunării creditorilor se
adoptă cu votul titularilor unei majorități, prin valoare, a
creanțelor prezente. Există situații speciale, cum este aceea a
desemnării unui administrator judiciar sau a unui lichidator,

motivate de importanța sporită a unor astfel de decizii, pentru
care legea impune o majoritate specială, și anume votul
creditorilor care dețin cel puțin 50% din valoarea totală a
creanțelor.
Deliberările și hotărârile adunării creditorilor vor fi cuprinse
într-un proces-verbal, care va fi depus, prin grija
administratorului judiciar/lichidatorului, la dosarul cauzei, în
termenul prevăzut de lege.
Curtea reține că art. 14 alin. (7) din Legea nr. 85/2006
prevede dreptul judecătorului-sindic de a desființa hotărârea
nelegală a adunării creditorilor la cererea creditorilor care au
votat împotriva adoptării hotărârii respective și au cerut
consemnarea acestui fapt în procesul-verbal al adunării, precum
și la cererea creditorilor care au lipsit justificat de la adunare.
Prin urmare, Curtea constată că dispozițiile legale supuse
controlului de constituționalitate nu îngrădesc dreptul niciunei
persoane de a se adresa justiției pentru apărarea drepturilor,
libertăților și a intereselor sale legitime și nici nu contravin
prevederilor constituționale cuprinse în art. 124 alin. (2)
referitoare la înfăptuirea justiției în mod unic, imparțial și egal
pentru toți.
Pe de altă parte, opțiunea legiuitorului pentru criteriul valorii,
și nu cel al numărului creditorilor în stabilirea majorității necesare
adoptării hotărârilor adunării creditorilor, este justificată de
principalul obiectiv al procedurii insolvenței, respectiv
recuperarea creanțelor asupra averii debitorului. Or, în măsura
în care repartizarea sumelor ce rezultă din lichidarea bunurilor
debitorului se face, în cadrul aceleiași clase de creditori,
proporțional cu valoarea creanțelor, este firesc ca deciziile
privitoare la aspectele importante ale procedurii să fie luate prin
raportare la valoarea creanțelor, iar nu la numărul creditorilor.
Așa fiind, Curtea constată că dispozițiile art. 15 alin. (1) din
Legea nr. 85/2006 constituie tocmai expresia aplicării în plan
legislativ a principiului constituțional al egalității în drepturi a
cetățenilor, prin raportare la noțiunea complementară de
proporționalitate, diversitatea situațiilor concrete impunându-se
a fi reflectată în norma juridică ce trebuie adaptată acestor
circumstanțe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (6) și art. 15 alin. (1) din Legea nr. 85/2006 privind
procedura insolvenței, excepție ridicată de Societatea Comercială ăS.I.P.” — S.A. din Petrila în Dosarul nr. 6.691/115/2006 al
Tribunalului Caraș-Severin — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 514/27.VII.2009 conține 16 pagini.

Prețul: 3,20 lei

&JUYDGY|432369]
ISSN 1453—4495

