Anul 177 (XXI) — Nr. 849

PARTEA I

LEGI, DECRETE, HOTĂRÂRI ȘI ALTE ACTE

Marți, 8 decembrie 2009

SUMAR

Pagina
din Ordonanța de urgență a Guvernului nr. 28/1999
privind obligația operatorilor economici de a utiliza
aparate de marcat electronice fiscale ........................

9–10

2–4

Decizia nr. 1.309 din 13 octombrie 2009 referitoare la excepția
de neconstituționalitate a dispozițiilor art. 261 alin. (2)
și art. 275 alin. (5) din Ordonanța de urgență a
Guvernului nr. 34/2006 privind atribuirea contractelor
de achiziție publică, a contractelor de concesiune de
lucrări publice și a contractelor de concesiune de
servicii ........................................................................

10–11

4–5

Decizia nr. 1.325 din 13 octombrie 2009 referitoare la excepția
de neconstituționalitate a dispozițiilor art. 109 din
Legea nr. 188/1999 privind Statutul funcționarilor
publici ........................................................................

12–14

Decizia nr. 1.390 din 29 octombrie 2009 referitoare la excepția
de neconstituționalitate a dispozițiilor art. 1—4 din
Ordonanța Guvernului nr. 10/2007 privind creșterile
salariale ce se vor acorda în anul 2007 personalului
bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a
salariilor de bază pentru personalul contractual din
sectorul bugetar și personalului salarizat potrivit
anexelor nr. II și III la Legea nr. 154/1998 privind
sistemul de stabilire a salariilor de bază în sectorul
bugetar și a indemnizațiilor pentru persoane care
ocupă funcții de demnitate publică ............................

14–16

DECIZII ALE CURȚII CONSTITUȚIONALE
Decizia nr. 1.233 din 6 octombrie 2009 referitoare la excepția
de neconstituționalitate a prevederilor art. 2 pct. 10 și
art. 48 alin. (9) și (14) teza finală din Legea nr. 35/2008
pentru alegerea Camerei Deputaților și a Senatului și
pentru modificarea și completarea Legii nr. 67/2004
pentru alegerea autorităților administrației publice
locale, a Legii administrației publice locale
nr. 215/2001 și a Legii nr. 393/2004 privind Statutul
aleșilor locali ..............................................................
Decizia nr. 1.263 din 8 octombrie 2009 referitoare la excepția
de neconstituționalitate a prevederilor art. 26 alin. (1)
și alin. (2) pct. 2 din Legea nr. 122/2006 privind azilul
în România ................................................................
Decizia nr. 1.279 din 8 octombrie 2009 referitoare la excepția
de neconstituționalitate a dispozițiilor art. 20 alin. (2),
art. 22 alin. (2), art. 23 alin. (2) și art. 26 alin. (2) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

6–7

Decizia nr. 1.305 din 13 octombrie 2009 referitoare la excepția
de neconstituționalitate a dispozițiilor art. 22 alin. (3)
din Legea sindicatelor nr. 54/2003 ............................

7–8

Decizia nr. 1.307 din 13 octombrie 2009 referitoare la excepția
de neconstituționalitate a dispozițiilor art. 14 alin. (2)

Pagina

2

MONITORUL OFICIAL AL ROMÂNIEI, PARTEA I, Nr. 849/8.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.233
din 6 octombrie 2009

referitoare la excepția de neconstituționalitate a prevederilor art. 2 pct. 10 și art. 48 alin. (9) și (14)
teza finală din Legea nr. 35/2008 pentru alegerea Camerei Deputaților și a Senatului
și pentru modificarea și completarea Legii nr. 67/2004 pentru alegerea autorităților administrației
publice locale, a Legii administrației publice locale nr. 215/2001 și a Legii nr. 393/2004
privind Statutul aleșilor locali
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 2 pct. 10 și art. 48 alin. (9) și (14) teza finală
din Legea nr. 35/2008 pentru alegerea Camerei Deputaților și a
Senatului și pentru modificarea și completarea Legii nr. 67/2004
pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali, excepție ridicată de Marian
Enache în Dosarul nr. 219/99/2009 al Tribunalului Iași — Secția
civilă. Excepția formează obiectul Dosarului nr. 663D/2009 al
Curții Constituționale.
La apelul nominal se constată lipsa autorului excepției, față
de care procedura de citare a fost legal îndeplinită.
Curtea dispune a se face apelul și în Dosarul nr. 672D/2009
având ca obiect excepția de neconstituționalitate a acelorași
prevederi de lege, ridicată de Valerian Sălăvăstru în Dosarul
nr. 218/99/2009 al Tribunalului Iași — Secția civilă.
Și în acest dosar, în urma apelului nominal, se constată lipsa
autorului excepției, față de care procedura de citare a fost legal
îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 672D/2009 la Dosarul
nr. 663D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
considerând că textele de lege criticate nu contravin prevederilor
constituționale invocate de autorii excepției.
C U R T E A,

având în vedere actele și lucrările dosarelor, constată
următoarele:
Prin încheierile din 2 februarie 2009, pronunțate în dosarele
nr. 219/99/2009 și nr. 218/99/2009, Tribunalul Iași — Secția
civilă a sesizat Curtea Constituțională cu excepția de
neconstituționalitate a prevederilor art. 2 pct. 10 și art. 48
alin. (9) și (14) teza finală din Legea nr. 35/2008 pentru
alegerea Camerei Deputaților și a Senatului și pentru

modificarea și completarea Legii nr. 67/2004 pentru
alegerea autorităților administrației publice locale, a Legii
administrației publice locale nr. 215/2001 și a Legii
nr. 393/2004 privind Statutul aleșilor locali.
Excepțiile au fost ridicate de Marian Enache și Valerian
Sălăvăstru în cauze având ca obiect soluționarea unor
contestații la legea electorală.
În motivările excepțiilor de neconstituționalitate având
un conținut similar se arată că Legea nr. 35/2008 stabilește un
mecanism complicat de desemnare în Parlament a unora dintre
candidați, prin atribuirea mandatelor. În acest mecanism juridic,
redistribuirea mandatelor ănu mai are nicio legătură” cu numărul
de voturi și cu coeficientul electoral de circumscripție al fiecărui
candidat, fiind posibil ca un candidat cu un coeficient electoral
de circumscripție inferior să fie plasat înaintea unuia cu un
coeficient superior. În acest fel, ăalegerea nu mai este previzibilă,
ci este supusă hazardului”, iar votul nu mai este egal, creându-se
o inegalitate în fața legii, precum și o inegalitate în ceea ce
privește accesul la funcțiile publice. Precizează că, ăde vreme ce
alegerea nu este pur uninominală și atribuirea în etapa a doua
se face în cadrul partidului, iar reprezentativitatea în partid este
dată de coeficientul electoral al candidaților din același partid,
nu este reprezentativ nici pentru alegători, nici pentru partid un
candidat clasat în circumscripția sa pe un loc inferior celui în
care s-a clasat un alt candidat din același partid, într-un alt
colegiu”. Totodată, arată că ăprin normele juridice supuse
analizei Curții se derogă de la principiul reprezentativității
exprimate de votul popular, stabilindu-se o regulă de
redistribuire bazată pe principiul că, indiferent de numărul de
voturi (de coeficientul electoral de circumscripție) la nivel de
circumscripție electorală sau la nivel național, fiecărui colegiu
trebuie să îi corespundă un mandat de deputat, respectiv de
senator”.
Tribunalul Iași — Secția civilă nu și-a exprimat opinia cu
privire la excepția de neconstituționalitate.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. În acest sens, precizează că, în legislația română,
caracterul egal al votului este garantat prin neadmiterea votului
multiplu și nici a altui tip de vot care ar putea conduce la o altă
pondere a votului decât cea consacrată de Legea fundamentală.
Invocă argumentele cuprinse în considerentele Deciziei Curții
Constituționale nr. 1.177/2007, potrivit cărora legiuitorul are
posibilitatea de a stabili prin lege tipul sistemului electoral,
precum și modalitățile concrete de organizare și desfășurare a
scrutinului, iar Constituția prevede, la art. 73 alin. (3) lit. a) că
sistemul electoral se reglementează prin lege organică. Așadar,
legea poate stabili astfel de mecanisme de transformare a
voturilor în mandate și modul de atribuire a acestora, fără a

MONITORUL OFICIAL AL ROMÂNIEI, PARTEA I, Nr. 849/8.XII.2009
afecta caracterul egal al votului. Apreciază că ăopțiunea
legiuitorului cu privire la alegerea unui sistem electoral de vot și
a modalității de împărțire a mandatelor în cadrul acestui sistem
nu poate fi interpretată ca o încălcare sau restrângere a
dispozițiilor constituționale referitoare la calificarea României ca
stat de drept, democratic și social, în cadrul democrației
constituționale, la îndeplinirea cu bună-credință a tratatelor la
care este parte ori cu privire la dreptul de a fi ales sau
reprezentativitatea mandatului parlamentar”.
Avocatul Poporului apreciază că prevederile de lege
criticate sunt constituționale. Arată că textele de lege criticate
explicitează semnificația termenului de ăcolegiu uninominal” și
reglementează atribuirea mandatelor astfel încât fiecare colegiu
uninominal pentru Camera Deputaților și Senat să beneficieze
numai de câte un mandat de deputat și senator. În opinia sa,
dispozițiile legale criticate reprezintă o opțiune a legiuitorului,
prin care nu se încalcă principiul egalității, care nu înseamnă
uniformitate, astfel încât, dacă la situații egale trebuie să
corespundă un tratament egal, la situații diferite tratamentul nu
poate fi decât diferit. Precizează că ăprevederile referitoare la
atribuirea unui singur mandat de deputat și de senator în
colegiile uninominale (prin trecerea la următorul candidat, în
cazul epuizării numărului de mandate la care un competitor
electoral are dreptul în circumscripția electorală sau dacă în
colegiul uninominal în care acesta a candidat deja s-a atribuit
un mandat) nu încalcă dreptul de a fi ales, ci reglementează
operațiuni tehnice specifice derulării procesului electoral”.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 pct. 10 și art. 48 alin. (9) și (14) teza finală din
Legea nr. 35/2008 pentru alegerea Camerei Deputaților și a
Senatului și pentru modificarea și completarea Legii nr. 67/2004
pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali, publicată în Monitorul Oficial al
României, Partea I, nr. 196 din 13 martie 2008. Textele de lege
criticate au următorul cuprins:
— Art. 2 pct. 10: ăÎn sensul prezentului titlu, termenii și
expresiile de mai jos au următoarea semnificație: (...)
10. colegiu uninominal — subunitate a unei circumscripții
electorale, în care este atribuit un singur mandat”
— Art. 48 alin. (9) și alin. (14) teza finală: ă(9) În fiecare
colegiu uninominal pentru Camera Deputaților, respectiv Senat,
se atribuie un singur mandat de deputat, respectiv de senator.
(...)
(14) Pentru fiecare competitor electoral care a întrunit pragul
electoral potrivit prevederilor art. 47 alin. (2), din numărul de
mandate repartizat în acea circumscripție electorală, calculat
potrivit prevederilor alin. (3)—(7), se scade numărul de mandate
atribuite la nivelul colegiilor uninominale potrivit alin. (11),
rezultatul reprezentând numărul de mandate de atribuit fiecărui
competitor electoral la nivelul circumscripției electorale în cea
de a doua etapă de atribuire și alocare de mandate. Numărul
de mandate rezultat pentru fiecare competitor electoral se alocă

3

pentru candidații acestora în ordine descrescătoare în funcție
de clasarea în lista prevăzută la alin. (12). În cazul în care
următorul candidat căruia urmează să i se atribuie mandat
din lista ordonată prevăzută la alin. (12) aparține unui
competitor electoral care a epuizat numărul de mandate la
care are dreptul în acea circumscripție electorală sau dacă
în colegiul uninominal în care acesta a candidat deja s-a
atribuit un mandat, se va proceda la trecerea la următorul
candidat din lista ordonată, până la atribuirea tuturor
mandatelor.”
În opinia autorilor excepției, prevederile de lege criticate
contravin dispozițiilor din Legea fundamentală cuprinse la art. 1
privind statul român, art. 62 alin. (1) potrivit căruia alegerea celor
două Camere ale Parlamentului se face prin vot universal, egal,
direct, secret și liber exprimat și la art. 69 referitor la mandatul
reprezentativ. De asemenea, se invocă și prevederile art. 21
alin. (2) și (3) din Declarația Universală a Drepturilor Omului,
potrivit cărora orice persoană are dreptul de a lua parte la
conducerea treburilor publice ale țării sale, fie direct, fie prin
reprezentanți liber aleși și orice persoană are dreptul de acces
egal la funcțiile publice din țara sa.
Examinând excepția de neconstituționalitate, Curtea observă
că, din criticile formulate de autorii excepției, transpare
nemulțumirea acestora legată de introducerea, prin Legea
nr. 35/2008, a votului uninominal ca procedură electorală aflată
în strânsă dependență de configurația circumscripției electorale.
Curtea reține că Legea nr. 35/2008 consacră un tip de scrutin
prin intermediul căruia alegerea parlamentarilor se desfășoară
în colegii uninominale, iar repartizarea mandatelor se face
potrivit regulii proporționalității, astfel cum rezultă din prevederile
art. 5 alin. (1) din lege. Comparativ cu vechiul mecanism
electoral, cel specific sistemului electoral de reprezentare
proporțională cu liste de partid închise, se modifică procedura
votului, dar nu și regula după care se repartizează mandatele
parlamentare, care rămâne circumscrisă sistemului reprezentării
proporționale.
Cu privire la semnificația egalității votului, trăsătură specifică
acestuia cuprinsă în art. 62 alin. (1) din Constituție, în legătură
cu care autorii excepției de neconstituționalitate susțin că ar fi
anihilată prin prevederile de lege criticate, Curtea Constituțională
s-a pronunțat prin Decizia nr. 2 din 30 iunie 1992, publicată în
Monitorul Oficial al României, Partea I, nr. 165 din 16 iulie 1992.
Cu acel prilej, referindu-se la sistemul de vot utilizat la acea
epocă, a statuat că egalitatea votului ăare o dublă accepțiune: pe
de o parte, fiecare alegător are dreptul la un singur vot, iar pe de
altă parte, fiecare deputat sau senator trebuie să fie desemnat
în cadrul unor circumscripții electorale egale ca populație și nu
ca număr de alegători. Aceasta pentru că, potrivit prevederilor
art. 2 din Constituția României, suveranitatea națională aparține
întregului popor român și nu numai celor care, dispunând de
dreptul de vot, sunt în măsură să participe la alegeri”.
În acord cu cele reținute în decizia menționată, Curtea
observă că prevederile Legii nr. 35/2008 asigură respectarea
conceptului de vot egal, stabilind, prin prevederile art. 4 alin. (1),
că alegătorul are dreptul la un singur vot pentru alegerea
Camerei Deputaților și la un singur vot pentru alegerea
Senatului. Și cealaltă accepțiune sesizată de Curtea
Constituțională în jurisprudența amintită este respectată în noul
sistem de vot. Astfel, art. 2 alin. (1) pct. 9 din lege definește
circumscripția electorală ca fiind unitatea administrativ-teritorială
în care se organizează alegeri și la nivelul căreia se atribuie
mandate, în funcție de rezultatele alegerilor. Aceasta este
divizată în atâtea colegii uninominale câte mandate au fost
stabilite, potrivit normei de reprezentare precizate la art. 5
alin. (2) și (3) din aceeași lege, respectiv de un deputat la 70.000
locuitori și un senator la 160.000 locuitori. Așadar, în fiecare
circumscripție electorală se alege un număr de deputați sau

4

MONITORUL OFICIAL AL ROMÂNIEI, PARTEA I, Nr. 849/8.XII.2009

senatori care nu este stabilit în mod arbitrar, ci cu respectarea
principiului egalității, pe baza unei norme egale de reprezentare
la nivelul întregii populații, fiind luați în calcul inclusiv cetățenii
români rezidenți în străinătate.
Așadar, prevederile art. 2 alin. (1) pct. 10 din Legea
nr. 35/2008, care cuprind definiția legală a colegiului uninominal,
ca subunitate a unei circumscripții electorale în care este atribuit
un singur mandat, nu contravin dispozițiilor art. 62 alin. (1) din
Constituție.
În jurisprudența sa, reprezentată de Decizia nr. 1.177 din
12 decembrie 2007, publicată în Monitorul Oficial al României,
Partea I, nr. 871 din 20 decembrie 2007, Curtea a observat că,
în virtutea dispozițiilor constituționale menționate, care prevăd
că alegerea Camerelor Parlamentului se face potrivit legii
electorale, legiuitorul are posibilitatea de a stabili prin lege tipul

sistemului electoral, precum și modalitățile concrete de
organizare și desfășurare a scrutinului. În același sens,
Constituția prevede, la art. 73 alin. (3) lit. a) că sistemul electoral
se reglementează prin lege organică. Prin aceeași decizie,
Curtea a statuat că legea poate stabili mecanisme de
transformare a voturilor în mandate și modul de atribuire a
acestora.
Criticile autorilor excepției referitoare la pretinsele situații
incorecte care au alterat ordinea finală a candidaților la funcția
de senator sau deputat au în vedere aspecte de fapt,
determinate de calculele matematice implicate de regulile noii
proceduri electorale a votului uninominal. Or, instanța de
contencios constituțional nu are competența de a se pronunța cu
privire la modalitatea concretă de aplicare în practică, în cadrul
procesului electoral, a prevederilor Legii nr. 35/2008.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 pct. 10 și art. 48 alin. (9) și (14) teza finală din Legea
nr. 35/2008 pentru alegerea Camerei Deputaților și a Senatului și pentru modificarea și completarea Legii nr. 67/2004 pentru
alegerea autorităților administrației publice locale, a Legii administrației publice locale nr. 215/2001 și a Legii nr. 393/2004 privind
Statutul aleșilor locali, excepție ridicată de Marian Enache în Dosarul nr. 219/99/2009 al Tribunalului Iași — Secția civilă și de
Valerian Sălăvăstru în Dosarul nr. 218/99/2009 al aceleiași instanțe.
Definitivă și general obligatorie.
Pronunțată în ședința publică din data de 6 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.263
din 8 octombrie 2009

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de
Zaher Aloutou în Dosarul nr. 7.901/4/2008 al Judecătoriei
Sectorului 4 București.

La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Dalati Bassam, interpretul autorizat de limba arabă solicitat
pentru a asigura traducerea în cauză.
Magistratul-asistent învederează Curții că partea Oficiul
Român pentru Imigrări a depus note scrise prin care solicită
respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate,
invocând
jurisprudența
Curții
Constituționale în materie.
C U R T E A,

având în vedere actele și lucrările dosarului, constată
următoarele:

MONITORUL OFICIAL AL ROMÂNIEI, PARTEA I, Nr. 849/8.XII.2009
Prin Încheierea din 27 februarie 2009, pronunțată în Dosarul
nr. 7.901/4/2008, Judecătoria Sectorului 4 București a
sesizat Curtea Constituțională cu excepția de
neconstituționalitate a prevederilor art. 26 alin. (1) și alin. (2)
pct. 2 din Legea nr. 122/2006 privind azilul în România.
Excepția de neconstituționalitate a fost ridicată de Zaher Aloutou
într-o cauză având ca obiect soluționarea plângerii formulate de
acesta împotriva hotărârii Oficiului Român pentru Imigrări de
respingere a cererii de acordare a unei forme de protecție din
partea statului român.
În motivarea excepției de neconstituționalitate se susține,
în esență, că textele de lege criticate sunt ăimprecise cu privire
la spectrul motivelor de pedepse sau tratamente inumane ori
degradante care permit acordarea protecției subsidiare” și, prin
lipsa de precizie și claritate, limitează sfera de aplicabilitate a
interdicției cuprinse în art. 22 alin. (2) din Constituție doar la
riscul de tratamente inumane și degradante ca urmare a unuia
dintre următoarele motive de persecuție: rasa, religia,
naționalitatea, opinia politică și apartenența la un grup social.
Judecătoria Sectorului 4 București consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate nu
este întemeiată.
Avocatul Poporului consideră că dispozițiile de lege
criticate sunt în deplină concordanță cu prevederile
constituționale și convenționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

5

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, care au
următorul conținut:
— Art. 26 alin. (1) și alin. (2) pct. 2 — ăProtecția subsidiară:
(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [...]
2. tortură, tratamente sau pedepse inumane ori degradante.”
În opinia autorului excepției de neconstituționalitate, textele
de lege criticate contravin dispozițiilor art. 22 alin. (2) din
Constituție și celor ale art. 3 din Convenția pentru apărarea
drepturilor omului și a libertăților fundamentale, ambele
referitoare la interzicerea torturii, a pedepselor și a tratamentelor
inumane ori degradante.
Examinând excepția de neconstituționalitate, Curtea observă
că textele de lege criticate au mai fost supuse controlului de
constituționalitate, prin prisma acelorași critici ca și cele
formulate în prezentul dosar și prin raportare la aceleași texte
constituționale și convenționale. Prin mai multe decizii, ca, de
exemplu, Decizia nr. 363 din 17 martie 2009, publicată în
Monitorul Oficial al României, Partea I, nr. 277 din 28 aprilie
2009, sau Decizia nr. 648 din 5 octombrie 2006, publicată în
Monitorul Oficial al României, Partea I, nr. 971 din 5 decembrie
2006, Curtea a respins ca neîntemeiată excepția, pentru
motivele acolo reținute. Întrucât nu au intervenit elemente noi,
care să justifice reconsiderarea acestei jurisprudențe, soluția și
considerentele deciziilor amintite își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. (1) și alin. (2) pct. 2 din Legea nr. 122/2006 privind
azilul în România, excepție ridicată de Zaher Aloutou în Dosarul nr. 7.901/4/2008 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 849/8.XII.2009
CURTEA CONSTITUȚIONALĂ

D E C I Z I A Nr. 1.279
din 8 octombrie 2009

referitoare la excepția de neconstituționalitate a dispozițiilor art. 20 alin. (2), art. 22 alin. (2), art. 23
alin. (2) și art. 26 alin. (2) din Legea nr. 275/2006 privind executarea pedepselor și a măsurilor
dispuse de organele judiciare în cursul procesului penal
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 22 alin. (2), art. 23 alin. (2) și art. 26 alin. (2)
din Legea nr. 275/2006 privind executarea pedepselor și a
măsurilor dispuse de organele judiciare în cursul procesului
penal, invocată de Mihai Costea în Dosarul nr. 296/302/2009 al
Judecătoriei Sectorului 5 București, excepție ce face obiectul
Dosarului nr. 1.751 D/2009.
La apelul nominal lipsește autorul excepției, față de care
procedura de citare este legal îndeplinită.
Curtea dispune a se face apelul și în Dosarul nr. 1.811 D/2009,
având ca obiect excepția de neconstituționalitate a dispozițiilor
art. 20 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție invocată de Omer Kaya în Dosarul
nr. 855/302/2009 al Judecătoriei Sectorului 5 București.
La apelul nominal lipsește autorul excepției, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.751 D/2009 și
nr. 1.811 D/2009, pune în discuție, din oficiu, problema conexării
cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.811 D/2009
la Dosarul nr. 1.751 D/2009, care a fost primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin încheierile din 25 martie 2009 și, respectiv, 13 aprilie
2009, pronunțate în dosarele nr. 296/302/2009 și, respectiv,
nr. 855/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 20 alin. (2), art. 22
alin. (2), art. 23 alin. (2) și art. 26 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Mihai Costea și, respectiv, Omer Kaya.
În motivarea excepției de neconstituționalitate, similară
în dosarele conexate, se susține, în esență, că dispozițiile art. 20
alin. (2), art. 22 alin. (2) și art. 23 alin. (2) din Legea nr. 275/2006

sunt neconstituționale, deoarece ăstabilirea în mod arbitrar și pe
criterii imprecis determinate nu pot decât să determine o
inegalitate a cetățenilor în fața legii, lăsată la îndemâna unui
organ de autoritate publică așa cum este Comisia de
individualizare a regimului de executare a pedepsei”. Aprecierea
că decizia o are judecătorul delegat este neconformă cu dreptul
la integritate psihică, întrucât acesta decide pe baza raportului
Comisiei, care poate dispune ăîn mod excepțional”, fără
stabilirea unor limite, ce înseamnă regimul pe care urmează să
îl suporte deținutul. Se conchide în sensul că sintagma ăîn mod
excepțional” îngrădește nepermis drepturile fundamentale și se
impune înlăturarea ei. În ceea ce privește celelalte dispoziții din
Legea nr. 275/2006 criticate, se susține că sunt
neconstituționale în raport de art. 24 din Constituție, deoarece,
în fața judecătorului delegat, persoana condamnată nu poate
beneficia de un apărător ales sau din oficiu.
Judecătoria Sectorului 5 București apreciază că excepția
de neconstituționalitate este neîntemeiată, arătând că, prin
decizii recente, Curtea Constituțională s-a pronunțat asupra
acelorași aspecte.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie, consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 275/2006 privind executarea pedepselor și
a măsurilor dispuse de organele judiciare în cursul procesului
penal, publicată în Monitorul Oficial al României, Partea I,
nr. 627 din 20 iulie 2006, cuprinse în art. 20 alin. (2), art. 22
alin. (2) și art. 23 alin. (2), având un conținut identic, respectiv:
ăÎn mod excepțional, natura și modul de săvârșire a infracțiunii,
precum și persoana condamnatului pot determina includerea
persoanei condamnate în regimul de executare imediat inferior
ca grad de severitate.”, precum și cele ale art. 26 alin. (2) din
același act normativ, potrivit cărora ăSchimbarea regimului de
executare a pedepselor privative de libertate în regimul imediat
inferior ca grad de severitate se poate dispune dacă persoana
condamnată a avut o bună conduită și a făcut eforturi serioase
pentru reintegrare socială, în special în cadrul activităților

MONITORUL OFICIAL AL ROMÂNIEI, PARTEA I, Nr. 849/8.XII.2009
educative, culturale, terapeutice, de consiliere psihologică și
asistență socială, al instruirii școlare și al formării profesionale,
precum și în cadrul muncii prestate”.
În susținerea excepției se invocă dispozițiile constituționale
cuprinse în art. 1 alin. (4) privind separația puterilor în stat, în
art. 16 — Egalitatea în drepturi, în art. 22 — Dreptul la viață și
la integritate fizică și psihică și în art. 24 — Dreptul la apărare.
Examinând excepția de neconstituționalitate, Curtea
constată că dispozițiile criticate au mai fost supuse controlului de
constituționalitate în raport de prevederile Legii fundamentale
invocate în prezenta cauză, și față de critici similare.
În acest sens sunt, de exemplu, Decizia nr. 1.143 din
15 septembrie 2009, publicată în Monitorul Oficial al României,
Partea I, nr. 679 din 9 octombrie 2009, Decizia nr. 180 din
12 februarie 2009, publicată în Monitorul Oficial al României,

7

Partea I, nr. 158 din 13 martie 2009, Decizia nr. 1.308 din
2 decembrie 2008, publicată în Monitorul Oficial al României,
Partea I, nr. 871 din 23 decembrie 2008, Decizia nr. 827 din
2 octombrie 2007, publicată în Monitorul Oficial al României,
Partea I, nr. 721 din 25 octombrie 2007, și Decizia nr. 534 din
31 mai 2007, publicată în Monitorul Oficial al României, Partea I,
nr. 428 din 27 iunie 2007, prin care Curtea a respins, pentru
considerentele acolo reținute, excepții de neconstituționalitate
având ca obiect aceleași texte din Legea nr. 275/2006, criticate
fie distinct, fie alături de alte dispoziții ale aceleiași legi.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
anterior, precum și considerentele care au fundamentat-o sunt
valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 20 alin. (2), art. 22 alin. (2), art. 23 alin. (2) și art. 26 alin. (2)
din Legea nr. 275/2006 privind executarea pedepselor și a măsurilor dispuse de organele judiciare în cursul procesului penal,
excepție ridicată de Mihai Costea și, respectiv, Omer Kaya în dosarele nr. 296/302/2009 și, respectiv, nr. 855/302/2009 ale
Judecătoriei Sectorului 5 București.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.305
din 13 octombrie 2009

referitoare la excepția de neconstituționalitate a dispozițiilor art. 22 alin. (3)
din Legea sindicatelor nr. 54/2003
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 22 alin. (3) din Legea sindicatelor nr. 54/2003,
excepție ridicată de Direcția Generală de Asistență Socială și
Protecția Copilului Bihor în Dosarul nr. 4.353/325/2008 al
Judecătoriei Timișoara.

La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2009, pronunțată în Dosarul
nr. 4.353/325/2008, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 22 alin. (3) din Legea sindicatelor
nr. 54/2003. Excepția a fost ridicată de Direcția Generală de
Asistență Socială și Protecția Copilului Bihor cu prilejul
soluționării unei cauze civile având ca obiect obligația de a face.
În motivarea excepției de neconstituționalitate autorul
acesteia susține, în esență, că prevederile art. 22 alin. (3) din

8

MONITORUL OFICIAL AL ROMÂNIEI, PARTEA I, Nr. 849/8.XII.2009

Legea nr. 54/2003, care instituie pentru unitățile în care sunt
constituite
organizații
sindicale
care
au
dobândit
reprezentativitate obligația de a pune la dispoziția acestora
spațiile corespunzătoare funcționării lor și de a asigura dotările
necesare desfășurării activității prevăzute de lege, încalcă
dreptul de proprietate publică al unităților care au în administrare
bunuri proprietate publică. În acest sens, arată că dreptul de
administrare asupra unor astfel de bunuri ăeste modalitatea
juridică de exercitare, în planul dreptului civil, a însuși dreptului
de proprietate publică”, iar proprietatea publică este inalienabilă,
ea putând fi doar dată în administrare, concesionată sau
închiriată.
Judecătoria Timișoara consideră că excepția de
neconstituționalitate nu este întemeiată, limitarea dreptului de
proprietate fiind impusă de necesitatea garantării exercitării
efective a dreptului de asociere liberă a cetățenilor în sindicate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului, invocând jurisprudența Curții
Constituționale prin deciziile nr. 50/2004, nr. 475/2007 și
nr. 1.180/2008, consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 22 alin. (3) din Legea sindicatelor nr. 54/2003,
publicată în Monitorul Oficial al României, Partea I, nr. 73 din
5 februarie 2003, dispoziții potrivit cărora ăUnitățile în care sunt

constituite
organizații
sindicale
care
au
dobândit
reprezentativitatea, în condițiile legii, sunt obligate să pună, cu
titlu gratuit, la dispoziția organizațiilor sindicale, spațiile
corespunzătoare funcționării acestora și să asigure dotările
necesare desfășurării activității prevăzute de lege.”
Autorul excepției consideră că acest text de lege este contrar
prevederilor art. 136 alin. (2) din Constituție referitor la
garantarea și ocrotirea proprietății publice.
Examinând excepția de neconstituționalitate, Curtea
constată că prevederile art. 22 alin. (3) din Legea nr. 54/2003
nu fac distincție în ceea ce privește natura bunurilor ce trebuie
puse la dispoziția sindicatelor de către unități, respectiv dacă
aceste bunuri sunt proprietate publică ori privată.
În ceea ce privește bunurile proprietate privată, Curtea, prin
Decizia nr. 50 din 12 februarie 2004, publicată în Monitorul
Oficial al României, Partea I, nr. 168 din 26 februarie 2004, și
Decizia nr. 1.180 din 6 noiembrie 2008, publicată în Monitorul
Oficial al României, Partea I, nr. 823 din 8 decembrie 2008, a
reținut că restrângerea adusă acestui drept este conformă
prevederilor constituționale și este justificată de nevoia de a
garanta efectivitatea exercitării dreptului de asociere liberă a
cetățenilor în sindicate, prevăzut de art. 40 alin. (1) din
Constituție.
În ceea ce privește proprietatea publică, Curtea constată că
argumentele autorului excepției pleacă de la premisa potrivit
căreia obligația impusă de art. 22 alin. (3) din Legea nr. 54/2003
aduce atingere însuși caracterului inalienabil al proprietății
publice. Or, textul de lege criticat nu obligă la înstrăinarea
bunurilor, ci doar la restrângerea folosinței acestora de către cel
căruia i-au fost date în administrare, în anumite condiții
justificate de necesitatea protejării unui drept fundamental.
Astfel, restrângerea are în vedere conținutul dreptului de
administrare, fără a afecta atributele dreptului de proprietate
publică. În acest context, trebuie menționat că dreptul de
administrare nu este absolut, condițiile exercitării fiind stabilite
prin actul de dare în administrare și, în același timp, limitate de
cadrul legal existent. De asemenea, trebuie amintit faptul că
prima rațiune a bunurilor proprietate publică este aceea de a
servi uzului sau interesului public, iar contractul de administrare,
deși reprezintă o modalitate de a asigura o mai bună și eficientă
exploatare a acestor bunuri, îmbinând interesul public cu cel
privat, nu trebuie să se îndepărteze de la acest prim obiectiv.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 22 alin. (3) din Legea sindicatelor nr. 54/2003, excepție ridicată
de Direcția Generală de Asistență Socială și Protecția Copilului Bihor în Dosarul nr. 4.353/325/2008 al Judecătoriei Timișoara.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 849/8.XII.2009

9

CURTEA CONSTITUȚIONALĂ

D E C I Z I A Nr. 1.307
din 13 octombrie 2009

referitoare la excepția de neconstituționalitate a dispozițiilor art. 14 alin. (2)
din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 14 alin. (2) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, excepție
ridicată de Societatea Comercială ăAuto Remus” — S.R.L. din
Botoșani, prin reprezentantul acesteia, Remus-Ioan
Dăscălescu, în Dosarul nr. 1.604/193/E/2008 al Tribunalului
Botoșani — Secția comercială, contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, invocând jurisprundența
în materie a Curții Constituționale, pune concluzii de respingere
a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 2 februarie 2009, pronunțată în Dosarul
nr. 1.604/193/E/2008, Tribunalul Botoșani — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 14 alin. (2) din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice fiscale.
Excepția a fost ridicată de Societatea Comercială ăAuto Remus” —
S.R.L. din Botoșani, prin reprezentantul acesteia, Remus-Ioan
Dăscălescu, cu prilejul soluționării recursului formulat împotriva
Sentinței civile nr. 2.400 din 12 mai 2008, pronunțată de
Judecătoria Botoșani în Dosarul nr. 1.604/193/2008.
În motivarea excepției de neconstituționalitate autorul
acesteia susține, în esență, că dispozițiile art. 14 alin. (2) din
Ordonanța de urgență a Guvernului nr. 28/1999 îngrădesc
dreptul la muncă al salariaților care lucrau în unitatea a cărei
activitate a fost suspendată ca urmare a aplicării unei sancțiuni
contravenționale. Astfel, locul de muncă al acestora este lăsat la
discreția organului constatator, chiar dacă respectivul salariat
nu are nicio legătură cu respectarea sau nerespectarea de către
agentul economic a prevederilor Ordonanței de urgență a
Guvernului nr. 28/1999. Stabilind sancțiunea suspendării
activității economice, actul normativ amintit nu a prevăzut și
măsuri de protejare a salariaților, deși contractul de muncă a
fost desființat printr-un act de putere, fără ca ei să aibă vreo vină.
Tribunalul Botoșani — Secția comercială, contencios
administrativ și fiscal consideră că excepția de
neconstituționalitate nu este întemeiată. Astfel, arată că măsura
dispusă prin procesul-verbal de constatare a contravenției nu

afectează în mod direct raporturile de muncă dintre societate și
salariați, în sensul că suspendarea raporturilor de muncă nu
intervine de drept, ci doar ca urmare a unui act unilateral al
angajatorului, ulterior.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că, raportat la conținutul
dreptului la muncă, care presupune libertatea alegerii profesiei,
meseriei sau ocupației, libertatea alegerii locului de muncă,
protecția socială a muncii, retribuția muncii depuse, dreptul la
negocieri colective și caracterul obligatoriu al convențiilor
colective încheiate ca urmare a acestor negocieri, nu se poate
reține încălcarea acestui drept. De asemenea, în ceea ce
privește critica de neconstituționalitate raportată la prevederile
art. 53 din Constituție, arată că măsura dispusă de textul de lege
criticat este justificată de imperativul protejării interesului social
și al ordinii de drept prin adoptarea unor măsuri specifice de
preîntâmpinare și sancționare a faptelor care generează sau ar
putea genera fenomene economice negative, cum ar fi
evaziunea fiscală.
Avocatul Poporului, invocând jurisprudența Curții
Constituționale prin deciziile nr. 897/2007 și nr. 124/2008,
consideră că textul de lege criticat este constituțional.
Președinții celor două Camere ale Parlamentului nu au
comunicat punctele de vedere solicitate cu privire la excepția de
neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 14 alin. (2) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, republicată în
Monitorul Oficial al României, Partea I, nr. 75 din 21 ianuarie
2005, dispoziții potrivit cărora ăNerespectarea de către agenții
economici a prevederilor art. 10 lit. b), referitoare la neutilizarea
aparatelor de marcat electronice fiscale, neemiterea bonurilor
fiscale pentru toate bunurile livrate sau serviciile prestate,
emiterea de bonuri cu o valoare inferioară celei reale și
nereintroducerea datelor înscrise pe rola-jurnal privind
tranzacțiile efectuate de la ultima închidere zilnică până în
momentul ștergerii memoriei operative, atrage și suspendarea
activității unității pe o perioadă de 3 luni.”
Autorul excepției consideră că acest text de lege este contrar
prevederilor art. 41 alin. (1) și art. 53 din Constituție referitoare

10

MONITORUL OFICIAL AL ROMÂNIEI, PARTEA I, Nr. 849/8.XII.2009

la dreptul la muncă, respectiv restrângerea exercițiului unor
drepturi sau libertăți.
Examinând excepția de neconstituționalitate, Curtea
constată că autorul excepției pornește de la premisa potrivit
căreia instituirea sancțiunii complementare a suspendării
activității agentului economic pentru o perioadă de 3 luni aduce
atingere exercițiului dreptului la muncă. În realitate, Curtea
observă că această normă nu produce efecte decât în măsura
în care agentul economic, care are și calitate de angajator, nu
respectă obligațiile impuse de lege privind utilizarea aparatelor
de marcat electronice fiscale. Așadar, din această perspectivă,
se poate afirma că restrângerile aduse dreptului la muncă sunt
cauzate nu de textul de lege criticat în sine, ci de atitudinea

culpabilă a agentului economic, prin nerespectarea obligațiilor
legale. În plus, art. 14 alin. (2) din Ordonanța de urgență a
Guvernului nr. 28/1999 nu prevede încetarea existenței
agentului economic și, ca urmare, a locurilor de muncă, astfel că
nu se poate susține că sancțiunea suspendării activității atrage
în mod necesar și desfacerea contractelor de muncă.
De altfel, asupra conformității dispozițiilor art. 14 alin. (2) din
Ordonanța de urgență a Guvernului nr. 28/1999 cu prevederile
constituționale care consacră dreptul la muncă, Curtea s-a mai
pronunțat și prin Decizia nr. 667 din 10 octombrie 2006,
publicată în Monitorul Oficial al României, Partea I, nr. 931 din
16 noiembrie 2006, ale cărei considerente își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (2) din Ordonanța de urgență a Guvernului nr. 28/1999
privind obligația operatorilor economici de a utiliza aparate de marcat electronice fiscale, excepție ridicată de Societatea Comercială
ăAuto Remus” — S.R.L. din Botoșani, prin reprezentantul acesteia, Remus-Ioan Dăscălescu, în Dosarul nr. 1.604/193/E/2008 al
Tribunalului Botoșani — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.309
din 13 octombrie 2009

referitoare la excepția de neconstituționalitate a dispozițiilor art. 261 alin. (2) și art. 275 alin. (5)
din Ordonanța de urgență a Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a contractelor de concesiune de servicii
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 261 alin. (2) și art. 275 alin. (5) din Ordonanța
de urgență a Guvernului nr. 34/2006 privind atribuirea
contractelor de achiziție publică, a contractelor de concesiune
de lucrări publice și a contractelor de concesiune de servicii,
excepție ridicată de Societatea Comercială ăMicrocomputer
Service” — S.A. din Craiova în Dosarul nr. 28/36/2009 al Curții
de Apel Constanța — Secția comercială, maritimă și fluvială,
contencios administrativ și fiscal.

La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, invocând jurisprundența
în materie a Curții Constituționale, pune concluzii de respingere
a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2009, pronunțată în Dosarul
nr. 28/36/2009, Curtea de Apel Constanța –— Secția
comercială, maritimă și fluvială, contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 261 alin. (2) și
art. 275 alin. (5) din Ordonanța de urgență a Guvernului
nr. 34/2006 privind atribuirea contractelor de achiziție
publică, a contractelor de concesiune de lucrări publice și
a contractelor de concesiune de servicii. Excepția a fost
ridicată de Societatea Comercială ăMicrocomputer Service” — S.A.

MONITORUL OFICIAL AL ROMÂNIEI, PARTEA I, Nr. 849/8.XII.2009
din Craiova cu prilejul soluționării unei plângeri în contencios
administrativ.
În motivarea excepției de neconstituționalitate autorul
acesteia susține, în esență, că prevederile art. 261 alin. (2) și
art. 275 alin. (5) din Ordonanța de urgență a Guvernului
nr. 34/2006 sunt contrare art. 24, art. 124 și art. 127 din
Constituție, precum și principiului separației puterilor în stat. În
acest sens, arată că declararea neconstituționalității acestor
texte de lege este necesară pentru a preveni un comportament
abuziv, precum cel al Consiliului Național de Soluționare a
Contestațiilor, care a soluționat în mod neadecvat contestația
formulată de autorul excepției.
Curtea de Apel Constanța — Secția comercială, maritimă
și fluvială, contencios administrativ și fiscal consideră că
excepția de neconstituționalitate nu este întemeiată. Astfel, arată
că procedura desfășurată în fața Consiliului Național de
Soluționare a Contestațiilor este o procedură administrativ
jurisdicțională legitimată prin dispozițiile constituționale, care nu
substituie procedura desfășurată în fața instanțelor de judecată,
iar prevederile art. 124 și art. 126 din Constituție reglementează
principii aplicabile la instanțele judecătorești, neputând fi
extrapolate și asupra altor organe cu activitate jurisdicțională.
Sub un alt aspect, modalitatea de reglementare a procedurii
administrativ jurisdicționale la Consiliul Național de Soluționare
a Contestațiilor și de numire a membrilor acestui organism nu
contravin principiului constituțional al garantării dreptului la
apărare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele de vedere solicitate cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, prevederile Constituției, precum și Legea nr. 47/1992,
reține următoarele:

11

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 261 alin. (2) și art. 275 alin. (5) din Ordonanța de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, publicată în
Monitorul Oficial al României, Partea I, nr. 418 din 15 mai 2006
și aprobată cu modificări și completări prin Legea nr. 337/2006,
publicată în Monitorul Oficial al României, Partea I, nr. 625 din
20 iulie 2006.
Textele de lege criticate au următorul conținut:
— Art. 261 alin. (2): ăMembrii Consiliului sunt selecționați pe
baza aptitudinilor profesionale și a bunei reputații. Candidații
trebuie să aibă studii universitare de lungă durată, o vechime
de 9 ani în domeniul juridic, economic sau tehnic, precum și o
experiență de cel puțin 2 ani în domeniul achizițiilor publice.”;
— Art. 275 alin. (5): ăProcedura în fața Consiliului este scrisă,
iar părțile vor fi audiate numai dacă acest lucru este considerat
necesar de către completul de soluționare a contestației.”
Autorul excepției consideră că aceste texte de lege sunt
contrare următoarelor texte din Constituție: art. 1 alin. (4) care
consacră principiul separației puterilor în stat, art. 24 referitor la
dreptul la apărare, art. 124 referitor la înfăptuirea justiției și
art. 127 privind caracterul public al dezbaterilor în fața
instanțelor de judecată.
Examinând excepția de neconstituționalitate, Curtea
constată că, în motivarea acesteia, autorul invocă exclusiv
aspecte de aplicare a legii, fără a arăta în ce mod textele de lege
criticate încalcă dispozițiile constituționale invocate.
Așa fiind, Curtea nu poate reține decât faptul că existența
unui organ administrativ jurisdicțional, așa cum este Consiliul
Național de Soluționare a Contestațiilor, și procedura în fața
acestui organ nu sunt contrare dispozițiilor constituționale
referitoare la înfăptuirea justiției și garanțiile procesuale, întrucât
decizia acestui organ poate fi atacată în fața unei instanțe
judecătorești. Astfel, dispozițiile art. 283 alin. (1) din Ordonanța
de urgență a Guvernului nr. 34/2006 stabilesc dreptul persoanei
interesate de a formula plângere împotriva deciziei pronunțate
de Consiliu, instanța competentă să o soluționeze fiind curtea
de apel — secția de contencios-administrativ și fiscal pe raza
căreia se află sediul autorității contractante.
De altfel, Curtea s-a mai pronunțat în acest sens și prin
Decizia nr. 732 din 24 iunie 2008, publicată în Monitorul Oficial
al României, Partea I, nr. 592 din 7 august 2008.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 261 alin. (2) și art. 275 alin. (5) din Ordonanța de urgență a
Guvernului nr. 34/2006 privind atribuirea contractelor de achiziție publică, a contractelor de concesiune de lucrări publice și a
contractelor de concesiune de servicii, excepție ridicată de Societatea Comercială ăMicrocomputer Service” — S.A. din Craiova în
Dosarul nr. 28/36/2009 al Curții de Apel Constanța — Secția comercială, maritimă și fluvială, contencios administrativ și fiscal.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

12

MONITORUL OFICIAL AL ROMÂNIEI, PARTEA I, Nr. 849/8.XII.2009
CURTEA CONSTITUȚIONALĂ

D E C I Z I A Nr. 1.325
din 13 octombrie 2009

referitoare la excepția de neconstituționalitate a dispozițiilor art. 109 din Legea nr. 188/1999
privind Statutul funcționarilor publici
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 109 din Legea nr. 188/1999 privind Statutul
funcționarilor publici, excepție ridicată de Sindicatul ăAcord”
Târgu Mureș, în numele și pentru membrul de sindicat Nicolae
Țifrea, în Dosarul nr. 2.207.1/102/2007 al Curții de Apel Târgu
Mureș — Secția comercială, de contencios administrativ și
fiscal.
La apelul nominal răspund autorul excepției, reprezentat de
președintele său, domnul Puiu Lucian Ciprian, și partea Nicolae
Țifrea, personal, lipsind celelalte părți, față de care procedura
de citare a fost legal îndeplinită.
Magistratul-asistent informează Curtea că la dosar au fost
transmise, din partea autorului excepției, concluzii scrise pentru
admiterea excepției, iar din partea părții Direcția Generală de
Asistență Socială și Protecție a Copilului Mureș, note scrise în
sensul respingerii excepției, precum și cererea de judecare a
cauzei în lipsă.
Cauza fiind în stare de judecată, președintele Curții acordă
cuvântul reprezentantului autorului excepției, care solicită
admiterea excepției de neconstituționalitate. În acest sens, arată
că dispozițiile art. 109 din Legea nr. 188/1999 privind Statutul
funcționarilor publici instituie discriminări, blochează dreptul la
soluționarea cauzei într-un termen rezonabil și liberul acces la
justiție al funcționarului public care, pentru apărarea drepturilor
sale bănești ce decurg din raportul de serviciu, trebuie, spre
deosebire de persoanele care lucrează în aceeași instituție, dar
pe baza unui contract individual de muncă, să se adreseze
instanței de contencios administrativ, și nu celei de drept comun,
fiind astfel obligat să se supună procedurii contenciosului
administrativ, care nu asigură, pentru soluționarea litigiilor de
muncă, celeritatea specifică naturii acestor cauze. Arată că
drepturile ce constituie obiectul unor astfel de litigii nu decurg, în
cazul funcționarului public, din acte administrative, ci din acte
normative, astfel încât să fie justificată competența instanței de
contencios administrativ în această materie. Mai adaugă că, față
de jurisprudența în materie a Curții Constituționale, elementele
de noutate pe care le relevă în motivarea excepției constau în
invocarea art. 14 din Convenția pentru apărarea drepturilor
omului și a libertăților fundamentale și a jurisprudenței în
domeniu a Curții Europene a Drepturilor Omului.
Partea Nicolae Țifrea lasă la aprecierea Curții soluționarea
excepției de neconstituționalitate.

Reprezentantul Ministerului Public pune concluzii de
respingere ca inadmisibilă a excepției de neconstituționalitate,
indicând, în acest sens, jurisprudența în materie a Curții
Constituționale, respectiv Decizia nr. 23/2008.
C U R T E A,

având în vedere actele și lucrările dosarului, reține următoarele:
Prin Încheierea din 2 aprilie 2009, pronunțată în Dosarul
nr. 2.207.1/102/2007, Curtea de Apel Târgu Mureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 109 din Legea nr. 188/1999 privind
Statutul funcționarilor publici, republicată.
Excepția a fost ridicată de Sindicatul ăAcord” Târgu Mureș, în
numele și pentru membrul de sindicat Nicolae Țifrea, într-o
cauză privind soluționarea unui recurs formulat împotriva unei
sentințe civile prin care a fost admisă o acțiune privind
acordarea unor drepturi salariale constând în sporuri, litigiu în
cadrul căruia instanța de fond (Tribunalul Mureș) a respins ca
neîntemeiată excepția necompetenței materiale invocate de
același autor al excepției, în temeiul textului de lege criticat
pentru neconstituționalitate.
În motivarea excepției de neconstituționalitate autorul
acesteia arată că dispozițiile de lege criticate, stabilind
competența materială a instanțelor de contencios administrativ
pentru judecarea cauzelor ce au ca obiect raportul de serviciu al
funcționarului public, conduc la discriminarea acestei categorii
de salariați în raport cu personalul contractual în ceea ce
privește soluționarea în fond a litigiilor de muncă (conflicte de
drepturi) ivite la nivelul instituțiilor publice angajatoare. Se arată,
în acest sens, că personalului contractual îi este aplicabilă
procedura de soluționare a litigiilor de muncă, care prezintă
anumite particularități guvernate de principiul urgenței, în timp ce
funcționarul public trebuie să respecte regulile specifice
contenciosului administrativ, cum ar fi procedura prealabilă,
obligativitatea timbrării acțiunii, acordarea unor termene de
judecată de 30 de zile sau chiar mai mari, sarcina probei ce
revine reclamantului-funcționar public, lipsa urgenței în
administrarea probelor sau hotărârile în primă instanță, care nu
sunt definitive și executorii. Toate aceste diferențe procedurale
creează o inegalitate de tratament juridic ce nu poate fi justificată
de existența unor distincții obiective și rezonabile între cele două
categorii de salariați ai aceleiași instituții publice, astfel că textul
de lege criticat contrazice, pe de o parte, atât principiul
interzicerii discriminării, statuat de art. 14 din Convenția pentru
apărarea drepturilor omului și a libertăților fundamentale, cât și
jurisprudența în această materie a Curții Europene a Drepturilor
Omului. Mai mult, se precizează că, în accepțiunea Înaltei Curți
de Casație și Justiție, reflectată în considerentele unor decizii
de speță indicate, ălitigiile având ca obiect drepturi de natură
patrimonială ale funcționarului public sunt de competența
instanței specializate pe litigii de muncă (conflicte de drepturi),
iar nu de competența instanțelor de contencios administrativ”.

MONITORUL OFICIAL AL ROMÂNIEI, PARTEA I, Nr. 849/8.XII.2009
Aceasta deoarece competența materială funcțională (pe
atribuții), determinată obiectiv după natura litigiului ori după
diferite criterii subsidiare, este întotdeauna absolută, iar prin
norme speciale, de strictă interpretare, art. 109 din Legea
nr. 188/1999 reglementează, limitativ, competența materială de
soluționare doar cu privire la conflicte de muncă având ca obiect
contestarea sancțiunii disciplinare, a ordinului sau dispoziției de
imputare ori a actului administrativ prin care s-a dispus
modificarea, suspendarea ori încetarea raportului de serviciu.
Rezultă că orice alte litigii de muncă sunt de competența
instanțelor prevăzute de art. 284 alin. (1) din Codul muncii, iar nu
a instanțelor de contencios administrativ. În sfârșit, la aceeași
concluzie ajunge și doctrina de specialitate în materie, la care
autorul excepției face referire.
Curtea de Apel Târgu Mureș — Secția comercială, de
contencios administrativ și fiscal apreciază că excepția de
neconstituționalitate este neîntemeiată. Aplicându-i-se regulile
specifice contenciosului administrativ, funcționarul public nu este
defavorizat sub aspectul respectării principiului celerității și al
termenului rezonabil, de vreme ce Legea nr. 554/2004 cuprinde
norme care în mod expres prevăd termene stricte de soluționare
a litigiilor în discuție, dacă acestea nu au putut fi evitate pe cale
amiabilă, prin procedura plângerii prealabile.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, apreciază că
dispozițiile art. 109 din Legea nr. 188/1999 privind Statutul
funcționarilor publici, republicată, sunt constituționale, indicând
în acest sens deciziile nr. 23/2008 și nr. 942/2007, prin care
Curtea
Constituțională
a
soluționat
excepții
de
neconstituționalitate asemănătoare.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate până la data întocmirii
raportului.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 109 din Legea nr. 188/1999 privind Statutul
funcționarilor publici, republicată în Monitorul Oficial al
României, Partea I, nr. 365 din 29 mai 2007, având următoarea
redactare: ăCauzele care au ca obiect raportul de serviciu al
funcționarului public sunt de competența instanțelor de
contencios administrativ, cu excepția situațiilor pentru care este
stabilită expres prin lege competența altor instanțe.”
Autorul excepției de neconstituționalitate invocă prevederile
constituționale ale art. 16 — ăEgalitatea în drepturi”, art. 21 —
ăAccesul liber la justiție”, art. 41 — ăMunca și protecția socială a
muncii”, art. 52 — ăDreptul persoanei vătămate de o autoritate
publică” și ale art. 126 — ăInstanțele judecătorești”.

13

Analizând excepția de neconstituționalitate, Curtea
Constituțională constată că dispozițiile art. 109 din Legea
nr. 188/1999 privind Statutul funcționarilor publici, republicată,
au mai fost supuse controlului de constituționalitate. De
exemplu, prin Decizia nr. 23 din 15 ianuarie 2008, publicată în
Monitorul Oficial, Partea I, nr. 94 din 6 februarie 2008, sau prin
Decizia nr. 170 din 27 februarie 2007, publicată în Monitorul
Oficial al României, Partea I, nr. 264 din 19 aprilie 2007 (asupra
art. 911 în redactarea anterioară ultimei republicări a Legii
nr. 188/1999, actualul art. 109), Curtea, pentru motivele acolo
arătate, a respins excepția de neconstituționalitate, reținând, în
esență, că Legea nr. 188/1999 privind Statutul funcționarilor
publici transpune în planul legii organice prevederile art. 126
alin. (2) din Constituție, potrivit cărora ăCompetența instanțelor
judecătorești și procedura de judecată sunt prevăzute numai
prin lege”. Cu referire la criticile privind încălcarea art. 16 alin. (1)
din Constituție, Curtea a statuat, cu același prilej, că art. 109 din
lege nu cuprinde prevederi contrare principiului egalității
cetățenilor în fața legii și a autorităților publice, fără privilegii și
fără discriminări, întrucât, potrivit art. 73 alin. (3) lit. j) din Legea
fundamentală, statutul funcționarilor publici se stabilește prin
lege organică, iar voința legiuitorului cu privire la acesta se
regăsește în cuprinsul Legii nr. 188/1999. Totodată, a mai reținut
că textul legal criticat, stabilind instanța competentă să
soluționeze litigiile având ca obiect raportul de serviciu al
funcționarului public, dispune chiar în sensul asigurării accesului
liber la justiție, și nu al blocării acestui drept, la fel cum și art. 52
din Constituție, invocat, este pe deplin reflectat și aplicat prin
prevederile aceluiași text. Dispozițiile art. 41 și ale art. 123 din
Legea fundamentală, pretins încălcate, nu au incidență în
cauză.
Curtea constată că cele statuate prin deciziile evocate își
mențin valabilitatea și în prezenta cauză, de vreme ce nu au
intervenit elemente noi, care să justifice schimbarea acestei
jurisprudențe.
În ceea ce privește așa-numitele elemente de noutate
invocate de autorul excepției față de cele deja examinate de
Curtea Constituțională prin deciziile menționate, se observă, pe
de o parte, că instanța de contencios constituțional a analizat
conformitatea prevederilor art. 109 din Legea nr. 188/1999
privind Statutul funcționarilor publici față de exigențele
principiului egalității și al nediscriminării, astfel cum este garantat
de art. 16 din Constituție, iar aceleași considerente, mai sus
redate, sunt valabile și în situația pretinsei contrarietăți față de
dispozițiile art. 14 din Convenția pentru apărarea drepturilor
omului și a libertăților fundamentale și față de jurisprudența
Curții Europene a Drepturilor Omului referitoare la interzicerea
discriminării. Totodată, Curtea Constituțională observă că, în
cuprinsul motivării excepției, autorul acesteia face trimiteri la o
serie de decizii de speță ale Înaltei Curți de Casație și Justiție și
la considerații extrase din doctrina juridică de specialitate.
Aceste referiri nu pot avea, însă, valoarea unor veritabile
argumente care să motiveze neconstituționalitatea textului de
lege criticat, ci susțin, mai degrabă, demersul autorului excepției
de a solicita Curții Constituționale să pronunțe o soluție prin care
normele juridice atacate să fie interpretate spre o corectă și
unitară aplicare, competență ce nu aparține, însă, Curții
Constituționale.

14

MONITORUL OFICIAL AL ROMÂNIEI, PARTEA I, Nr. 849/8.XII.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 109 din Legea nr. 188/1999 privind Statutul funcționarilor
publici, excepție ridicată de Sindicatul ăAcord” Târgu Mureș, în numele și pentru membrul de sindicat Nicolae Țifrea, în Dosarul
nr. 2.207.1/102/2007 al Curții de Apel Târgu Mureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 1.390
din 29 octombrie 2009

referitoare la excepția de neconstituționalitate a dispozițiilor art. 1—4 din Ordonanța Guvernului
nr. 10/2007 privind creșterile salariale ce se vor acorda în anul 2007 personalului bugetar salarizat
potrivit Ordonanței de urgență a Guvernului nr. 24/2000 privind sistemul de stabilire a salariilor
de bază pentru personalul contractual din sectorul bugetar și personalului salarizat potrivit
anexelor nr. II și III la Legea nr. 154/1998 privind sistemul de stabilire a salariilor de bază
în sectorul bugetar și a indemnizațiilor pentru persoane care ocupă funcții de demnitate publică
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1—4 din Ordonanța Guvernului nr. 10/2007
privind creșterile salariale ce se vor acorda în anul 2007
personalului bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a salariilor de
bază pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de bază în
sectorul bugetar și a indemnizațiilor pentru persoane care ocupă
funcții de demnitate publică, excepție ridicată din oficiu de
Curtea de Apel Constanța — Secția civilă, minori și familie, litigii
de muncă și asigurări sociale în Dosarul acesteia
nr. 2.494/88/2007.
La apelul nominal se constată lipsa părților, față de care
procedura de citare a fost legal îndeplinită.

Președintele dispune a se face apelul și în dosarele
nr. 2.839D/2009, nr. 3.430D—3.434D/2009, nr. 3.530D/2009,
nr. 3.531D/2009, nr. 5.132D/2009, nr. 5.133D/2009,
nr. 5.213D/2009, nr. 5.270D/2009 și nr. 5.271D/2009, având ca
obiect o excepție de neconstituționalitate similară cu cea ridicată
în Dosarul nr. 2.543D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 2.839D/2009,
nr. 3.430D—3.434D/2009, nr. 3.530D/2009, nr. 3.531D/2009,
nr. 5.132D/2009, nr. 5.133D/2009, nr. 5.213D/2009,
nr. 5.270D/2009 și nr. 5.271D/2009 la Dosarul nr. 2.543D/2009.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 2.839D/2009,
nr. 3.430D—3.434D/2009, nr. 3.530D/2009, nr. 3.531D/2009,
nr. 5.132D/2009, nr. 5.133D/2009, nr. 5.213D/2009,
nr. 5.270D/2009 și nr. 5.271D/2009 la Dosarul nr. 2.543D/2009,
care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care apreciază că
excepția ridicată este inadmisibilă, întrucât textul legal criticat
nu mai este în vigoare.

MONITORUL OFICIAL AL ROMÂNIEI, PARTEA I, Nr. 849/8.XII.2009
C U R T E A,

având în vedere actele și lucrările dosarelor, constată
următoarele:
Prin încheierile din 31 martie 2009, 14 aprilie 2009, 5 mai
2009, 12 mai 2009, 26 mai 2009, 2 iunie 2009 și 9 iunie 2009,
pronunțate în dosarele nr. 2.494/88/2007, nr. 2.652/88/2007,
nr. 2.550/88/2007, nr. 859/36/2008, nr. 511/36/2009,
nr. 2.503/88/2009, nr. 2.501/88/2007, nr. 2.499/88/2009,
nr. 2.013/118/2008, nr. 155/88/2008, nr. 2.623/88/2007,
nr. 260/36/2009, nr. 486/88/2008 și nr. 410/36/2009, Curtea de
Apel Constanța — Secția civilă, minori și familie, litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 1—4
din Ordonanța Guvernului nr. 10/2007 privind creșterile
salariale ce se vor acorda în anul 2007 personalului bugetar
salarizat potrivit Ordonanței de urgență a Guvernului
nr. 24/2000 privind sistemul de stabilire a salariilor de bază
pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de bază
în sectorul bugetar și a indemnizațiilor pentru persoane
care ocupă funcții de demnitate publică, excepție ridicată din
oficiu de instanța de judecată în cauze având ca obiect pretenții
bănești.
În motivarea excepției de neconstituționalitate se arată
că textul legal criticat este neconstituțional, întrucât, prin
neacordarea indexărilor salariale în raport cu rata inflației și
categoriei profesionale a magistraților, salariul nu mai reflectă
realitatea, iar scopul acordării indexărilor anuale este deturnat.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că excepția de
neconstituționalitate este inadmisibilă, întrucât textele legale
criticate nu mai sunt în vigoare, acestea aplicându-se doar în
cursul anului 2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, notele scrise depuse, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), ale art. 2, 3, 10 și 29 din Legea nr. 47/1992, să
soluționeze prezenta excepție.
Obiectul excepției de neconstituționalitate îl constituie
dispozițiile art. 1—4 din Ordonanța Guvernului nr. 10/2007
privind creșterile salariale ce se vor acorda în anul 2007
personalului bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a salariilor de

15

bază pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de bază în
sectorul bugetar și a indemnizațiilor pentru persoane care ocupă
funcții de demnitate publică, publicată în Monitorul Oficial al
României, Partea I, nr. 80 din 1 februarie 2007, care au
următorul cuprins:
— Art. 1: ăÎn anul 2007, salariile de bază ale personalului
contractual din sectorul bugetar, stabilite potrivit Ordonanței de
urgență a Guvernului nr. 24/2000 privind sistemul de stabilire a
salariilor de bază pentru personalul contractual din sectorul
bugetar, aprobată prin Legea nr. 383/2001, cu modificările și
completările ulterioare, precum și indemnizațiile personalului
care ocupă funcții de demnitate publică, stabilite potrivit anexelor
nr. II și III la Legea nr. 154/1998 privind sistemul de stabilire a
salariilor de bază în sectorul bugetar și a indemnizațiilor pentru
persoane care ocupă funcții de demnitate publică, cu
modificările și completările ulterioare, astfel cum au fost
majorate potrivit Ordonanței Guvernului nr. 3/2006, aprobată cu
modificări prin Legea nr. 323/2006, avute la data de
31 decembrie 2006, se majorează în 3 etape, astfel:
a) cu 5% începând cu data de 1 ianuarie 2007, față de nivelul
din luna decembrie 2006;
b) cu 2% începând cu data de 1 aprilie 2007, față de nivelul
din luna martie 2007;
c) cu 11% începând cu data de 1 octombrie 2007, față de
nivelul din luna septembrie 2007.”;
— Art. 2: ă(1) În aplicarea prevederilor art. 1, limita minimă
și limita maximă ale salariilor de bază prevăzute în anexele la
Ordonanța de urgență a Guvernului nr. 24/2000, aprobată prin
Legea nr. 383/2001, cu modificările și completările ulterioare,
astfel cum au fost majorate prin Ordonanța Guvernului
nr. 3/2006, aprobată cu modificări prin Legea nr. 323/2006, se
majorează începând cu data de 1 ianuarie 2007 cu 5%, din data
de 1 aprilie 2007 cu 2% și începând cu data de 1 octombrie
2007 cu 11%.
(2) Prevederile alin. (1) se aplică și pentru personalul
contractual la care este stabilit un singur nivel al salariului de
bază.”;
— Art. 3: ă(1) Salariile de bază ale personalului contractual
pentru perioada 1 ianuarie — 31 martie 2007, majorate cu 5%
față de nivelul avut în decembrie 2006, sunt prevăzute în
anexele nr. Ia—VI-a.
(2) Salariile de bază pentru perioada 1 aprilie —
30 septembrie 2007, majorate cu 2% față de nivelul avut la
31 martie 2007, sunt prevăzute în anexele nr. Ib—VIb, respectiv
pentru perioada 1 octombrie — 31 decembrie 2007, majorate
cu 11% față de nivelul avut la 30 septembrie 2007, sunt
prevăzute în anexele nr. Ic—VIc.
(3) Indemnizațiile persoanelor care ocupă funcții de
demnitate publică, alese și numite, precum și ale celor care
ocupă funcții asimilate cu funcții de demnitate publică sunt
prevăzute în anexele nr. VII/1a, VII/2a, VII/3a și VIIIa pentru
perioada 1 ianuarie — 31 martie 2007, în anexele nr. VII/1b,
VII/2b, VII/3b și VIIIb, pentru perioada 1 aprilie — 30 septembrie
2007, și în anexele nr. VII/1c, VII/2c, VII/3c și VIIIc, pentru
perioada 1 octombrie — 31 decembrie 2007.

16

MONITORUL OFICIAL AL ROMÂNIEI, PARTEA I, Nr. 849/8.XII.2009

(4) Pentru persoanele care ocupă funcții de demnitate
publică, alese și numite, indemnizațiile prevăzute în anexele
nr. VII/1a, VII/2a, VII/3a și VII/1b, VII/2b, VII/3b, precum și
nr. VII/1c, VII/2c, VII/3c reprezintă unica formă de remunerare a
activității corespunzătoare funcției și reprezintă baza de calcul
pentru stabilirea drepturilor și obligațiilor care se determină în
raport cu venitul salarial.
(5) În aplicarea prevederilor alin. (4) persoanele care ocupă
funcții de demnitate publică, alese și numite, nu beneficiază de
premii, de sporul de vechime în muncă și nici de alte sporuri
prevăzute de lege.”;
— Art. 4: ăSalariile de bază individuale, care se situează între
limitele prevăzute în anexele la Ordonanța de urgență a
Guvernului nr. 24/2000, aprobată prin Legea nr. 383/2001, cu
modificările și completările ulterioare, avute la data aplicării
prezentei ordonanțe, se majorează începând cu data de
1 ianuarie 2007 cu 5% față de nivelul avut la 31 decembrie
2006, începând cu data de 1 aprilie 2007 cu 2% față de nivelul

din luna martie 2007 și, respectiv, începând cu data de
1 octombrie 2007 cu 11% față de nivelul din luna septembrie
2007”.
În susținerea excepției de neconstituționalitate se invocă
prevederile constituționale ale art. 16 alin. (1) privind egalitatea
în drepturi și ale art. 53 privind restrângerea exercițiului unor
drepturi sau al unor libertăți.
Analizând excepția de neconstituționalitate ridicată, Curtea
reține că Ordonanța Guvernului nr. 10/2007 este un act normativ
cu aplicabilitate limitată în timp, întrucât, potrivit prevederilor
art. 1 al Ordonanței Guvernului nr. 10/2007, majorările salariale
aplicate vizează exclusiv anul 2007.
În aceste condiții, potrivit jurisprudenței Curții Constituționale,
întrucât textul legal criticat nu mai este în vigoare la data
pronunțării deciziei, excepția de neconstituționalitate ridicată, în
temeiul art. 29 alin. (1) din Legea nr. 47/1992, urmează să fie
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 1—4 din Ordonanța Guvernului nr. 10/2007
privind creșterile salariale ce se vor acorda în anul 2007 personalului bugetar salarizat potrivit Ordonanței de urgență a Guvernului
nr. 24/2000 privind sistemul de stabilire a salariilor de bază pentru personalul contractual din sectorul bugetar și personalului
salarizat potrivit anexelor nr. II și III la Legea nr. 154/1998 privind sistemul de stabilire a salariilor de bază în sectorul bugetar și a
indemnizațiilor pentru persoane care ocupă funcții de demnitate publică, excepție ridicată din oficiu de Curtea de Apel Constanța —
Secția civilă, minori și familie, litigii de muncă și asigurări sociale în dosarele acesteia nr. 2.494/88/2007, nr. 2.652/88/2007,
nr. 2.550/88/2007, nr. 859/36/2008, nr. 511/36/2009, nr. 2.503/88/2009, nr. 2.501/88/2007, nr. 2.499/88/2009, nr. 2.013/118/2008,
nr. 155/88/2008, nr. 2.623/88/2007, nr. 260/36/2009, nr. 486/88/2008 și nr. 410/36/2009.
Definitivă și general obligatorie.
Pronunțată în ședința publică din data de 29 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 849/8.XII.2009 conține 16 pagini.

Prețul: 3,20 lei

&JUYDGY|435711]
ISSN 1453—4495

