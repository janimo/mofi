Anul 177 (XXI) — Nr. 542

PARTEA I

LEGI, DECRETE, HOTĂRÂRI ȘI ALTE ACTE

Marți, 4 august 2009

SUMAR

Pagina

Decizia nr. 623 din 28 aprilie 2009 referitoare la excepția de
neconstituționalitate a prevederilor art. 6 alin. (2) din
Legea nr. 26/1990 privind Registrul comerțului ..........
Decizia nr. 699 din 5 mai 2009 referitoare la excepția de
neconstituționalitate a prevederilor art. 7 alin. 1 din
Legea nr. 85/1992 privind vânzarea de locuințe și
spații cu altă destinație construite din fondurile statului
și din fondurile unităților economice sau bugetare de
stat..............................................................................
Decizia nr. 704 din 5 mai 2009 referitoare la excepția de
neconstituționalitate a prevederilor art. 39 alin. (1)
pct. 34 din Legea nr. 144/2007 privind înființarea,
organizarea și funcționarea Agenției Naționale de
Integritate ..................................................................
Decizia nr. 709 din 5 mai 2009 referitoare la excepția de
neconstituționalitate a prevederilor art. 30 alin. (1) lit. c)
din Legea nr. 248/2005 privind regimul liberei circulații
a cetățenilor români în străinătate ..............................
Decizia nr. 867 din 16 iunie 2009 referitoare la excepția de
neconstituționalitate a dispozițiilor mențiunii de la
pct. VI din anexa la Ordonanța de urgență a
Guvernului nr. 4/2005 privind recalcularea pensiilor din
sistemul public, provenite din fostul sistem al
asigurărilor sociale de stat..........................................
Decizia nr. 984 din 30 iunie 2009 referitoare la excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ..................................................................

Pagina

Decizia nr. 1.009 din 7 iulie 2009 privind constituționalitatea
dispozițiilor art. 89 alin. (1), (3) și (8), precum și ale
art. 114 și 115 din Regulamentul Senatului ................

DECIZII ALE CURȚII CONSTITUȚIONALE

Nr.

11–13

2–3
HOTĂRÂRI ALE GUVERNULUI ROMÂNIEI
817.

3–4
818.
5–6

6–7

13–14

— Hotărâre privind transmiterea din domeniul public
al statului și din administrarea Administrației Naționale
a Penitenciarelor în administrarea Penitenciarului
Oradea a două imobile situate în județul Bihor,
comuna Sânmartin, satul Cihei ..................................

14

ACTE ALE COMISIEI DE SUPRAVEGHERE
A ASIGURĂRILOR
557.

— Decizie privind autorizarea funcționării ca broker de
asigurare a Societății Comerciale STRASIG BROKER
DE ASIGURARE — S.R.L. ........................................

15

— Decizie privind autorizarea funcționării ca broker de
asigurare a Societății Comerciale VIENNA BROKER
DE ASIGURARE — S.R.L. ........................................

15

Rectificări ..............................................................................

16

7–8
559.

9–11

— Hotărâre privind transmiterea din domeniul public
al statului și din administrarea Administrației Naționale
a Penitenciarelor în administrarea Penitenciarului
Craiova a unui imobil situat în județul Olt, municipiul
Caracal, DN 54 Caracal—Corabia ............................

2

MONITORUL OFICIAL AL ROMÂNIEI, PARTEA I, Nr. 542/4.VIII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 623
din 28 aprilie 2009

referitoare la excepția de neconstituționalitate a prevederilor art. 6 alin. (2)
din Legea nr. 26/1990 privind Registrul comerțului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 6 alin. (2) din Legea nr. 26/1990 privind
Registrul comerțului, excepție ridicată de Societatea Comercială
Astra — S.A. din Pitești în Dosarul nr. 937/46/2007 al Curții de
Apel Pitești — Secția comercială și de contencios administrativ.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 14 decembrie 2007, pronunțată în
Dosarul nr. 937/46/2007, Curtea de Apel Pitești — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 6 alin. (2) din Legea nr. 26/1990 privind
Registrul comerțului, excepție ridicată de Societatea
Comercială Astra — S.A. din Pitești.
În motivarea excepției de neconstituționalitate, autorul
acesteia susține că prevederile de lege criticate contravin
dispozițiilor art. 16 alin. (1), art. 20 alin. (1), art. 21, art. 24
alin. (1) și art. 129 din Constituție, precum și art. 6 din Convenția
pentru apărarea drepturilor omului și a libertăților fundamentale,
deoarece prevede în mod restrictiv posibilitatea de a se ataca
încheierile judecătorului delegat privitoare la înmatricularea și
orice alte înregistrări în registrul comerțului, numai pe calea
recursului, instituindu-se în felul acesta, pentru persoanele
interesate să atace aceste încheieri, un regim discriminator în
raport cu justițiabilii din cauzele soluționate prin hotărâri
judecătorești supuse tuturor căilor de atac.
Curtea de Apel Pitești — Secția comercială și de
contencios administrativ consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6 alin. (2) din Legea nr. 26/1990 privind Registrul
comerțului, republicată în Monitorul Oficial al României, Partea I,
nr. 49 din 4 februarie 1998, așa cum a fost modificat prin Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, publicată în Monitorul Oficial al României, Partea I,
nr. 279 din 21 aprilie 2003.
Textul de lege criticat are următoarea redactare: ăÎncheierile
judecătorului delegat privitoare la înmatriculare sau la orice alte
înregistrări în registrul comerțului sunt executorii de drept și sunt
supuse numai recursului.”
Dispozițiile constituționale invocate a fi încălcate sunt cele
ale art. 16 alin. (1) privind egalitatea în drepturi, art. 20 alin. (1)
referitor la tratatele internaționale privind drepturile omului,
art. 21 care consacră accesul liber la justiție, art. 24 alin. (1)
privind dreptul la apărare și art. 129 privind folosirea căilor de
atac. Este invocată și încălcarea art. 6 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 6 alin. (2) din Legea nr. 26/1990 au
mai fost supuse controlului de constituționalitate pentru critici
similare.
Astfel, prin Decizia nr. 873 din 10 iulie 2008, publicată în
Monitorul Oficial al României, Partea I, nr. 580 din 1 august
2008, Curtea a statuat că acest text de lege este constituțional,
reținând că posibilitatea de a efectua înregistrări în registrul
comerțului atât în baza hotărârilor judecătorului delegat, cât și a
unor hotărâri irevocabile nu pune un semn de egalitate între
natura și specificul cauzelor care au avut ca rezultat pronunțarea
acestor acte. Astfel, încheierile judecătorului delegat se
pronunță în urma solicitării pentru efectuarea înmatriculării sau
a unor înregistrări în registrul comerțului și a depunerii actelor
necesare în acest sens și vizează respectarea condițiilor
necesare pentru a se face înregistrarea. În schimb, cauzele în
care deja s-au pronunțat hotărâri irevocabile ce trebuie
menționate în registrul comerțului pot avea naturi și obiecte
diferite, despre care trebuie să se facă mențiune în registrul
comerțului, așa cum cere art. 21 din Legea nr. 26/1990, și în
funcție de care legiuitorul, în conformitate cu art. 126 alin. (2)
din Constituție, poate stabili reglementări procedurale diferite.

MONITORUL OFICIAL AL ROMÂNIEI, PARTEA I, Nr. 542/4.VIII.2009
Referitor la critica potrivit căreia textul de lege criticat
prevede că încheierile judecătorului delegat sunt supuse numai
recursului, Curtea a statuat că nici dispozițiile constituționale,
nici cele ale Convenției europene a drepturilor omului nu
condiționează accesul la justiție de existența unui dublu grad
de jurisdicție, excepție făcând doar cauzele penale, astfel că

3

argumentele de neconstituționalitate apar ca fiind
neîntemeiate.
Considerentele și soluția deciziei menționate sunt valabile și
în cauza de față, întrucât nu au intervenit elemente noi de natură
a determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 6 alin. (2) din Legea nr. 26/1990 privind Registrul comerțului,
excepție ridicată de Societatea Comercială Astra — S.A. din Pitești în Dosarul nr. 937/46/2007 al Curții de Apel Pitești — Secția
comercială și de contencios administrativ.
Definitivă și general obligatorie.
Pronunțată în ședința publică din data de 28 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 699
din 5 mai 2009

referitoare la excepția de neconstituționalitate a prevederilor art. 7 alin. 1 din Legea nr. 85/1992
privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 7 alin. 1 din Legea nr. 85/1992 privind
vânzarea de locuințe și spații cu altă destinație construite din
fondurile statului și din fondurile unităților economice sau
bugetare de stat, excepție ridicată de Societatea Comercială
Daewoo Mangalia Heavy Industries — S.A. în Dosarul
nr. 1.579/254/2008 al Judecătoriei Mangalia.
La apelul nominal răspunde, pentru autorul excepției,
avocata Fănica Purcăreață, precum și avocatul Alex Burcuț
pentru partea Ialcin Omer. Lipsește Societatea Comercială
Șantierul Naval 2 Mai Mangalia, față de care procedura de citare
a fost legal îndeplinită.
Președintele dispune a se face apelul și în Dosarele
nr. 728D/2009, nr. 729D/2009, nr. 730D/2009, nr. 731D/2009 și
nr. 732D/2009, care au același obiect al excepției de
neconstituționalitate.
La apelul nominal răspunde, pentru autorul excepției,
avocata Fănica Purcăreață, precum și avocatul Alex Burcuț
pentru părțile Ion Gale, Gheorghe Hrituc și Romică Preda,

lipsind celelalte părți, față de care procedura de citare a fost
legal îndeplinită.
Curtea, din oficiu, pune în discuție conexarea acestor dosare
având în vedere identitatea de obiect a excepțiilor.
Reprezentantul Ministerului Public este de acord ca aceste
dosare să fie conexate.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarelor nr. 728D/2009, nr. 729D/2009,
nr. 730D/2009, nr. 731D/2009 și nr. 732D/2009 la Dosarul
nr. 306D/2009, care este primul înregistrat.
Cauza se află în stare de judecată.
Avocatul autorului excepției solicită admiterea excepției
pentru aceleași motive pe care le-a invocat în fața instanței de
judecată.
Avocatul celorlalte părți prezente solicită respingerea
excepției, invocând jurisprudența Curții Constituționale. Depune
note scrise în acest sens.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții.
C U R T E A,

având în vedere actele și lucrările dosarelor, constată
următoarele:
Prin Încheierile din 7 ianuarie 2009 și din 12 ianuarie 2009,
pronunțate în Dosarele nr. 1.579/254/2008, nr. 1.516/254/2008,
nr. 1.501/254/2008, nr. 1.592/254/2008, nr. 1.596/254/2008 și
nr. 1.505/254/2008, Judecătoria Mangalia a sesizat Curtea
Constituțională cu excepția de neconstituționalitate a

4

MONITORUL OFICIAL AL ROMÂNIEI, PARTEA I, Nr. 542/4.VIII.2009

prevederilor art. 7 alin. 1 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, excepție ridicată de Societatea
Comercială Daewoo Mangalia Heavy Industries — S.A.
În motivarea excepției de neconstituționalitate se susține
că prevederile de lege criticate contravin art. 44, art. 53 și
art. 136 din Constituție, precum și art. 1 din Protocolul nr. 1 la
Convenția pentru apărarea drepturilor omului și a libertăților
fundamentale, în măsura în care se interpretează că obligația
de a vinde locuințele închiriate — construite din fondurile statului
și din fondurile unităților economice — se transmite nelimitat în
timp, indiferent de faptul că bunul a trecut în patrimoniul altei
persoane printr-un act juridic translativ de proprietate.
Judecătoria Mangalia, în Dosarul 306D/2009, și-a exprimat
opinia în sensul că excepția de neconstituționalitate este
întemeiată, deoarece obligarea prin lege a terților dobânditori
de a vinde propriilor chiriași la preț de protecție socială locuințele
construite din fondurile statului și din fondurile unităților
economice constituie o gravă atingere a dreptului de proprietate.
În celelalte dosare instanța consideră că textul de lege este
constituțional.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția este neîntemeiată. Invocă
jurisprudența în materie a Curții Constituționale.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, prevederile de lege criticate raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției îl reprezintă prevederile art. 7 alin. 1 din
Legea nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat, republicată în
Monitorul Oficial al României, Partea I, nr. 264 din 15 iulie 1998,
potrivit cărora: ăLocuințele construite din fondurile unităților
economice sau bugetare de stat, până la data intrării în vigoare
a prezentei legi, altele decât locuințele de intervenție, vor fi
vândute titularilor contractelor de închiriere, la cererea acestora,
cu plata integrală sau în rate a prețului, în condițiile Decretuluilege nr. 61/1990 și ale prezentei legi.”
În opinia autoarei excepției de neconstituționalitate,
prevederile legale criticate contravin dispozițiilor constituționale
cuprinse în art. 44 privind dreptul de proprietate, art. 53 privind
restrângerea exercițiului unor drepturi sau al unor libertăți și
art. 136 referitor la proprietate. De asemenea, sunt invocate
prevederile art. 1 paragraful 1 din primul Protocol adițional la
Convenția pentru apărarea drepturilor omului și a libertăților
fundamentale.
Examinând excepția, Curtea reține următoarele:
Prin numeroase decizii, ca, de exemplu, Decizia nr. 113 din
19 februarie 2008, publicată în Monitorul Oficial al României,
Partea I, nr. 185 din 11 martie 2008, și Decizia nr. 814 din 3 iulie
2008, publicată în Monitorul Oficial al României, Partea I, nr. 574
din 30 iulie 2008, Curtea a statuat, în esență, că art. 7 din Legea
nr. 85/1992 consacră o normă de justiție socială, întrucât dă
posibilitatea chiriașilor să cumpere locuințele la construirea
cărora au contribuit direct sau indirect în vechiul sistem stataljuridic.
În cazul privatizării unităților din ale căror fonduri a fost
construită locuința ce a făcut obiectul vânzării, obligația de
vânzare către chiriași, prevăzută de dispozițiile Legii nr. 85/1992,
este — astfel cum a statuat Curtea Constituțională — o obligație
in rem, instituită în considerarea obiectului (locuința construită
din fondurile unității economice sau bugetare), iar nu o obligație
in personam, reglementată în considerarea subiectului,
societatea comercială ce a luat naștere pe calea privatizării.
În ceea ce privește pretinsa încălcare a dispozițiilor art. 53
din Constituție, Curtea a reținut că acestea sunt aplicabile numai
în ipoteza în care există o restrângere a exercitării drepturilor și
libertăților fundamentale, restrângere care, însă, nu a fost
constatată de Curte.
Considerentele și soluția deciziilor menționate își mențin
valabilitatea și în prezenta cauză, întrucât nu au intervenit
elemente noi, de natură să determine schimbarea acestei
jurisprudențe.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. 1 din Legea nr. 85/1992 privind vânzarea de locuințe
și spații cu altă destinație construite din fondurile statului și din fondurile unităților economice sau bugetare de stat, excepție ridicată
de Societatea Comercială Daewoo Mangalia Heavy Industries — S.A. în Dosarele nr. 1.579/254/2008, nr. 1.516/254/2008,
nr. 1.501/254/2008, nr. 1.592/254/2008, nr. 1.596/254/2008 și nr 1.505/254/2008 ale Judecătoriei Mangalia.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 542/4.VIII.2009

5

CURTEA CONSTITUȚIONALĂ

D E C I Z I A Nr. 704
din 5 mai 2009

referitoare la excepția de neconstituționalitate a prevederilor art. 39 alin. (1) pct. 34
din Legea nr. 144/2007 privind înființarea, organizarea și funcționarea Agenției Naționale
de Integritate
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 39 alin. (1) pct. 34 din Legea nr. 144/2007
privind înființarea, organizarea și funcționarea Agenției Naționale
de Integritate, excepție ridicată de Mariana Neagu în Dosarul
nr. 14.541/299/2008 al Judecătoriei Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în Dosarele
nr. 615D/2009, nr. 682D/2009 și nr. 683D/2009, care au același
obiect al excepției de neconstituționalitate.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea acestor dosare
având în vedere identitatea de obiect a excepțiilor.
Reprezentantul Ministerului Public este de acord ca aceste
dosare să fie conexate.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarelor nr. 615D/2009, nr. 682D/2009 și
nr. 683D/2009 la Dosarul nr. 614 D/2009, care este primul
înregistrat.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții.
C U R T E A,

având în vedere actele și lucrările dosarelor, constată
următoarele:
Prin Încheierile din 6 octombrie 2008, 12 februarie 2009 și
14 ianuarie 2009, pronunțate în Dosarele nr. 14.541/299/2008,
nr. 14.643/299/2008, nr. 19.197/299/2008 și nr. 21.116/299/2008,
Judecătoria Sectorului 1 București a sesizat Curtea
Constituțională cu excepția de neconstituționalitate a
prevederilor art. 39 alin. (1) pct. 34 din Legea nr. 144/2007
privind înființarea, organizarea și funcționarea Agenției
Naționale de Integritate, excepție ridicată de Mariana Neagu,
Daniela Boda, Alexandra-Daniela Gheorghe și Mihai Eduard
Frasin.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin dispozițiilor art. 4 alin. (2) și art. 53 din Constituție,
deoarece includ în categoria persoanelor care au obligația
declarării averii personalul din instituțiile publice implicate în
procesul de privatizare angajat cu contract individual de muncă,
iar nu și personalul din celelalte instituții publice.
Judecătoria Sectorului 1 București, în Dosarele
nr. 614D/2009 și nr. 615D/2009, consideră că excepția este
întemeiată, arătând că prevederile de lege criticate contravin

dispozițiilor art. 16 din Constituție, întrucât instituirea prin aceste
prevederi a unei obligații în sarcina personalului contractual din
instituțiile implicate în procesul de privatizare excedează
scopului legii.
În celelalte dosare instanța consideră că excepția este
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, prevederile de lege criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 39 alin. (1) pct. 34 din Legea nr. 144/2007 privind
înființarea, organizarea și funcționarea Agenției Naționale de
Integritate, publicată în Monitorul Oficial al României, Partea I,
nr. 359 din 25 mai 2007, având următoarea redactare:
ă(1) Următoarele categorii de persoane au obligația declarării
averii și a intereselor:
[...]
34. personalul instituțiilor publice implicate în realizarea
procesului de privatizare.”
Textele constituționale considerate a fi încălcate sunt cele
ale art. 4 alin. (2) referitoare la criteriile nediscriminării și art. 53
privind restrângerea exercițiului unor drepturi sau al unor
libertăți.
Examinând excepția de neconstituționalitate, Curtea
constată că, asupra constituționalității prevederilor de lege
criticate, Curtea s-a pronunțat în mai multe cazuri având o
motivare similară. Astfel, prin Decizia nr. 1.412/2008, publicată
în Monitorul Oficial al României, Partea I, nr. 158 din 13 martie
2008, și Decizia nr. 75/2009, publicată în Monitorul Oficial al
României, Partea I, nr. 240 din 10 aprilie 2009, Curtea a statuat
că reglementarea criticată nu conține dispoziții discriminatorii în
sensul art. 4 alin. (2) și art. 16 din Constituție, ci se aplică în
egală măsură tuturor persoanelor aflate în situația prevăzută de
norma legală. Obligația instituită prin această reglementare este
justificată de necesitatea prevenirii faptelor de corupție de către
anumite categorii de personal individualizate de legiuitor și nu
poate fi caracterizată ca o restrângere a exercițiului drepturilor
sau al unor libertăți consacrate în Constituție.

6

MONITORUL OFICIAL AL ROMÂNIEI, PARTEA I, Nr. 542/4.VIII.2009

Considerentele și soluția deciziilor menționate își mențin
valabilitatea și în prezenta cauză, întrucât nu au intervenit

elemente noi, de natură să determine schimbarea acestei
jurisprudențe.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 39 alin. (1) pct. 34 din Legea nr. 144/2007 privind înființarea,
organizarea și funcționarea Agenției Naționale de Integritate, excepție ridicată de Mariana Neagu, Daniela Boda, Alexandra-Daniela
Gheorghe și Mihai Eduard Frasin în Dosarele nr. 14.541/299/2008, nr. 14.643/299/2008, nr. 19.197/299/2008 și nr. 21.116/299/2008
ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 709
din 5 mai 2009

referitoare la excepția de neconstituționalitate a prevederilor art. 30 alin. (1) lit. c)
din Legea nr. 248/2005 privind regimul liberei circulații a cetățenilor români în străinătate
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 30 alin. (1) lit. c) din Legea nr. 248/2005
privind regimul liberei circulații a cetățenilor români în
străinătate, excepție ridicată de Adrian-Dragoș Crăcană în
Dosarul nr. 11.692/245/2008 al Judecătoriei Iași.
Dezbaterile au avut loc în ședința publică din 28 aprilie 2009
și au fost consemnate în încheierea de la acea dată, când
Curtea a amânat pronunțarea la data de 5 mai 2009.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2008, pronunțată în Dosarul
nr. 11.692/245/2008, Judecătoria Iași a sesizat Curtea
Constituțională cu excepția de neconstituționalitate a
prevederilor art. 30 alin. (1) lit. c) din Legea nr. 248/2005
privind regimul liberei circulații a cetățenilor români în
străinătate, excepție ridicată de Adrian-Dragoș Crăcană.
În motivarea excepției de neconstituționalitate se susține
că prevederile de lege criticate contravin art. 16 și 44 din
Constituție, deoarece permit ieșirea din țară și stabilirea
domiciliului în străinătate unui minor care a fost încredințat unuia
dintre părinți, fără a se cere consimțământul celuilalt părinte,

ceea ce are drept consecință restrângerea exercitării drepturilor
părintești prevăzute pentru acesta din urmă.
Judecătoria Iași consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția este neîntemeiată.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 30 alin (1) lit. c) din Legea nr. 248/2005 privind
regimul liberei circulații a cetățenilor români în străinătate,
publicată în Monitorul Oficial al României, Partea I, nr. 682 din
29 iulie 2005, așa cum au fost modificate prin art. I pct. 23 din
Ordonanța de urgență a Guvernului nr. 207/2008, publicată în
Monitorul Oficial al României, Partea I, nr. 831 din 10 decembrie
2008, cu următoarea redactare: ă(1) Organele poliției de
frontieră permit ieșirea din România a cetățenilor români minori

MONITORUL OFICIAL AL ROMÂNIEI, PARTEA I, Nr. 542/4.VIII.2009
numai dacă sunt însoțiți de o persoană fizică majoră, în
următoarele cazuri:
[...]
c) minorului care este titular al unui document de călătorie
individual ori, după caz, al unei cărți de identitate și călătorește
în străinătate împreună cu unul dintre părinți i se permite ieșirea
în aceleași condiții și împreună cu acesta, fără a mai fi necesară
declarația celuilalt părinte, numai dacă părintele însoțitor face
dovada faptului că minorul i-a fost încredințat prin hotărâre
judecătorească rămasă definitivă și irevocabilă.”
Dispozițiile constituționale invocate sunt cele ale art. 16
privind egalitatea în drepturi și ale art. 44 privind dreptul de
proprietate.
Examinând excepția, Curtea constată că Legea nr. 248/2005
nu reglementează ipoteza exercitării abuzive a drepturilor
părintești de către părintele divorțat căruia i s-a încredințat
copilul spre creștere și educare, aceasta constituind obiectul

7

altor reglementări specifice domeniului protecției copilului, astfel
că motivul de neconstituționalitate invocat nu privește textul de
lege criticat, ca atare, ci aplicarea acestuia, aspect care, potrivit
art. 2 alin. (2) și (3) din Legea nr. 47/1992, excedează
competenței instanței de contencios constituțional.
Potrivit art. 2 alin. (2) din Legea nr. 47/1992, ăSunt
neconstituționale prevederile actelor [...] care încalcă dispozițiile
sau principiile Constituției”, alin. (3) al aceluiași articol stabilind
că instanța constituțională ăse pronunță numai asupra
constituționalității actelor cu privire la care a fost sesizată [...]”.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzut de lege. În
acest sens, potrivit art. 126 alin. (1) din Constituție, ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 30 alin. (1) lit. c) din Legea nr. 248/2005
privind regimul liberei circulații a cetățenilor români în străinătate, excepție ridicată de Adrian-Dragoș Crăcană în Dosarul
nr. 11.692/245/2008 al Judecătoriei Iași.
Definitivă și general obligatorie.
Pronunțată în ședința publică din data de 5 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 867
din 16 iunie 2009

referitoare la excepția de neconstituționalitate a dispozițiilor mențiunii de la pct. VI
din anexa la Ordonanța de urgență a Guvernului nr. 4/2005 privind recalcularea pensiilor
din sistemul public, provenite din fostul sistem al asigurărilor sociale de stat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor anexei VI din Ordonanța de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat,
excepție ridicată de Alexander Hollinger în Dosarul
nr. 6.530/3/2008 al Curții de Apel București — Secția a VII-a
civilă și pentru cauze privind conflicte de muncă și asigurări
sociale.
La apelul nominal se prezintă personal autorul excepției,
lipsind cealaltă parte, față de care procedura de citare a fost
legal îndeplinită.

Cauza fiind în stare de judecată, președintele acordă
cuvântul autorului excepției, care solicită admiterea acesteia,
arătând că textul legal este neconstituțional, întrucât contravine
principiului neretroactivității legii, în sensul că al 13-lea salariu nu
este luat în calcul la stabilirea pensiei, deși acesta nu era
exceptat expres de la plata contribuțiilor de asigurări sociale,
potrivit Decretului nr. 389/1972.
Reprezentantul Ministerului Public pune concluzii de
respingere a excepției de neconstituționalitate invocate, ca
inadmisibile, întrucât aceasta nu este motivată.
C U R T E A,

având în vedere actele și lucrările dosarului, constată
următoarele:
Prin Încheierea din 2 februarie 2009, pronunțată în Dosarul
nr. 6.530/3/2008, Curtea de Apel București — Secția a VII-a
civilă și pentru cauze privind conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor anexei VI din Ordonanța
de urgență a Guvernului nr. 4/2005 privind recalcularea
pensiilor din sistemul public, provenite din fostul sistem al

8

MONITORUL OFICIAL AL ROMÂNIEI, PARTEA I, Nr. 542/4.VIII.2009

asigurărilor sociale de stat, excepție ridicată de Alexander
Hollinger într-o cauză având ca obiect recalculare pensie.
În motivarea excepției de neconstituționalitate se invocă,
în mod generic, încălcarea principiului egalității în drepturi și al
neretroactivității legii.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
apreciază excepția de neconstituționalitate ca fiind
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
inadmisibilă.
Avocatul Poporului apreciază că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, notele scrise depuse, concluziile
procurorului și ale părții prezente, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie prevederile anexei VI din Ordonanța de
urgență a Guvernului nr. 4/2005 privind recalcularea pensiilor
din sistemul public, provenite din fostul sistem al asigurărilor
sociale de stat, publicată în Monitorul Oficial al României, Partea I,
nr. 119 din 7 februarie 2005, aprobată prin Legea nr. 78/2005,
publicată în Monitorul Oficial al României, Partea I, nr. 301 din
11 aprilie 2005. În realitate, Curtea observă că prevederile
criticate sunt cele ale mențiunii de la pct. VI din anexa la
Ordonanța de urgență a Guvernului nr. 4/2005 privind
recalcularea pensiilor din sistemul public, provenite din fostul
sistem al asigurărilor sociale de stat, care au următorul cuprins:
ăNu sunt luate în calcul la stabilirea punctajului mediu anual,
întrucât nu au făcut parte din baza de calcul a pensiilor, conform
legislației anterioare datei de 1 aprilie 2001:
— formele de retribuire în acord sau cu bucata, în regie ori
după timp, pe bază de tarife sau cote procentuale;

— participarea la beneficii a oamenilor muncii din unitățile
economice;
— premiile anuale și premiile acordate în cursul anului pentru
realizări deosebite;
— recompensele cu caracter limitat, acordate personalului
din unele sectoare de activitate;
— diurnele de deplasare și de delegare, indemnizațiile de
delegare, detașare și transfer;
— drepturile de autor;
— drepturile plătite potrivit dispozițiilor legale, în cazul
desfacerii contractului de muncă;
— al 13-lea salariu;
— alte sporuri care nu au avut caracter permanent”.
Autorul excepției susține că dispozițiile legale criticate încalcă
prevederile constituționale ale art. 15 alin. (2) privind
neretroactivitatea legii și ale art. 16 privind egalitatea în drepturi.
Analizând excepția de neconstituționalitate ridicată, se
observă că aceasta este nemotivată, autorul excepției
menționând doar în mod formal principiile constituționale pretins
încălcate, fără a arăta în ce constă contradicția relevată. În
consecință, se încalcă dispozițiile imperative ale art. 10 alin. (2)
din Legea nr. 47/1992, potrivit cărora ăSesizările trebuie făcute
în formă scrisă și motivate”, astfel încât excepția de
neconstituționalitate a acestor dispoziții legale este inadmisibilă.
Simpla enumerare în susținerea excepției a unor prevederi
sau principii constituționale pretins încălcate nu este de natură
să satisfacă exigențele art. 10 alin. (2) din Legea nr. 47/1992.
De altfel, în acest sens, Curtea s-a mai pronunțat prin
numeroase decizii, dintre care, cu titlu exemplificativ, se rețin:
Decizia nr. 627 din 29 mai 2008, publicată în Monitorul Oficial al
României, Partea I, nr. 555 din 23 iulie 2008, Decizia nr. 465 din
17 mai 2007, publicată în Monitorul Oficial al României, Partea I,
nr. 367 din 30 mai 2007, Decizia nr. 517 din 8 mai 2008,
publicată în Monitorul Oficial al României, Partea I, nr. 412 din
2 iunie 2008, Decizia nr. 245 din 19 februarie 2009, publicată în
Monitorul Oficial al României, Partea I, nr. 166 din 17 martie
2009.
În final, Curtea reține că motivarea excepției trebuie să fie
făcută chiar prin actul de sesizare al Curții, pentru a fi posibilă
exercitarea controlului de constituționalitate. Astfel, motivarea
excepției de neconstituționalitate direct în fața Curții nu acoperă
cerința imperativă a motivării excepției drept condiție cu privire
la sesizarea Curții. În aceste condiții, Curtea constată că
nemotivarea excepției de neconstituționalitate în fața instanței
a quo contravine textului art. 10 alin. (2) din Legea nr. 47/1992.
De altfel, în același sens, Curtea s-a mai pronunțat prin Decizia
nr. 349 din 18 aprilie 2006, publicată în Monitorul Oficial al
României, Partea I, nr. 421 din 16 mai 2006.
În consecință, Curtea urmează să respingă ca inadmisibilă
excepția de neconstituționalitate ridicată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor mențiunii de la pct. VI din anexa la Ordonanța de
urgență a Guvernului nr. 4/2005 privind recalcularea pensiilor din sistemul public, provenite din fostul sistem al asigurărilor sociale
de stat, excepție ridicată de Alexander Hollinger în Dosarul nr. 6.530/3/2008 al Curții de Apel București — Secția a VII-a civilă și
pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 542/4.VIII.2009

9

CURTEA CONSTITUȚIONALĂ

D E C I Z I A Nr. 984
din 30 iunie 2009

referitoare la excepția de neconstituționalitate a dispozițiilor art. I pct. 2 și 3
din Ordonanța de urgență a Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce se vor acorda
în anul 2008 personalului din învățământ
Ioan Vida
Nicolae Cochinescu
Aspazia Cojocaru
Acsinte Gaspar
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, excepție
ridicată de Sindicatul Liber din Învățământ Călărași în Dosarul
nr. 2.525/116/2008 al Tribunalului Călărași — Secția civilă.
La apelul nominal răspunde Sindicatul Liber din Învățământ
Călărași, prin consilier juridic cu delegație la dosar, lipsind
celelalte părți, față de care procedura de citare a fost legal
îndeplinită.
Președintele dispune a se face apelul și în dosarele
nr. 628D/2009, nr. 854D/2009, nr. 899D/2009, nr. 930D/2009,
nr. 1.045D/2009, nr. 1.046D/2009, nr. 1.050D—1.052D/2009 și
nr. 1.104D/2009, având ca obiect o excepție de
neconstituționalitate identică cu cea ridicată în Dosarul
nr. 593D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 628D/2009,
nr. 854D/2009, nr. 899D/2009, nr. 930D/2009, nr. 1.045D/2009,
nr. 1.046D/2009, nr. 1.050D—1.052D/2009 și nr. 1.104D/2009 la
Dosarul nr. 593D/2009.
Reprezentanții părților prezente, precum și cel al Ministerului
Public sunt de acord cu măsura conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 628D/2009,
nr. 854D/2009, nr. 899D/2009, nr. 930D/2009, nr. 1.045D/2009,
nr. 1.046D/2009, nr. 1.050D—1.052D/2009 și nr. 1.104D/2009 la
Dosarul nr. 593D/2009, care este primul înregistrat.
Cauza fiind în stare de judecată, președintele Curții acordă
cuvântul reprezentantului autorilor excepției, care, în esență,
solicită admiterea acesteia pentru faptul că ordonanța de
urgență adoptată de Guvern contravine voinței Parlamentului
așa cum aceasta a fost exprimată prin Legea nr. 221/2008.
Ministerului Public solicită respingerea ca devenită
inadmisibilă a excepției de neconstituționalitate, întrucât, prin
Decizia nr. 842 din 2 iunie 2009, nepublicată încă, Curtea a
constatat neconstituționalitatea textelor de lege criticate.
C U R T E A,

având în vedere actele și lucrările dosarelor, constată
următoarele:
Prin încheierile din 30 ianuarie 2009, 12 ianuarie 2009,
3 februarie 2009, 25 februarie 2009, 2 martie 2009, 4 martie
2009 și 16 martie 2009, pronunțate în dosarele
nr. 2.525/116/2008, nr. 7.677/105/2008, nr. 11.177/118/2008,

nr. 540/110/2009, nr. 534/110/2009, nr. 552/110/2009,
nr. 541/110/2009, nr. 699/110/2009, nr. 654/114/2009,
nr. 5.510/40/2008 și nr. 5.511/40/2008, Tribunalul Călărași —
Secția civilă, Tribunalul Prahova — Secția civilă, Tribunalul
Constanța — Secția civilă, Tribunalul Bacău — Secția civilă,
Tribunalul Buzău — Secția civilă și Tribunalul Botoșani —
Secția civilă au sesizat Curtea Constituțională cu excepția
de neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008 pentru
modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ, precum și a
ordonanței de urgență în întregul ei, excepție ridicată de
Sindicatul Liber din Învățământ Călărași, Sindicatul Școala
Prahovei din Ploiești, Sindicatul Liber al Salariaților din
Învățământul Preuniversitar Constanța, Sindicatul Liber din
Învățământ Bacău, Sindicatul Învățământului Preuniversitar
Buzău și Sindicatul Învățământului Preuniversitar Botoșani în
cauze care au ca obiect pretenții bănești.
În motivarea excepției de neconstituționalitate se
apreciază că, prin adoptarea acestei ordonanțe de urgență,
Guvernul refuză să aplice o lege adoptată de Parlament, ceea
ce încalcă prevederile constituționale ale art. 1 alin. (3) și (4),
precum și ale art. 61 alin. (1). De asemenea, se arată că
Guvernul a adoptat ordonanța de urgență cu încălcarea
exigențelor stabilite de art. 115 alin. (4) și (6) din Constituție,
întrucât nu a indicat situația extraordinară care a stat la baza
emiterii acesteia, nu a motivat corespunzător urgența acestei
reglementări și a afectat drepturile constituționale ale
personalului didactic, și anume dreptul la un nivel de trai decent
și protecția socială a muncii.
În final, se consideră că au fost încălcate și prevederile
art. 102 alin. (1) și (2), precum și ale art. 141 din Constituție,
întrucât Guvernul nu a consultat Consiliul Economic și Social
atunci când a adoptat această ordonanță de urgență.
Tribunalul Călărași — Secția civilă, Tribunalul Constanța —
Secția civilă, Tribunalul Bacău — Secția civilă, Tribunalul
Buzău — Secția civilă și Tribunalul Botoșani — Secția civilă
apreciază excepția de neconstituționalitate ca fiind întemeiată.
Tribunalul Prahova — Secția civilă nu și-a exprimat opinia
asupra excepției de neconstituționalitate, contrar prevederilor
art. 29 alin. (4) din Legea nr. 47/1992.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în dosarele nr. 593D/2009 și nr. 628D/2009,
apreciază că excepția de neconstituționalitate ridicată este
neîntemeiată, iar în Dosarul nr. 854D/2009 consideră că
excepția ce privește art. I pct. 2 din Ordonanța de urgență a
Guvernului nr. 151/2008 este inadmisibilă și cea care privește
art. I pct. 3 din Ordonanța de urgență a Guvernului nr. 151/2008
este neîntemeiată.
Avocatul Poporului apreciază că în dosarele
nr. 593D/2009, nr. 628D/2009, nr. 854D/2009 și nr. 899D/2009
prevederile criticate sunt neconstituționale, iar în restul dosarelor
că excepția de neconstituționalitate a dispozițiilor art. I pct. 2 și

10

MONITORUL OFICIAL AL ROMÂNIEI, PARTEA I, Nr. 542/4.VIII.2009

pct. 3 din Ordonanța de urgență a Guvernului nr. 151/2008
referitor la art. 11 alin. (1) lit. a) și lit. b) din Ordonanța de urgență
a Guvernului nr. 15/2008 este inadmisibilă. Se mai apreciază că
dispozițiile art. I pct. 3 din Ordonanța de urgență a Guvernului
nr. 151/2008 referitor la art. 11 alin. (1) lit. c) și alin. (2) din
Ordonanța de urgență a Guvernului nr. 15/2008 sunt
neconstituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, care au următorul cuprins:
ăArt. I. — Ordonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează: [...]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie—31 martie 2008, valoarea coeficientului de
multiplicare 1,000: 230,247 lei;
— 1 aprilie—30 septembrie 2008, valoarea coeficientului de
multiplicare 1,000: 244,061 lei;
— 1 octombrie—31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și
3, valoarea coeficientului de multiplicare 1,000 este următoarea:
— 1 ianuarie—31 martie 2008, valoarea coeficientului de
multiplicare 1,000: 259,593 lei;
— 1 aprilie—30 septembrie 2008, valoarea coeficientului de
multiplicare 1,000: 275,168 lei;
— 1 octombrie—31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul 11,
cu următorul cuprins:

«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie —28 februarie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 martie—31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie—31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru
anul 2009 sunt cele prevăzute în anexele nr. 4 și 5.»”
Autorii excepției susțin că dispozițiile legale criticate încalcă
prevederile constituționale ale art. 1 alin. (3) privind caracterul de
stat de drept, ale art. 1 alin. (4) privind principiul separației și
echilibrului puterilor în stat, ale art. 41 alin. (2) privind dreptul
salariaților la măsuri de protecție socială, ale art. 47 privind
nivelul de trai, ale art. 61 alin. (1) privind rolul Parlamentului, ale
art. 102 alin. (1) și (2) privind rolul Guvernului, ale art. 115
alin. (4) și (6) privind condițiile de adoptare ale ordonanțelor de
urgență, precum și ale art. 141 privind Consiliul Economic și
Social.
Analizând excepția de neconstituționalitate ridicată, Curtea
observă că prevederile art. I pct. 2 și 3 ale Ordonanței de
urgență a Guvernului nr. 151/2008 reduc, în mod substanțial,
majorările salariale la care ar fi avut dreptul personalul din
învățământ în temeiul Legii nr. 221/2008 de aprobare a
Ordonanței Guvernului nr. 15/2008. Curtea Constituțională, prin
Decizia nr. 1.221 din 12 noiembrie 2008, publicată în Monitorul
Oficial al României, Partea I, nr. 804 din 2 decembrie 2008, a
declarat neconstituțională o reglementare similară adoptată de
Guvern tot printr-o ordonanță de urgență. Astfel, Ordonanța de
urgență a Guvernului nr. 136/2008 privind stabilirea unor măsuri
pentru salarizarea personalului din învățământ în anul 2008
modifica unele prevederi ale Ordonanței Guvernului nr. 15/2008,
astfel cum a fost aprobată prin Legea nr. 221/2008, reducând
majorările salariale stabilite de Parlament. Curtea, prin decizia
menționată, a statuat că adoptarea ordonanțelor de urgență
numai în scopul contracarării unei măsuri de politică legislativă
în domeniul salarizării personalului din învățământ adoptată de
Parlament încalcă art. 1 alin. (4), art. 61 alin. (1) și art. 115
alin. (4) din Legea fundamentală. Totodată, o asemenea măsură
este contrară dispozițiilor art. 115 alin. (6) coroborate cu cele ale
art. 41 și ale art. 47 alin. (1) din Constituție. În consecință, Curtea
a constatat și încălcarea prevederilor constituționale ale art. 1
alin. (5), potrivit cărora, ăÎn România, respectarea Constituției,
a supremației sale și a legilor este obligatorie”.
Raportând cele reținute prin considerentele care au stat la
baza Deciziei nr. 1.221 din 12 noiembrie 2008 la prezenta
cauză, Curtea observă că acestea sunt aplicabile mutatis
mutandis și cu privire la situația creată prin adoptarea
Ordonanței de urgență a Guvernului nr. 151/2008. Ca urmare,
Curtea constată că Ordonanța de urgență a Guvernului
nr. 151/2008 încalcă prevederile art. 1 alin. (4) și (5), art. 41,
art. 47 alin. (1), art. 61 alin. (1) și ale art. 115 alin. (4) și (6) din
Constituție.
De asemenea, Curtea reține că, în pofida faptului că unele
dispoziții cuprinse în art. I pct. 2 și 3 din Ordonanța de urgență
a Guvernului nr. 151/2008 și-au încetat efectele, fiind norme cu
aplicare limitată în timp, neconstituționalitatea constatată lovește
dispozițiile legale în ansamblul lor, astfel că efectele prezentei
decizii se întind și cu privire la textele legale care nu mai sunt în

MONITORUL OFICIAL AL ROMÂNIEI, PARTEA I, Nr. 542/4.VIII.2009
vigoare. O asemenea concluzie se impune având în vedere
chiar considerentele de principiu ale Deciziei nr. 1.221 din
12 noiembrie 2008, prin care Curtea a stabilit că
neconstituționalitatea reținută lovește întreaga ordonanță de
urgență, chiar dacă unele prevederi ale sale au fost abrogate
anterior pronunțării respectivei decizii.
Mai mult, Curtea constată că ar fi discriminatoriu ca numai
unele prevederi dintr-o ordonanță de urgență să se aplice și să
își producă efectele pentru perioada de până la 30 aprilie 2009
și celelalte care vizează perioada de după 1 mai 2009 să fie
neconstituționale și să își înceteze aplicabilitatea, prin efectul

11

unei decizii de admitere, în condițiile în care art. I pct. 2 și 3 este
lovit de același viciu de neconstituționalitate extrinsec, întrucât
creșterile salariale preconizate prin Legea nr. 221/2008 nu au
fost acordate nici pentru anul 2008 și nici pentru anul 2009,
contrar voinței Parlamentului.
Cele reținute fac inutilă analiza excepției de
neconstituționalitate în raport cu celelalte prevederi
constituționale invocate în susținerea acesteia.
În consecință, excepția de neconstituționalitate invocată
urmează să fie admisă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Sindicatul Liber din Învățământ Călărași, Sindicatul Școala Prahovei
din Ploiești, Sindicatul Liber al Salariaților din Învățământul Preuniversitar Constanța, Sindicatul Liber din Învățământ Bacău,
Sindicatul Învățământului Preuniversitar Buzău și Sindicatul Învățământului Preuniversitar Botoșani în dosarele nr. 2.525/116/2008,
nr. 7.677/105/2008, nr. 11.177/118/2008, nr. 540/110/2009, nr. 534/110/2009, nr. 552/110/2009, nr. 541/110/2009, nr. 699/110/2009,
nr. 654/114/2009, nr. 5.510/40/2008 și nr. 5.511/40/2008 ale Tribunalului Călărași — Secția civilă, Tribunalului Prahova — Secția
civilă, Tribunalului Constanța — Secția civilă, Tribunalului Bacău — Secția civilă, Tribunalului Buzău — Secția civilă și Tribunalului
Botoșani — Secția civilă și constată că dispozițiile art. I pct. 2 și 3 din Ordonanța de urgență a Guvernului nr. 151/2008 pentru
modificarea și completarea Ordonanței Guvernului nr. 15/2008 privind creșterile salariale ce se vor acorda în anul 2008 personalului
din învățământ sunt neconstituționale.
Definitivă și general obligatorie.
Decizia se comunică celor două Camere ale Parlamentului și Guvernului.
Pronunțată în ședința publică din data de 30 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.009
din 7 iulie 2009

privind constituționalitatea dispozițiilor art. 89 alin. (1), (3) și (8), precum și ale art. 114 și 115
din Regulamentul Senatului
Cu Adresa nr. 51/2857 din 19 mai 2009, secretarul general
al Camerei Deputaților a trimis Curții Constituționale, în temeiul
dispozițiilor art. 27 alin. (2) din Legea nr. 47/1992 privind
organizarea și funcționarea Curții Constituționale, sesizarea
formulată de 51 de deputați referitoare la neconstituționalitatea
dispozițiilor art. 89 alin. (1), (3) și (8) și ale art. 114 și 115 din
Regulamentul Senatului.
Autorii sesizării sunt următorii: Sorin Andi Pandele, Mihail
Boldea, Carmen Axenie, Daniel Buda, Gabriel Andronache,
Doru Brașoan Lese, Răzvan Mustea-Șerban, Ștefan Seremi,
Octavian Bot, Petru Movilă, Iustin-Marinel Cionca-Arghir,
Marius-Sorin Göndör, Claudia Boghicevici, Ioan-Nelu Botiș,
Cosmin Mihai Popescu, Adrian Gurzău, Constantin Severus
Militaru, Florian Daniel Geantă, Adrian Henorel Nițu, Gheorghe
Roman, Mihai Stroe, Mihaela Stoica, Gelu Vișan, Brândușa
Novac, Strugaru Stelică Iacob, Cătălin Ovidiu Buhăianu-Obuf,
Eugen Bădălan, Nicolae Bud, Gheorghe Ialomițianu, Mihaela
Ioana Șandru, Mircea Marin, Constantin Chirilă, Adrian Florescu,
Marius Neculai, Cristian Petrescu, Dan-Radu Zătreanu, Adrian
Bădulescu, Gabriel Gospodaru, Sanda-Maria Ardeleanu,
Nicușor Păduraru, Corneliu Olar, Mihai Surpățeanu, Sorin

Zamfirescu, Samoil Vîlcu, Valeriu Alecu, Toader Stroian, Tinel
Gheorghe, Mihai Doru Oprișcan, Valeriu Tabără, Alin Augustin
Florin Popoviciu, Ioan Holdiș.
Sesizarea a fost înregistrată la Curtea Constituțională sub
nr. J1060 din 20 mai 2009 și formează obiectul Dosarului
nr. 3.039 C/2009.
Obiectul sesizării îl constituie dispozițiile art. 89 alin. (1), (3)
și (8), precum și ale art. 114 și 115 din Regulamentul Senatului,
aprobat prin Hotărârea Senatului nr. 28 din 24 octombrie 2005,
publicată în Monitorul Oficial al României, Partea I, nr. 948 din
25 octombrie 2005, care au următorul cuprins:
— Art. 89 alin. (1), (3) și (8): ă(1) Proiectele de lege și
propunerile legislative se supun spre dezbatere și adoptare
Senatului, ca primă Cameră sesizată, în condițiile prevăzute la
art. 75 din Constituția României, republicată. În cazul
propunerilor legislative care sunt depuse la Senat, ca primă
Cameră sesizată, acestea se înregistrează și se țin în evidență.
Ele vor intra în procesul legislativ numai după primirea avizelor
legale de la Consiliul Legislativ, Guvern, Consiliul Economic si
Social.[ ]

12

MONITORUL OFICIAL AL ROMÂNIEI, PARTEA I, Nr. 542/4.VIII.2009

(3) Senatul, ca primă Cameră sesizată, se pronunță asupra
proiectelor de lege și propunerilor legislative cu care este
sesizat, în termen de 45 de zile de la data prezentării acestora
în Biroul permanent. Pentru coduri și alte legi de complexitate
deosebită, termenul este de 60 de zile de la data prezentării în
Biroul permanent.[ ]
(8)Termenele prevăzute la alin. (3) și (5) se calculează
potrivit art. 114.”
Alin. (5), la care face trimitere alin. (8), are următorul cuprins:
ă(5) În situația ordonanțelor de urgență ale Guvernului,
termenul este de 30 de zile, potrivit art. 115 alin. (5) din
Constituția României, republicată.”;
— Art. 114: ăPentru propunerile legislative termenele de
legiferare curg de la data înregistrării acestora la Biroul
permanent, însoțite de avizele necesare.”;
— Art. 115: ăPentru termenele procedurale ale procesului
legislativ se iau în calcul numai zilele în care Senatul lucrează
în plen sau în comisii permanente.”
În opinia autorilor sesizării, textele menționate încalcă
prevederile art. 75 alin. (2) din Constituție, potrivit cărora: ăPrima
Cameră sesizată se pronunță în termen de 45 de zile. Pentru
coduri și alte legi de complexitate deosebită termenul este de
60 de zile. În cazul depășirii acestor termene se consideră că
proiectele de legi sau propunerile legislative au fost adoptate.”
În motivarea sesizării se arată că dispozițiile criticate adaugă
la Constituție condiții pe care legiuitorul constituant nu le-a avut
în vedere, și anume :
— termenul de 45 de zile curge de la prezentarea proiectului
de lege Biroului permanent, iar prezentarea în Biroul permanent
se face după primirea avizelor legale de la Consiliul Legislativ,
Guvern și Consiliul Economic și Social;
— termenul de 45 de zile se calculează pe zile în care
Senatul lucrează în plen sau în comisii permanente.
Ca urmare, contrar art. 75 alin. (2) din Constituție, care
impune ca în interiorul termenului de 45 de zile de la data
înregistrării inițiativei legislative la prima Cameră sesizată să se
finalizeze întregul proces legislativ care implică obținerea
avizelor, analiza în cadrul comisiilor de specialitate, întocmirea
raportului, dezbaterea în plen și votul final, textele criticate
determină ca termenul de 45 de zile să nu curgă niciodată de
la înregistrarea inițiativei legislative la Senat ca primă Cameră
sesizată, ci după împlinirea unui termen variabil, care poate fi
de până la trei luni, în interiorul căruia se emit avizele de către
autoritățile menționate.
Se mai arată că termenul de 45 de zile trebuie calculat pe
zile calendaristice și nu trebuie interpretat în sensul că ar fi în
dependență de zilele de lucru ale Senatului.
În conformitate cu dispozițiile art. 27 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost trimisă președinților celor două
Camere, pentru a comunica punctele de vedere ale Birourilor
permanente.
Președintele Senatului a comunicat, cu Adresa nr. I/445 din
9 iunie 2009, înregistrată la Curtea Constituțională cu nr. 8.897
din 9 iunie 2009, punctul de vedere al Biroului permanent al
Senatului. Se consideră că prin formularea unei sesizări de către
un număr de deputați cu privire la neconstituționalitatea unor
dispoziții din Regulamentul Senatului se încalcă prevederile
art. 64 alin. (1), art. 71 alin. (1) și ale art. 146 lit. c) din
Constituție, care consacră autonomia funcțională, financiară și
regulamentară a celor două Camere ale Parlamentului
României. Ca o consecință a acestei autonomii, nicio altă
autoritate publică nu poate dispune sub aceste aspecte pentru
Parlament și, de asemenea, niciuna dintre Camere nu poate
decide pentru cealaltă Cameră a Parlamentului. Așa fiind,
mandatul de deputat și senator se exercită exclusiv în Camera
din care aceștia fac parte, iar dreptul de a sesiza Curtea
Constituțională
cu
privire
la
neconstituționalitatea
regulamentelor parlamentare de către deputați și senatori se

limitează la regulamentul Camerei din care aceștia fac parte.
Enumerarea din cuprinsul art. 146 lit. c) din Constituție nu
trebuie înțeleasă ca un drept absolut al parlamentarilor, ci ca un
drept ce trebuie exercitat în condițiile stabilite de Constituție. În
acest caz, autonomia Camerelor Parlamentului și
incompatibilitatea dintre mandatul de senator și cel de deputat
sunt chiar limitele ce circumscriu dreptul de a sesiza Curtea
Constituțională
cu
privire
la
neconstituționalitatea
regulamentelor parlamentare. Se face referire și la jurisprudența
în acest sens a Curții Constituționale, precum și la doctrina în
materie. În concluzie, se arată că sesizarea este inadmisibilă,
Curtea nefiind legal sesizată.
Președintele Camerei Deputaților nu a comunicat Curții
Constituționale punctul de vedere al Biroului permanent.
C U R T E A,

examinând sesizarea de neconstituționalitate, punctul de vedere
al Biroului permanent al Senatului, raportul întocmit de
judecătorul-raportor, dispozițiile criticate din Regulamentul
Senatului, prin raportare la prevederile Constituției României și
dispozițiile Legii nr. 47/1992 privind organizarea și funcționarea
Curții Constituționale, reține următoarele:
Curtea este competentă, potrivit dispozițiilor art. 146 lit. c)
din Constituție, precum și ale art. 1, 10, 27 și 28 din Legea
nr. 47/1992, să se pronunțe asupra constituționalității
prevederilor criticate din Regulamentul Senatului.
Obiectul controlului de constituționalitate îl constituie
dispozițiile art. 89 alin. (1), (3) și (8), precum și ale art. 114 și 115
din Regulamentul Senatului, aprobat prin Hotărârea Senatului
nr. 28 din 24 octombrie 2005, publicată în Monitorul Oficial al
României, Partea I, nr. 948 din 25 octombrie 2005.
Prevederile constituționale invocate în motivarea sesizării
sunt cele ale art. 75 alin. (2) referitoare la sesizarea Camerelor
și termenele în care acestea se pronunță asupra proiectelor de
lege sau propunerilor legislative.
Examinând sesizarea formulată de grupul de deputați cu
privire la neconstituționalitatea unor dispoziții din Regulamentul
Senatului, sub aspectul legalității acesteia, Curtea constată
următoarele:
Potrivit dispozițiilor art. 146 lit. c) din Constituție și ale art. 27
alin. (1) din Legea nr. 47/1992, Curtea Constituțională se
pronunță
asupra
constituționalității
regulamentelor
Parlamentului, la sesizarea unuia dintre președinții celor două
Camere ale Parlamentului, a unui grup parlamentar sau a unui
număr de cel puțin 50 de deputați sau de cel puțin 25 de
senatori.
Aceste dispoziții se coroborează cu cele ale art. 61 și 64 din
Constituție privind rolul și structura Parlamentului, respectiv
organizarea internă a fiecărei Camere a Parlamentului, texte
constituționale
care
consacră
principiul
autonomiei
parlamentare,
concretizată
într-o
triplă
autonomie:
regulamentară, instituțională și financiară.
În temeiul dispozițiilor constituționale menționate, fiecare
Cameră este în drept să-și stabilească, în limitele și cu
respectarea prevederilor constituționale, regulile de organizare
și funcționare, care, în substanța lor, alcătuiesc regulamentul
fiecărei Camere. Din această perspectivă, nicio autoritate
publică nu poate dispune, cu privire la aspectele menționate,
pentru Parlament, și, de asemenea, niciuna dintre Camerele
Parlamentului nu poate dispune, asupra acelorași aspecte,
pentru cealaltă Cameră. Ca urmare, organizarea și funcționarea
fiecărei Camere a Parlamentului se stabilesc prin regulament
propriu, adoptat prin hotărâre proprie a fiecărei Camere, cu
votul majorității membrilor Camerei respective.
Astfel fiind, chiar dacă dispozițiile constituționale nu o
precizează expres, considerentele de drept enunțate,
reconfirmând
autonomia
Camerelor
Parlamentului,
demonstrează lipsa calității active a membrilor uneia dintre
Camerele Parlamentului în controlul constituționalității
dispozițiilor regulamentului celeilalte Camere. De altfel, Curtea

MONITORUL OFICIAL AL ROMÂNIEI, PARTEA I, Nr. 542/4.VIII.2009
Constituțională s-a mai pronunțat în acest sens în jurisprudența
sa, de exemplu prin Decizia nr. 68 din 23 noiembrie 1993,
publicată în Monitorul Oficial al României, Partea I, nr. 12 din
19 ianuarie 1994, prin care a respins sesizarea grupului
parlamentar liberal din Senat cu privire la o hotărâre a Camerei
Deputaților, statuând că ăîn temeiul autonomiei regulamentare a
fiecărei Camere, grupul parlamentar din Senat nu poate avea
calitatea de subiect al dreptului de sesizare a Curții pentru un
asemenea caz.”

13

În consecință, Curtea nu va proceda la examinarea pe fond
a criticilor de neconstituționalitate, întrucât sesizarea privind
constatarea neconstituționalității prevederilor art. 89 alin. (1), (3)
și (8) și ale art. 114 și 115 din Regulamentul Senatului este
formulată de un număr de 51 de deputați care, potrivit
prevederilor art. 64 și art. 146 lit. c) din Constituție, nu aveau
calitatea să inițieze un astfel de demers.

Având în vedere considerentele expuse, în temeiul dispozițiilor art. 146 lit.c) și al art. 147 alin. (1) și (4) din Constituție,
precum și al prevederilor art. 11 alin. (1) lit. A.c), art. 27 și 28 din Legea nr. 47/1992 privind organizarea și funcționarea Curții
Constituționale, cu unanimitate de voturi,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, sesizarea referitoare la neconstituționalitatea dispozițiilor art. 89 alin. (1), (3) și (8), precum
și ale art. 114 și 115 din Regulamentul Senatului.
Definitivă și general obligatorie.
Decizia se comunică președintelui Senatului și se publică în Monitorul Oficial al României, Partea I.
Dezbaterea a avut loc la data de 7 iulie 2009 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Puskás Valentin-Zoltán, Tudorel Toader și Augustin Zegrean, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transmiterea din domeniul public al statului și din administrarea Administrației Naționale
a Penitenciarelor în administrarea Penitenciarului Craiova a unui imobil situat în județul Olt,
municipiul Caracal, DN 54 Caracal—Corabia
În temeiul art. 108 din Constituția României, republicată, precum și al art. 12 alin. ﴾1) și ﴾2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unui imobil situat în
județul Olt, municipiul Caracal, DN 54 Caracal — Corabia,
având datele de identificare prevăzute în anexa care face parte
integrantă din prezenta hotărâre, din domeniul public al statului
și din administrarea Administrației Naționale a Penitenciarelor
în administrarea Penitenciarului Craiova, județul Dolj.
(2) Administrația Națională a Penitenciarele și Penitenciarul
Craiova își vor actualiza în mod corespunzător datele din
evidența cantitativ-valorică.

Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în vigoare
a prezentei hotărâri.
Art. 3. — Anexa nr. 11 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare, se
modifică în mod corespunzător.

PRIM-MINISTRU

EMIL BOC
Contrasemnează:
p. Ministrul justiției și libertăților cetățenești,
Gabriel Tănăsescu,
secretar de stat
Ministrul finanțelor publice,
Gheorghe Pogea
București, 15 iulie 2009.
Nr. 817.

14

MONITORUL OFICIAL AL ROMÂNIEI, PARTEA I, Nr. 542/4.VIII.2009
ANEXĂ

D AT E L E D E I D E N T I F I C A R E

ale imobilului aflat în proprietatea publică a statului, care se transmite din domeniul public al statului
și din administrarea Administrației Naționale a Penitenciarelor în administrarea Penitenciarului Craiova, județul Dolj
Nr.
M.F.

Adresa imobilului care se
transmite

Persoana juridică de la care se
transmite imobilul

Persoana juridică la care se
transmite imobilul

Caracteristicile tehnice ale imobilului care se
transmite

154003

Județul Olt, municipiul
Caracal, DN 54
Caracal — Corabia

Ministerul Justiției
și Libertăților Cetățenești —
Administrația Națională
a Penitenciarelor

Penitenciarul Craiova,
județul Dolj

Teren agricol (izlaz) — 22,70 ha,
tarla 74/1
Valoare — 3.411.670 lei

GUVERNUL ROMÂNIEI

HOTĂRÂRE
privind transmiterea din domeniul public al statului și din administrarea Administrației Naționale a
Penitenciarelor în administrarea Penitenciarului Oradea a două imobile situate în județul Bihor,
comuna Sânmartin, satul Cihei
În temeiul art. 108 din Constituția României, republicată, precum și al art. 12 alin. ﴾1) și ﴾2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea a două imobile situate
în județul Bihor, comuna Sânmartin, satul Cihei, având datele
de identificare prevăzute în anexa care face parte integrantă din
prezenta hotărâre, din domeniul public al statului și din
administrarea Administrației Naționale a Penitenciarelor în
administrarea Penitenciarul Oradea, județul Bihor.
(2) Administrația Națională a Penitenciarelor și Penitenciarul
Oradea își vor actualiza în mod corespunzător datele din
evidența cantitativ-valorică.

Art. 2. — Predarea-preluarea imobilelor prevăzute la art. 1
se face pe bază de protocol încheiat între părțile interesate, în
termen de 60 de zile de la data intrării în vigoare a prezentei
hotărâri.
Art. 3. — Anexa nr. 11 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare, se
modifică în mod corespunzător.

PRIM-MINISTRU

EMIL BOC
Contrasemnează:
p. Ministrul justiției și libertăților cetățenești,
Gabriel Tănăsescu,
secretar de stat
Ministrul finanțelor publice,
Gheorghe Pogea
București, 15 iulie 2009.
Nr. 818.
ANEXĂ

D AT E L E D E I D E N T I F I C A R E

ale imobilelor aflate în proprietatea publică a statului, care se transmit din domeniul public al statului
și din administrarea Administrației Naționale a Penitenciarelor în administrarea Penitenciarului Oradea, județul Bihor
Nr.
M.F.

Adresa imobilelor
care se transmit

Persoana juridică
de la care se transmit
imobilele

Persoana juridică
la care se transmit
imobilele

Caracteristicile tehnice ale imobilelor

Județul Bihor,
comuna
154007
Sânmartin, satul
Cihei

Ministerul Justiției
și Libertăților Cetățenești — Penitenciarul Oradea,
Administrația Națională a
județul Bihor
Penitenciarelor

Imobil 2952 (poligon tragere) — construcții
Suprafața construită — 968 m2
Suprafața desfășurată — 1.007 m2
Valoare — 531.773 lei

Județul Bihor,
comuna
154008
Sânmartin, satul
Cihei

Ministerul Justiției
Imobil 2952 (poligon tragere) — teren,
și Libertăților Cetățenești — Penitenciarul Oradea,
curți, construcții — 240.000 m2
Administrația Națională
județul Bihor
Valoare — 10.826.612 lei
a Penitenciarelor

MONITORUL OFICIAL AL ROMÂNIEI, PARTEA I, Nr. 542/4.VIII.2009

15

ACTE ALE COMISIEI DE SUPRAVEGHERE A
ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
STRASIG BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 14 iulie 2009, prin care s-a aprobat
cererea Societății Comerciale STRASIG BROKER DE ASIGURARE — S.R.L. de obținere a autorizației de funcționare ca broker
de asigurare,
Comisia de Supraveghere a Asigurărilor d e c i d e:
Art. 1. — Societatea Comercială STRASIG BROKER DE
Art. 3. — Societatea comercială prevăzută la art. 1 are
ASIGURARE — S.R.L., cu sediul social în Râmnicu Vâlcea, obligația să depună la Comisia de Supraveghere a Asigurărilor
str. Calea lui Traian nr. 185, bl. 22, sc. C, parter, ap. 3, copii ale documentelor privind plata ratelor primelor de asigurare
județul Vâlcea, nr. de ordine în registrul comerțului
J38/1252/30.12.2008,
cod
unic
de
înregistrare aferente contractului de asigurare de răspundere civilă
24913620/30.12.2008, este autorizată să funcționeze ca broker profesională, pe măsura achitării acestora, să deschidă Jurnalul
de asigurare, având ca obiect de activitate activitatea de broker asistenților în brokeraj și să înscrie în Registrul intermediarilor în
de asigurare, conform prevederilor Legii nr. 32/2000 privind asigurări și/sau reasigurări personalul propriu conform Ordinului
activitatea de asigurare și supravegherea asigurărilor, cu președintelui Comisiei de Supraveghere a Asigurărilor
modificările și completările ulterioare.
Art. 2. — Societatea comercială prevăzută la art. 1 are nr. 10/2007 pentru punerea în aplicare a Normelor privind
dreptul de a practica activitatea de broker de asigurare începând Registrul intermediarilor în asigurări și/sau în reasigurări, cu
modificările și completările ulterioare.
cu data înregistrării în Registrul brokerilor de asigurare.
Președintele Comisiei de Supraveghere a Asigurărilor,
Angela Toncescu
București, 21 iulie 2009.
Nr. 557.
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
VIENNA BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 14 iulie 2009, prin care s-a aprobat
cererea Societății Comerciale VIENNA BROKER DE ASIGURARE — S.R.L. de obținere a autorizației de funcționare ca broker de
asigurare,
Comisia de Supraveghere a Asigurărilor d e c i d e:
Art. 1. — Societatea Comercială VIENNA BROKER DE
ASIGURARE — S.R.L., cu sediul social în municipiul București,
str. Iancu de Hunedoara nr. 2, bl. H6, sc. A, et. 8, ap. 31, sectorul 1,
nr. de ordine în registrul comerțului J40/7032/18.06.2009, cod
unic de înregistrare 25683235/18.06.2009, este autorizată să
funcționeze ca broker de asigurare, având ca obiect de activitate
activitatea de broker de asigurare, conform prevederilor Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări, cu
modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 21 iulie 2009.
Nr. 559.

16

MONITORUL OFICIAL AL ROMÂNIEI, PARTEA I, Nr. 542/4.VIII.2009
RECTIFICĂRI
În Legea nr. 243/2009 pentru modificarea și completarea Ordonanței de urgență a Guvernului nr. 97/2005
privind evidența, domiciliul, reședința și actele de identitate ale cetățenilor români, pentru modificarea Ordonanței
Guvernului nr. 84/2001 privind înființarea, organizarea și funcționarea serviciilor publice comunitare de evidență a
persoanelor, precum și pentru modificarea și completarea Ordonanței Guvernului nr. 41/2003 privind dobândirea și
schimbarea pe cale administrativă a numelor persoanelor fizice, publicată în Monitorul Oficial al României, Partea I,
nr. 445 din 29 iunie 2009, se face următoarea rectificare (care nu aparține Redacției ăMonitorul Oficial, Partea I”):
— la art. I pct. 1, cu referire la art. 71, în loc de: ă..., competențele informatice ale R.N.E.P...” se va citi:
ă..., componentele informatice ale R.N.E.P...”.

În cuprinsul articolului unic din Hotărârea Guvernului nr. 753/2009 privind modificarea și completarea Hotărârii
Guvernului nr. 1.079/2007 pentru reglementarea parcului auto, precum și a consumului de carburanți al autoturismelor
Ministerului Justiției, ale unor instituții subordonate acestuia și ale instanțelor judecătorești, publicată în Monitorul
Oficial al României, Partea I, nr. 467 din 7 iulie 2009, se fac următoarele rectificări (care nu aparțin Redacției ăMonitorul
Oficial, Partea I”):
— la pct. 3 (cu referire la pct. 1 din anexă), coloana ăConsumul maxim de carburanți pentru un autovehicul
(litri/lună)”, în loc de: ă300/microbuz” se va citi: ă400/microbuz”;
— la pct. 4 [cu referire la lit. d) a pct. 5 din anexă], coloana ăConsumul maxim de carburanți pentru un
autovehicul (litri/lună)”, în loc de: ă300” se va citi: ă250”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 542/4.VIII.2009 conține 16 pagini.

Prețul: 3,20 lei

&JUYDGY|432642]
ISSN 1453—4495

