Anul 177 (XXI) — Nr. 320

PARTEA I

LEGI, DECRETE, HOTĂRÂRI ȘI ALTE ACTE

Joi, 14 mai 2009

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 439 din 26 martie 2009 referitoare la excepția de
neconstituționalitate a prevederilor art. 50 alin. (3) din
Legea cadastrului și a publicității imobiliare nr. 7/1996,
republicată..................................................................

442.

549.

551.

HOTĂRÂRI ALE GUVERNULUI ROMÂNIEI
— Hotărâre privind stabilirea cadrului general de
implementare a măsurilor cofinanțate din Fondul
European pentru Pescuit prin Programul Operațional
pentru Pescuit 2007—2013........................................
— Hotărâre privind aprobarea indicatorilor tehnicoeconomici ai obiectivelor de investiții ăInstalația de
desulfurare a gazelor de ardere de la grupul nr. 4 de
150 MW și CAF de 100 Gcal/h” și ăSchimbarea
tehnologiei actuale de colectare, transport și
depozitare a zgurii și cenușii” din cadrul Societății
Comerciale ăTermoelectrica” — S.A. — Sucursala
Electrocentrale Paroșeni ............................................
— Hotărâre privind completarea sublistei C din anexa
la Hotărârea Guvernului nr. 720/2008 pentru
aprobarea Listei cuprinzând denumirile comune
internaționale corespunzătoare medicamentelor de
care beneficiază asigurații, cu sau fără contribuție
personală, pe bază de prescripție medicală, în
sistemul de asigurări sociale de sănătate ..................

Nr.

Pagina
ACTE ALE BĂNCII NAȚIONALE A ROMÂNIEI
ȘI ALE COMISIEI NAȚIONALE A VALORILOR
MOBILIARE

2–3

3–7

3/24. — Ordin privind aprobarea Regulamentului Băncii
Naționale a României și al Comisiei Naționale a
Valorilor Mobiliare nr. 6/3/2009 pentru modificarea și
completarea Regulamentului Băncii Naționale a
României și al Comisiei Naționale a Valorilor Mobiliare
nr. 18/23/2006 privind fondurile proprii ale instituțiilor
de credit și ale firmelor de investiții, aprobat prin
Ordinul Băncii Naționale a României și al Comisiei
Naționale a Valorilor Mobiliare nr. 15/112/2006 ..........

9

ACTE ALE COMISIEI DE SUPRAVEGHERE
A ASIGURĂRILOR
8

8

5.

— Ordin pentru punerea în aplicare a Normelor privind
forma și clauzele cuprinse în contractul de asigurare
obligatorie a locuințelor împotriva cutremurelor,
alunecărilor de teren sau inundațiilor ........................

10–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 320/14.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 439
din 26 martie 2009

referitoare la excepția de neconstituționalitate a prevederilor art. 50 alin. (3)
din Legea cadastrului și a publicității imobiliare nr. 7/1996, republicată

Pe rol se află soluționarea excepției de neconstituționalitate
a prevederilor art. 52 din Legea cadastrului și a publicității
imobiliare nr. 7/1996, în forma inițială, excepție ridicată de
Paulina Valentina Brehui în Dosarul nr. 532/3/2001 (1.073/2008)
al Curții de Apel București — Secția a III-a civilă și pentru cauze
cu minori și de familie.
Dezbaterile au avut loc în ședința publică din data de
19 martie 2009, fiind consemnate în încheierea de la acea dată,
când, pentru a da posibilitatea autorului excepției de a depune
la dosar concluzii scrise, Curtea a amânat pronunțarea asupra
excepției de neconstituționalitate la data de 26 martie 2009.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este inadmisibilă. În acest sens, arată că
prevederile art. 52 din forma inițială a Legii nr. 7/1996 au fost
modificate, în noua reglementare a Legii nr. 7/1996, republicată,
prevăzându-se că împotriva încheierii de admitere sau de
respingere a cererii de înscriere în cartea funciară se poate
exercita numai calea de atac a apelului, spre deosebire de
vechea reglementare care consacra atât posibilitatea exercitării
apelului, cât și a recursului. Din această perspectivă, consideră
că nu este îndeplinită cerința reținută în jurisprudența Curții
Constituționale ca soluția legislativă din legea modificată să fie
aceeași cu cea dinaintea modificării.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2008, pronunțată în Dosarul
nr. 532/3/2001 (1.073/2008), Curtea de Apel București —
Secția a III-a civilă și pentru cauze cu minori și de familie a
sesizat Curtea Constituțională cu excepția de
neconstituționalitate a prevederilor art. 52 din Legea
cadastrului și a publicității imobiliare nr. 7/1996, în forma
inițială. Excepția a fost ridicată de Paulina Valentina Brehui
într-o cauză civilă având ca obiect recursul declarat împotriva
Deciziei nr. 833 din 5 mai 2007 prin care Tribunalul București —
Secția a V-a civilă a admis apelul și a schimbat, în parte,
încheierile de înscriere în cartea funciară contestate.
În motivarea excepției de neconstituționalitate autorul
acesteia face referire la dispozițiile art. 52 din Legea nr. 7/1996,
în forma inițială, care prevedeau că încheierile de înscriere și
de radiere a unui act sau fapt juridic sunt supuse căilor ordinare
de atac, respectiv apel și recurs, și precizează că în prezent
acestea sunt supuse doar apelului. Arată că principiul egalității
și dreptul la un proces echitabil presupun beneficiul tuturor
mijloacelor procedurale, inclusiv utilizarea tuturor gradelor de
jurisdicție, care să ofere posibilitatea administrării complete a
probelor necesare aflării adevărului. Consideră că, din acest
punct de vedere, textul de lege criticat este neconstituțional.
Curtea de Apel București — Secția a III-a civilă și pentru
cauze cu minori și de familie consideră că prevederile de lege
criticate nu contravin dispozițiilor constituționale invocate.
Totodată, arată că dreptul la un proces echitabil nu are
semnificația accesului la un anumit număr de grade de
jurisdicție, fiind suficientă o singură cale de atac, dacă aceasta
este efectivă, iar soluționarea cauzelor într-un termen rezonabil
nu este dată de numărul gradelor de jurisdicție, ci de măsurile
dispuse de instanță și de conduita participanților la proces, de
complexitatea cauzei și de cursul concret al procesului.

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse de părți, susținerile părților, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 52 din Legea cadastrului și a publicității
imobiliare nr. 7/1996, în forma inițială. Din motivarea sesizării,
însă, cuprinsă în notele scrise ale autorului, rezultă că obiect al
excepției de neconstituționalitate îl constituie prevederile art. 50
alin. (3) din Legea cadastrului și a publicității imobiliare
nr. 7/1996, republicată în Monitorul Oficial al României, Partea I,
nr. 201 din 3 martie 2006, având următorul conținut: ăHotărârea
pronunțată de judecătorie poate fi atacată cu apel.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea cetățenilor
în fața legii și ale art. 21 alin. (3) privind dreptul părților la un
proces echitabil și la soluționarea cauzelor într-un termen
rezonabil.
Examinând excepția de neconstituționalitate, Curtea
constată următoarele:
Prevederile art. 50 din Legea cadastrului și a publicității
imobiliare nr. 7/1996, republicată, reglementează procedura de
contestare a încheierii de înscriere sau de respingere a cererii
de înscriere sau radiere a unui act sau fapt juridic în cartea
funciară. În acest sens, în alin. (1) al art. 50 este reglementată
obligativitatea comunicării încheierii, iar prin alineatele
următoare se prevede că ăîncheierea de înscriere sau de
respingere poate fi atacată cu plângere”, care se înaintează

Acsinte Gaspar
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 320/14.V.2009
judecătoriei în a cărei rază de competență teritorială se află
imobilul, de asemenea, ăhotărârea pronunțată de judecătorie
poate fi atacată cu apel”, iar ăhotărârea judecătorească definitivă
și irevocabilă se comunică, din oficiu, biroului teritorial de către
instanța care s-a pronunțat ultima asupra fondului”.
Cât privește critica potrivit căreia prevederile art. 50 alin. (3)
din Legea nr. 7/1996 încalcă dispozițiile art. 21 alin. (3) din
Constituție, deoarece partea nu are acces la toate căile de atac,
se constată că aceasta este neîntemeiată. Astfel, Constituția nu
cuprinde dispoziții care să stabilească căile de atac împotriva
hotărârilor judecătorești, stabilind în art. 129 că acestea se
exercită ăîn condițiile legii”. În cauză, încheierile prin care sunt
soluționate cererile de înscriere de către registratorul de carte
funciară sunt acte administrative provizorii supuse controlului
contenciosului administrativ special reglementat prin Legea
nr. 7/1996.
De altfel, accesul la justiție nu presupune și accesul la toate
mijloacele procedurale prin care se înfăptuiește justiția, iar

3

instituirea regulilor de desfășurare a procesului în fața
instanțelor judecătorești, deci și reglementarea căilor ordinare
sau extraordinare de atac, sunt de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Nici reglementările
internaționale în materie nu impun accesul la totalitatea gradelor
de jurisdicție sau la toate căile de atac prevăzute de legislațiile
naționale, art. 13 din Convenția pentru apărarea drepturilor
omului și a libertăților fundamentale consacrând numai dreptul
persoanei la un recurs efectiv în fața unei instanțe naționale,
deci posibilitatea de a accede la un grad de jurisdicție.
De altfel, Curtea Constituțională a statuat în jurisprudența sa
faptul că accesul liber la justiție nu înseamnă accesul, în toate
cazurile, la toate structurile judecătorești și la toate căile de atac.
De asemenea, se observă că textele de lege criticate sunt
norme de procedură care nu instituie privilegii sau discriminări
pe considerente arbitrare, așa încât nu poate fi reținută nici
încălcarea dispozițiilor art. 16 alin. (1) din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 50 alin. (3) din Legea cadastrului și a publicității imobiliare
nr. 7/1996, republicată, excepție ridicată de Paulina Valentina Brehui în Dosarul nr. 532/3/2001 (1.073/2008) al Curții de Apel
București — Secția a III-a civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 26 martie 2009.
PREȘEDINTE,

ACSINTE GASPAR
Magistrat-asistent,
Mihaela Ionescu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea cadrului general de implementare a măsurilor cofinanțate
din Fondul European pentru Pescuit prin Programul Operațional pentru Pescuit 2007—2013
Având în vedere prevederile Regulamentului (CE) nr. 1.198/2006 al Consiliului privind Fondul European pentru Pescuit,
ale Regulamentului (CE) nr. 498/2007 al Comisiei de stabilire a unor norme detaliate pentru punerea în aplicare a Regulamentului
(CE) nr. 1.198/2006 al Consiliului privind Fondul European pentru Pescuit, ale Regulamentului (CE, EURATOM) nr. 1.605/2002 al
Consiliului privind regulamentul financiar aplicabil bugetului general al Comunității Europene, cu modificările și completările
ulterioare, precum și ale Ordonanței de urgență a Guvernului nr. 27/2008 privind gestionarea fondurilor nerambursabile alocate de
la Comunitatea Europeană din Fondul European pentru Pescuit și a fondurilor de cofinanțare și prefinanțare alocate de la bugetul
de stat, aprobată prin Legea nr. 168/2008,
în temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Obiectiv și dispoziții generale
Art. 1. — (1) Obiectul prezentei hotărâri îl constituie stabilirea
cadrului legal privind eligibilitatea cheltuielilor efectuate de
beneficiari în cadrul operațiunilor finanțate prin Programul
Operațional pentru Pescuit 2007—2013, denumit în continuare

POP, pe întreaga perioadă de derulare a programului, pe
teritoriul României.
(2) Regulile stabilite în prezenta hotărâre sunt aplicabile
cheltuielilor realizate din asistența comunitară, precum și din
cofinanțarea națională a operațiunilor — din bugetul de stat,
bugetul local, alte surse publice și private.

4

MONITORUL OFICIAL AL ROMÂNIEI, PARTEA I, Nr. 320/14.V.2009

(3) Agenția Națională pentru Pescuit și Acvacultură, în
calitate de autoritate de management pentru POP, asigură
îndeplinirea obligațiilor ce decurg din funcțiile prevăzute la
art. 59 din Regulamentul (CE) nr. 1.198/2006 al Consiliului
privind Fondul European pentru Pescuit.
Art. 2. — (1) Termenii programare, axă prioritară, măsură,
operațiune, monitorizare, evaluare, strategie de dezvoltare
locală, comitet de monitorizare, cheltuială publică, au înțelesurile
din Regulamentul (CE) nr. 1.198/2006 al Consiliului privind
Fondul European pentru Pescuit, denumit în continuare FEP,
publicat în Jurnalul Oficial al Uniunii Europene (JOUE)
nr. L223/2006.
(2) În înțelesul prezentei hotărâri, termenii și expresiile de
mai jos au următoarele semnificații:
a) POP — documentul programatic elaborat potrivit
Regulamentului (CE) nr. 1.198/2006 al Consiliului, în baza
căruia vor fi accesate sumele alocate României pentru perioada
de programare 2007—2013;
b) Ghidul solicitantului — o detaliere tehnică și financiară a
fiecărei măsuri și cuprinde setul de informații necesare
solicitantului pentru pregătirea, derularea și implementarea
proiectului, elaborat pentru fiecare măsură de către Agenția
Națională pentru Pescuit și Acvacultură, denumită în continuare
ANPA, în calitate de autoritate de management pentru POP;
este disponibil la sediul central al ANPA, la filialele regionale ale
ANPA, precum și pe site-ul ANPA și al Ministerului Agriculturii,
Pădurilor și Dezvoltării Rurale, denumit în continuare MAPDR;
c) contract de finanțare — documentul juridic încheiat între
autoritatea de management (ANPA) și solicitantul de finanțare,
prin care se acordă acestuia din urmă asistența financiară
nerambursabilă aferentă unei operațiuni în scopul atingerii
obiectivelor axei prioritare din POP și care stabilește obiectul
sprijinului, drepturile și obligațiile părților, durata de execuție,
valoarea, plata, precum și alte dispoziții și condiții specifice;
d) decizie de finanțare — actul unilateral emis de autoritatea
de management, care se elaborează în cazul în care
beneficiarul este o instituție care participă la implementarea
POP și care stabilește obligațiile acesteia;
e) proiect eligibil — proiectul/operațiunea care îndeplinește
condițiile minime prevăzute în Regulamentul (CE)
nr. 1.198/2006 al Consiliului și care poate fi selectat, conform
criteriilor aprobate de Comitetul de monitorizare, pentru a primi
asistență financiară nerambursabilă din FEP;
f) conflict de interese — situația de incompatibilitate în care
se află o persoană care are un interes personal ce influențează
imparțialitatea și obiectivitatea activităților sale în evaluarea,
monitorizarea, realizarea și raportarea activităților desfășurate în
cadrul Programului operațional pentru pescuit; interesul
personal include orice avantaj pentru persoana în cauză,
soțul/soția, rude ori afini, până la gradul al patrulea inclusiv, sau
pentru instituția din care face parte;
g) cheltuieli eligibile — cheltuielile realizate de către
beneficiar, aferente proiectelor finanțate în cadrul POP, care pot
fi finanțate atât din FEP, în limita ratei de cofinanțare conform
reglementărilor comunitare, cât și din bugetul de stat și/sau
contribuția proprie a beneficiarului, conform reglementărilor
legale comunitare și naționale în vigoare;
h) cheltuieli neeligibile — cheltuielile inerente realizării
proiectelor finanțate din FEP în cadrul POP, care nu pot fi
finanțate din FEP, conform reglementărilor comunitare și
naționale.
Art. 3. — Pentru a fi eligibilă, o cheltuială trebuie să
îndeplinească cumulativ următoarele condiții cu caracter
general:

a) să fie efectiv plătită potrivit prevederilor art. 55 alin. (1) din
Regulamentul (CE) nr. 1.198/2006 al Consiliului, cu condiția ca
operațiunea cofinanțată să nu fi fost finalizată înainte de data
începerii eligibilității;
b) să fie dovedită cu facturi sau cu alte documente contabile
cu valoare probatorie, echivalentă facturilor, însoțite de
documentele de plată, potrivit legii, pe baza cărora cheltuielile să
poată fi auditate și identificate;
c) să fie în conformitate cu prevederile deciziei de finanțare
sau ale contractului de finanțare;
d) să fie conformă cu prevederile legislației naționale și
comunitare.
Art. 4. — (1) Contribuția în natură poate fi considerată
cheltuială eligibilă în conformitate cu prevederile art. 3, dacă
îndeplinește și următoarele condiții specifice:
a) contribuția constă în terenuri, clădiri, echipamente,
materiale, activitate profesională sau prestații voluntare;
b) obiectul contribuției în natură sub formele prevăzute la
lit. a) nu trebuie să fi fost achiziționat prin intermediul unor
finanțări comunitare nerambursabile;
c) în cazul terenului, clădirilor și echipamentelor, valoarea
este certificată de un evaluator autorizat;
d) în cazul clădirilor și echipamentelor, acestea trebuie să
facă parte integrantă și inseparabilă din rezultatul operațiunii;
e) în cazul terenurilor și clădirilor, acestea trebuie să fie libere
de orice sarcini sau interdicții și să nu facă obiectul unor litigii
aflate în curs de soluționare la instanțele judecătorești;
f) cheltuielile nu au fost realizate prin măsuri de inginerie
financiară;
g) în cazul prestației voluntare, valoarea muncii este
determinată luându-se în considerare timpul destinat și valoarea
salariului mediu pe oră sau pe zi pentru munca prestată.
(2) La finanțarea unei operațiuni contribuția FEP acoperă
totalul cheltuielilor eligibile în limita ratei de cofinanțare din FEP,
cu excepția contribuției în natură a beneficiarului.
Art. 5. — Amortizarea este considerată cheltuială eligibilă
dacă respectă prevederile aplicabile ale art. 3 și îndeplinește
următoarele condiții specifice:
a) bunul amortizabil nu a fost achiziționat prin intermediul
unor finanțări comunitare nerambursabile;
b) amortizarea este calculată în conformitate cu prevederile
legale în vigoare și justificată prin orice document contabil;
c) corespunde perioadei de cofinanțare a operațiunii.
Art. 6. — Cheltuielile generale de administrație sunt eligibile
dacă respectă prevederile art. 3 și dacă sunt alocate
proporțional operațiunii, potrivit metodei elaborate de autoritatea
de management și prevăzute în contractul de finanțare/decizia
de finanțare.
Art. 7. — Costul achiziției de teren fără construcții este eligibil
dacă sunt îndeplinite prevederile art. 3 și următoarele condiții
specifice:
a) trebuie să existe o legătură directă între achiziționarea de
terenuri și obiectivele operațiunii cofinanțate;
b) costul de achiziție al terenului este certificat de un
evaluator autorizat;
c) partea din suma totală a cheltuielilor legate de operațiune,
reprezentată de achiziționarea terenului, să nu depășească 10%
din valoarea totală a cheltuielilor eligibile aferente operațiunii.
Art. 8. — Costul de achiziție al imobilelor deja construite,
inclusiv terenul pe care se află construcția, este eligibil dacă sunt
îndeplinite prevederile art. 3, precum și următoarele condiții
specifice:
a) operațiunea nu beneficiază de finanțare din fonduri
publice;

MONITORUL OFICIAL AL ROMÂNIEI, PARTEA I, Nr. 320/14.V.2009
b) imobilul nu a beneficiat de finanțări comunitare
nerambursabile în ultimii 10 ani pentru construcție sau
reabilitare;
c) costul de achiziție al imobilului este certificat de un
evaluator autorizat, care să confirme că imobilul respectă
condițiile tehnice prevăzute în legislația națională;
d) imobilul este folosit potrivit destinației atribuite de
autoritatea de management pentru perioada stabilită de
aceasta;
e) imobilul este utilizat numai în conformitate cu obiectivele
operațiunii.
Art. 9. — Costul achiziționării echipamentului de ocazie este
eligibil dacă sunt îndeplinite prevederile art. 3, precum și
următoarele condiții specifice:
a) vânzătorul echipamentului prezintă o declarație prin care
se atestă originea și confirmă că în ultimii 7 ani echipamentul
nu a fost achiziționat printr-un ajutor național sau comunitar;
b) prețul echipamentului de ocazie nu excedează valorii sale
de piață și este mai mic decât prețul echipamentului similar nou;
c) echipamentul respectă condițiile tehnice necesare pentru
operațiune, precum și pe cele prevăzute în legislația națională.
Art. 10. — În cazul leasingului financiar, astfel cum este
definit în Ordonanța Guvernului nr. 51/1997 privind operațiunile
de leasing și societățile de leasing, republicată, cu modificările
și completările ulterioare, cheltuielile utilizatorului de leasing sunt
eligibile dacă respectă prevederile art. 3 și următoarele condiții
specifice:
a) obiectul contractului de leasing respectă prevederile din
contractul de finanțare/decizia de finanțare;
b) utilizatorul de leasing este beneficiarul operațiunii;
c) ratele de leasing plătite de utilizator sunt aferente
contractului de leasing și sunt justificate cu documente
contabile;
d) valoarea maximă eligibilă nu depășește valoarea de piață
a bunului care face obiectul contractului de leasing;
e) ratele de leasing sunt eligibile exclusiv pentru perioada de
finanțare a operațiunii.
Art. 11. — Cheltuielile referitoare la următoarele contracte de
subantrepriză nu sunt eligibile pentru cofinanțarea din FEP:
a) contractele de subantrepriză care determină o creștere a
costului de executare a operațiunii, fără a aduce o valoare
adăugată proporțională;
b) contractele de subantrepriză încheiate cu intermediari sau
consultanți, în temeiul cărora plata se definește în procente din
costul total al proiectului, cu excepția cazurilor în care o
asemenea plată este justificată de beneficiar, cu referire la
valoarea reală a lucrărilor sau a serviciilor furnizate.
Art. 12. — Pentru toate contractele de subantrepriză,
subcontractorii se angajează să furnizeze organismelor de audit
și de control toate informațiile necesare privind activitățile de
subantrepriză.
Art. 13. — (1) Cheltuielile bancare de deschidere și de
administrare a conturilor sunt eligibile în situația în care
implementarea unei operațiuni necesită deschiderea unui cont
sau a mai multor conturi separate, cerință obligatorie printr-o
clauză explicită în contractul de finanțare/decizia de finanțare.
(2) Dobânda rezultată din operațiunile prevăzute la alin. (1)
se deduce din cheltuielile bancare.
Art. 14. — Dobânzile de debit, altele decât subvențiile la
dobândă care vizează reducerea costului împrumutului pentru
întreprinderi din cadrul unui regim autorizat de ajutoare de stat,
taxele de schimb și celelalte cheltuieli pur financiare nu sunt
eligibile pentru cofinanțarea din FEP.

5

Art. 15. — Cheltuielile cu consultanța juridică, cheltuielile
notariale, cheltuielile de expertiză tehnică și financiară sunt
eligibile dacă sunt legate și strict necesare de operațiune și
cerute obligatoriu printr-o clauză explicită în contractul de
finanțare/decizia de finanțare.
Art. 16. — Cheltuielile privind plata salariilor, remunerațiilor și
stimulentelor efectuate de beneficiar în cadrul implementării
proiectului constituie cheltuieli eligibile dacă acestea sunt în mod
real și definitiv suportate de către beneficiar.
Art. 17. — (1) Cheltuielile cu privire la pregătirea,
gestionarea,
informatizarea,
evaluarea,
informarea,
comunicarea, derularea și controlul POP sunt eligibile.
(2) Cheltuielile privind chiria și cele care vizează
consolidarea mijloacelor administrative necesare implementării
POP, fiind cuprinse aici cheltuielile cu remunerația funcționarilor
publici și contractuali care afectează aceste costuri, sunt
eligibile.
CAPITOLUL II
Reguli privind proiectele care pot fi cofinanțate din FEP
Art. 18. — (1) Un solicitant poate depune în același timp cel
mult două proiecte pentru măsuri diferite din cadrul POP, pentru
a fi cofinanțate din FEP.
(2) Un beneficiar poate depune un al doilea proiect în cadrul
aceleiași măsuri cofinanțate din FEP, cu condiția ca primul
proiect să fie finalizat.
Art. 19. — Pentru beneficiarii măsurilor derulate din POP se
aplică următoarele restricții de finanțare:
a) beneficiarii înregistrați în lista Agenției de Plăți pentru
Dezvoltare Rurală și Pescuit, denumită în continuare APDRP, a
debitorilor pentru Programul SAPARD și pentru FEP, până la
achitarea integrală a datoriei față de APDRP, inclusiv a
majorărilor de întârziere;
b) beneficiarii Programului SAPARD sau ai cofinanțării FEP,
care se află în situații litigioase cu APDRP sau ANPA, până la
soluționarea definitivă a litigiului.
Art. 20. — (1) Cheltuielile generale ale proiectului sunt
eligibile numai în cazul în care nu depășesc 12% din valoarea
totală eligibilă a proiectului, dacă proiectul prevede construcțiimontaj, sau 5% din valoarea totală eligibilă a proiectului, dacă
proiectul nu prevede construcții-montaj sau nu necesită certificat
de urbanism.
(2) Costurile generale ale proiectului pentru proiectele
depuse de beneficiarii publici, ale căror studii de fezabilitate au
fost întocmite și finanțate din alte fonduri comunitare sau
bugetare, înainte de intrarea în vigoare a Hotărârii Guvernului
nr. 28/2008
privind
aprobarea
conținutului-cadru
al
documentației tehnico-economice aferente investițiilor publice,
precum și a structurii și metodologiei de elaborare a devizului
general pentru obiective de investiții și lucrări de intervenții,
costurile reprezentând actualizarea acestor studii nu vor depăși
3% din valoarea costurilor de proiectare și inginerie, cu
menținerea procentului de maximum 12% din costurile generale
ale proiectului.
(3) În cazul proiectelor care necesită acord de mediu și studiu
de impact de mediu, selecția proiectelor se va efectua fără
obligativitatea prezentării acestora, iar perioada de timp dintre
notificarea beneficiarului și încheierea contractului de finanțare
nu va putea depăși 6 luni.
(4) Studiul de fezabilitate și, după caz, documentația de
avizare a lucrărilor de intervenție, aferente unui proiect integrat,
se realizează potrivit prevederilor legale pentru fiecare tip de
investiție, integrarea realizându-se printr-un deviz general

6

MONITORUL OFICIAL AL ROMÂNIEI, PARTEA I, Nr. 320/14.V.2009

centralizator, întocmit de proiectantul care elaborează
documentația aferentă investiției majoritare.
Art. 21. — (1) Cheltuielile generale și specifice necesare
pentru realizarea proiectului sunt eligibile dacă îndeplinesc
cumulativ următoarele condiții:
a) sunt necesare pentru desfășurarea proiectului și în
conformitate cu principiile managementului financiar adecvat,
ale economiei și ale eficienței costurilor;
b) sunt efectuate în conformitate cu prevederile
contractului/deciziei de finanțare;
c) sunt înregistrate în evidențele contabile ale beneficiarului,
sunt identificabile și verificabile și sunt susținute de originalele
actelor de plată, precum și de documente justificative, în
condițiile legii.
(2) În cazul subcontractării operațiunilor de furnizare de
bunuri, lucrări sau servicii, contractorul răspunde în integralitate
de respectarea prevederilor contractuale față de beneficiarii
cofinanțării prin FEP și este obligat să furnizeze autorității de
management toate informațiile legate de subcontractori,
conform cerințelor acestora. Subcontractarea totală a achiziției
nu este permisă în cazul operațiunilor derulate pentru
cofinanțarea din FEP.
Art. 22. — (1) În înțelesul prezentei hotărâri, pentru
cofinanțare din FEP sunt eligibile cheltuielile care au ca rezultat
următoarele:
A. active corporale:
a) construcții noi și/sau modernizarea clădirilor folosite pentru
producție, servicii, inclusiv turism, depozitare, inclusiv construcții
destinate protecției mediului, infrastructură internă și utilități;
b) branșamente și racorduri necesare proiectelor;
c) lucrări de reabilitare și conservare a obiectivelor de
patrimoniu;
d) achiziții în leasing financiar de utilaje, instalații,
echipamente și dotări noi, de mijloace de transport specializate,
dacă leasingul financiar se derulează pe perioada de
implementare a proiectului și dacă transferul proprietății bunului
către beneficiar se realizează înainte de ultima cerere de plată;
e) achiziții de terenuri și imobile în condițiile prezentei
hotărâri;
B. active necorporale:
a) costurile generale legate de realizarea investițiilor
prevăzute la lit. A.a) pentru proiectare și asistență tehnică,
asimilate categoriei de active necorporale, după cum urmează:
studii de teren, obținere de avize, acorduri și autorizații;
b) achizițiile, inclusiv achizițiile în leasing financiar, de knowhow sau de cunoștințe tehnice nebrevetate, software, brevete
și licențe pentru pregătirea și implementarea proiectului, dacă
leasingul financiar se derulează pe perioada de implementare a
proiectului și dacă transferul proprietății bunului către beneficiar
se realizează înainte de ultima cerere de plată.
(2) Activele corporale și necorporale rezultate din
implementarea proiectelor cofinanțate din FEP trebuie să
îndeplinească, cumulativ, următoarele condiții:
a) să fie considerate active amortizabile;
b) să fie achiziționate în condiții de piață;
c) să fie incluse în categoria activelor proprii ale beneficiarului
și să fie utilizate în exclusivitate în locația în care a beneficiat de
finanțare nerambursabilă pentru minimum 5 ani, termen calculat
din momentul în care investiția a fost finalizată.
(3) Pentru categoriile de beneficiari ai cofinanțării din FEP
care, pe perioada derulării proiectului, precum și în perioada de
monitorizare, își schimbă tipul și dimensiunea întreprinderii
avute la data depunerii cererii de finanțare, în sensul trecerii de
la categoria de microîntreprindere la categoria de întreprindere

mică sau mijlocie, respectiv de la categoria întreprindere mică
sau mijlocie la categoria alte întreprinderi, cheltuielile pentru
finanțare rămân eligibile pe toată perioada derulării proiectului și
în perioada de monitorizare.
Art. 23. — Proiectele depuse de beneficiarii publici pentru
finanțare prin FEP se încadrează în categoria proiectelor
negeneratoare de profit și sunt de utilitate publică.
Art. 24. — (1) Durata maximă de execuție a investiției
cofinanțate din FEP este de 2 ani de la data încheierii
contractului de finanțare.
(2) Durata maximă de execuție prevăzută la alin. (1) poate fi
prelungită cu acordul prealabil al părților contractante și cu
aplicarea penalităților prevăzute în contractul de finanțare, cu
excepția investițiilor care prevăd adaptarea la standardele
comunitare, caz în care această prelungire nu poate depăși
termenul de grație legal impus pentru adaptarea la standarde.
Art. 25. — Nu sunt eligibile următoarele categorii de
cheltuieli:
a) taxa pe valoarea adăugată recuperabilă;
b) dobânda la datorie;
c) contravaloarea aferentă bunurilor furate, pierdute,
confiscate sau dispărute, care fac obiectul proiectului;
d) impozitele, taxele vamale și taxele cu efect echivalent cu
al celor vamale de plătit la importul de mărfuri;
e) comisioanele bancare, costurile garanțiilor și cheltuielile
similare;
f) costurile de schimb valutar, taxele și pierderile ocazionate
de schimburile valutare asociate contului euro FEP;
g) în cazul contractelor de leasing nu sunt eligibile costurile
aferente: taxa de management, dobânzile;
h) cheltuiala legată de proiectele care au generat taxe de
utilizator sau participant înainte de încheierea proiectului, fără
ca sumele respective să fi fost deduse din costurile eligibile;
i) amenzile, penalitățile și cheltuielile de judecată.
Art. 26. — (1) Contractul de finanțare pentru investițiile
cofinanțate din FEP, în integralitatea sa, precum și toate
drepturile și obligațiile ce decurg din acesta nu pot face obiectul
cesiunii.
(2) În caz de imposibilitate, neimputabilă beneficiarului, de a
executa prevederile contractuale, activitatea va fi preluată, la
cerere, de succesorul/succesorii său/săi în drepturi, potrivit
prevederilor legale în materie, cu aprobarea expresă și
prealabilă a contractanților.
(3) Beneficiarul nu are dreptul să constituie garanții sau
ipoteci asupra investiției ce face obiectul contractului de
finanțare, care să devină executorii mai devreme de împlinirea
a 5 ani de la finalizarea investiției.
CAPITOLUL III
Reguli financiare
Art. 27. — (1) În conformitate cu prevederile Regulamentului
(CE) nr. 1.198/2006 al Consiliului și potrivit prevederilor POP,
aprobat prin Decizia Comisiei Europene nr. C (2007) 6.664 din
14 decembrie 2007, contribuția financiară acordată de
Comunitatea Europeană din FEP se completează cu contribuția
națională, asigurată anual de la bugetul de stat.
(2) Alocările financiare totale ale contribuției publice din FEP
și de la bugetul de stat, defalcate pe ani, pe axe, aferente
perioadei de programare 2007—2013, sunt prevăzute în
anexele nr. 1 și 2, care fac parte integrantă din prezenta
hotărâre.
(3) Se pot angaja cheltuieli prin decizia/contractul de
finanțare numai în limita sumelor stabilite pentru fiecare măsură
de către autoritatea de management.

7

MONITORUL OFICIAL AL ROMÂNIEI, PARTEA I, Nr. 320/14.V.2009
(4) Încheierea contractelor de finanțare sau emiterea deciziei
de finanțare se poate face începând cu data aprobării POP prin
decizia Comisiei Europene.
CAPITOLUL IV
Reguli pentru monitorizare și evaluare
Art. 28. — (1) Pentru examinarea progresului înregistrat de
POP 2007—2013, comparativ cu obiectivele propuse, instituțiile
implicate în implementare desfășoară activități de monitorizare
și evaluare, pe baza datelor puse la dispoziția acestora de către
beneficiarii de cofinanțare din FEP.
(2) Beneficiarii cofinanțării din FEP trebuie să furnizeze toate
datele solicitate de instituțiile implicate atât în perioada de
implementare a proiectelor, cât și ulterior finalizării acestora.
CAPITOLUL V
Reguli generale pentru control
Art. 29. — Beneficiarii măsurilor de sprijin cofinanțate din
FEP asigură accesul la locul de implementare a investițiilor,
însoțesc echipele de control și pun la dispoziția acestora, în timp
util, toate informațiile și documentele relevante, potrivit
prevederilor procedurilor specifice de control, corespunzătoare
fiecărei instituții responsabile.

CAPITOLUL VI
Dispoziții finale
Art. 30. — Beneficiarul trebuie să depună din proprie inițiativă
toate eforturile pentru a lua cunoștință despre toate informațiile
oferite, astfel încât să cunoască înainte de asumarea obligațiilor
toate drepturile și obligațiile născute din decizia/contractul de
finanțare.
Art. 31. — (1) În conformitate cu prevederile prezentei
hotărâri, ANPA stabilește liste cu cheltuielile eligibile, având în
vedere conținutul POP și prevederile Regulamentului (CE) al
Consiliului nr. 1.198/2006 și ale Regulamentului (CE)
nr. 498/2007 al Comisiei de stabilire a unor norme detaliate
pentru punerea în aplicare a Regulamentului (CE)
nr. 1.198/2006 al Consiliului privind Fondul European pentru
Pescuit.
(2) Listele prevăzute la alin. (1) se aprobă prin ordin al
ministrului agriculturii, pădurilor și dezvoltării rurale.
(3) În vederea verificării și confirmării eligibilității cheltuielilor
efectuate pentru realizarea unei operațiuni, autoritatea de
management stabilește proceduri specifice aprobate prin ordin
al ministrului agriculturii, pădurilor și dezvoltării rurale.
Art. 32. — Hotărârea Guvernului nr. 1.390/2008 privind
stabilirea cadrului general de implementare a măsurilor
cofinanțate din Fondul European pentru Pescuit prin Programul
Operațional pentru Pescuit 2007—2013, publicată în Monitorul
Oficial al României, Partea I, nr. 763 din 12 noiembrie 2008, se
abrogă.

PRIM-MINISTRU

EMIL BOC
Contrasemnează:
Ministrul agriculturii, pădurilor și dezvoltării rurale,
Ilie Sârbu
Șeful Departamentului pentru Afaceri Europene,
Vasile Pușcaș
p. Ministrul finanțelor publice,
Gheorghe Gherghina,
secretar de stat
București, 8 aprilie 2009.
Nr. 442.
ANEXA Nr. 1

Alocarea financiară anuală a contribuției publice (în euro, pentru întreaga perioadă de programare 2007—2013)
Contribuție publică anuală
TOTAL
An

FEP
Buget național

2007

2008

2011

2012

2013

15.127.527 22.157.050 30.156.234 36.391.468

39.257.052

42.262.575

45.362.301

230.714.207

5.042.509

13.085.683

14.087.525

15.120.767

76.904.736

7.385.683

2009

2010

10.052.077 12.130.487

ANEXA Nr. 2

Alocarea financiară a contribuției publice pe axe (în euro, pentru întreaga perioadă de programare 2007—2013)
Axă
prioritară

Axa 1
Axa 2
Axa 3
Axa 4
Axa 5
TOTAL:

Contribuția
publică totală
(euro)

Contribuție FEP
(euro)

13.300.000
140.000.000
40.000.000
100.000.000
14.318.942,7
307.618.942,7

9.975.000
105.000.000
30.000.000
75.000.000
10.739.207
230.714.207

Rată de
cofinanțare FEP
(%)

75%
75%
75%
75%
75%

Contribuție națională
(euro)

3.325.000
35.000.000
10.000.000
25.000.000
3.579.735,7
76.904.735,7

Rată de
contribuție națională
(%)

25 %
25 %
25%
25%
25%

8

MONITORUL OFICIAL AL ROMÂNIEI, PARTEA I, Nr. 320/14.V.2009
GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivelor de investiții
ăInstalația de desulfurare a gazelor de ardere de la grupul nr. 4 de 150 MW și CAF de 100 Gcal/h”
și ăSchimbarea tehnologiei actuale de colectare, transport și depozitare a zgurii și cenușii”
din cadrul Societății Comerciale ăTermoelectrica” — S.A. — Sucursala Electrocentrale Paroșeni
În temeiul art. 108 din Constituția României, republicată, al art. 42 din Legea nr. 500/2002 privind finanțele publice, cu
modificările ulterioare, și al art. 4 alin. (1) lit. d) din Ordonanța de urgență a Guvernului nr. 64/2007 privind datoria publică, aprobată
cu modificări și completări prin Legea nr. 109/2008, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăInstalația de desulfurare a gazelor de
ardere de la grupul nr. 4 de 150 MW și CAF de 100 Gcal/h” din
cadrul Societății Comerciale ăTermoelectrica” — S.A. —
Sucursala Electrocentrale Paroșeni, potrivit anexei nr. 1*), care
face parte integrantă din prezenta hotărâre.
Art. 2. — Se aprobă indicatorii tehnico-economici ai
obiectivului de investiții ăSchimbarea tehnologiei actuale de
colectare, transport și depozitare a zgurii și cenușii” din cadrul

Societății Comerciale ăTermoelectrica” — S.A. — Sucursala
Electrocentrale Paroșeni, potrivit anexei nr. 2*), care face parte
integrantă din prezenta hotărâre.
Art. 3. — Finanțarea obiectivelor de investiții prevăzute la
art. 1 și 2 se va efectua în conformitate cu prevederile
Ordonanței de urgență a Guvernului nr. 64/2007 privind datoria
publică, aprobată cu modificări și completări prin Legea
nr. 109/2008, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Ministrul mediului,
Nicolae Nemirschi
Ministrul finanțelor publice,
Gheorghe Pogea
București, 6 mai 2009.
Nr. 549.
*) Anexele nr. 1 și 2 nu se publică, fiind clasificate conform legii.

GUVERNUL ROMÂNIEI

HOTĂRÂRE
privind completarea sublistei C din anexa la Hotărârea Guvernului nr. 720/2008
pentru aprobarea Listei cuprinzând denumirile comune internaționale corespunzătoare
medicamentelor de care beneficiază asigurații, cu sau fără contribuție personală,
pe bază de prescripție medicală, în sistemul de asigurări sociale de sănătate
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — După subpunctul B ăSubprogramul de
tratament al bolnavilor cu tuberculoză” al punctului P1
ăProgramul național de boli transmisibile” al secțiunii C2 ăDCI-uri
corespunzătoare medicamentelor de care beneficiază asigurații
incluși în programele naționale de sănătate cu scop curativ în
tratamentul ambulatoriu și spitalicesc” din sublista C ăDCI-uri
corespunzătoare medicamentelor de care beneficiază asigurații
în regim de compensare 100%” din anexa la Hotărârea
Guvernului nr. 720/2008 pentru aprobarea Listei cuprinzând
denumirile
comune
internaționale
corespunzătoare
medicamentelor de care beneficiază asigurații, cu sau fără

contribuție personală, pe bază de prescripție medicală, în
sistemul de asigurări sociale de sănătate, publicată în Monitorul
Oficial al României, Partea I, nr. 523 din 10 iulie 2008, cu
completările ulterioare, se introduce un nou subpunct,
subpunctul C, cu următorul cuprins:
— ăC. Subprogramul de supraveghere și control al bolilor
transmisibile prioritare — Prevenirea și tratamentul gripei
Nr.

1
2

DCI

Zanamivirum
Oseltamivirum

COD ATC

J05AH01
J05AH02”

PRIM-MINISTRU

EMIL BOC
Contrasemnează:
Ministrul sănătății,
Ion Bazac
Președintele Casei Naționale de Asigurări de Sănătate,
Irinel Popescu
București, 6 mai 2009.
Nr. 551.

9

MONITORUL OFICIAL AL ROMÂNIEI, PARTEA I, Nr. 320/14.V.2009

ACTE ALE BĂNCII NAȚIONALE A ROMÂNIEI
Ș I A L E C O M I S I E I N A Ț I O N A L E A VA L O R I L O R M O B I L I A R E
BANCA NAȚIONALĂ A ROMÂNIEI
Nr. 3 din 21 aprilie 2009

COMISIA NAȚIONALĂ A VALORILOR MOBILIARE
Nr. 24 din 27 aprilie 2009

ORDIN
privind aprobarea Regulamentului Băncii Naționale a României și al Comisiei Naționale a Valorilor
Mobiliare nr. 6/3/2009 pentru modificarea și completarea Regulamentului Băncii Naționale
a României și al Comisiei Naționale a Valorilor Mobiliare nr. 18/23/2006 privind fondurile proprii
ale instituțiilor de credit și ale firmelor de investiții, aprobat prin Ordinul Băncii Naționale
a României și al Comisiei Naționale a Valorilor Mobiliare nr. 15/112/2006
Având în vedere dispozițiile art. 11, 124, 126, 278, ale art. 345 alin. (4) și ale art. 384 și 385 din Ordonanța de urgență a
Guvernului nr. 99/2006 privind instituțiile de credit și adecvarea capitalului, aprobată cu modificări și completări prin Legea
nr. 227/2007, cu modificările și completările ulterioare,
în temeiul prevederilor art. 420 alin. (3) din Ordonanța de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și completările ulterioare, ale art. 48 din Legea nr. 312/2004 privind Statutul
Băncii Naționale a României, precum și ale art. 1, art. 2 și ale art. 7 alin. (1), (3), (10) și (15) din Statutul Comisiei Naționale a
Valorilor Mobiliare, aprobat prin Ordonanța de urgență a Guvernului nr. 25/2002, aprobată cu modificări prin Legea nr. 514/2002,
cu modificările și completările ulterioare,
Banca Națională a României și Comisia Națională a Valorilor Mobiliare emit următorul ordin:
Art. 1. — Se aprobă Regulamentul Băncii Naționale a
României și al Comisiei Naționale a Valorilor Mobiliare
nr. 6/3/2009 pentru modificarea și completarea Regulamentului
Băncii Naționale a României și al Comisiei Naționale a Valorilor
Mobiliare nr. 18/23/2006 privind fondurile proprii ale instituțiilor
de credit și ale firmelor de investiții, aprobat prin Ordinul Băncii
Naționale a României și al Comisiei Naționale a Valorilor
Mobiliare nr. 15/112/2006, publicat în Monitorul Oficial al

României, Partea I, nr. 1.034 și 1.034 bis din 27 decembrie
2006, cu modificările și completările ulterioare, prevăzut în
anexa care face parte integrantă din prezentul ordin.
Art. 2. — Prezentul ordin și regulamentul menționat la art. 1
vor fi publicate în Monitorul Oficial al României, Partea I.
Art. 3. — Banca Națională a României și Comisia Națională
a Valorilor Mobiliare vor urmări ducerea la îndeplinire a
prevederilor prezentului ordin.

p. Președintele Consiliului de administrație
al Băncii Naționale a României,
Florin Georgescu

Președintele Comisiei Naționale a Valorilor Mobiliare,
Gabriela Anghelache
ANEXĂ

R E G U L A M E N T U L Nr. 6/3/2009

pentru modificarea și completarea Regulamentului Băncii Naționale a României și al Comisiei Naționale a Valorilor
Mobiliare nr. 18/23/2006 privind fondurile proprii ale instituțiilor de credit și ale firmelor de investiții, aprobat
prin Ordinul Băncii Naționale a României și al Comisiei Naționale a Valorilor Mobiliare nr. 15/112/2006
Articol unic. — Regulamentul Băncii Naționale a României
și al Comisiei Naționale a Valorilor Mobiliare nr. 18/23/2006
privind fondurile proprii ale instituțiilor de credit și ale firmelor de
investiții, aprobat prin Ordinul Băncii Naționale a României și al
Comisiei Naționale a Valorilor Mobiliare nr. 15/112/2006, publicat
în Monitorul Oficial al României, Partea I, nr. 1.034 și 1.034 bis
din 27 decembrie 2006, cu modificările și completările ulterioare,
se modifică și se completează după cum urmează:
1. Articolul 6 se modifică și va avea următorul cuprins:
ăArt. 6. — (1) Profitul interimar înregistrat până la data
determinării fondurilor proprii, precum și profitul ultimului
exercițiu financiar înregistrat în rezultatul reportat până la
repartizarea sa conform destinațiilor stabilite de adunarea
generală a acționarilor pot fi incluse în fondurile proprii numai
dacă sumele aferente au fost verificate de persoane
responsabile de auditarea situațiilor financiare și dacă în raportul
întocmit în urma verificării se exprimă opinia că sumele
respective au fost evaluate în conformitate cu principiile și
regulile de contabilizare și sunt nete de orice obligație sau

dividend previzibilă/previzibil la data determinării sau, după caz,
de repartizări efectuate până la această dată.
(2) În sensul prezentului regulament, prin profit interimar
înregistrat până la data determinării fondurilor proprii se înțelege
profitul net calculat de instituția de credit la data determinării
fondurilor proprii, conform reglementărilor contabile aplicabile.
(3) Pierderea perioadei curente în sensul art. 5 lit. e) se
deduce indiferent dacă a fost sau nu verificată de persoane
responsabile de auditarea situațiilor financiare.”
2. La articolul 9, litera b) se modifică și va avea următorul
cuprins:
ăb) elementele prevăzute la art. 4 lit. b) și c) și la art. 6 alin. (1),
înregistrate la nivelul organizațiilor cooperatiste de credit.”
3. La articolul 18, alineatul (1) se modifică și va avea
următorul cuprins:
ăArt. 18. — (1) Sumele aferente elementelor incluse în
fondurile proprii, prevăzute la art. 4, art. 6 alin. (1), art. 12 alin. (2)
lit. a) și art. 13 alin. (2) trebuie să fie la dispoziția instituției de
credit pentru a fi utilizate imediat și nerestricționat, în vederea
acoperirii riscurilor sau pierderilor de îndată ce acestea apar.”

10

MONITORUL OFICIAL AL ROMÂNIEI, PARTEA I, Nr. 320/14.V.2009

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind forma și clauzele cuprinse în contractul de asigurare
obligatorie a locuințelor împotriva cutremurelor, alunecărilor de teren sau inundațiilor
În temeiul prevederilor art. 4 alin. (26) și (27) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare, și ale art. 37 lit. b) din Legea nr. 260/2008 privind asigurarea obligatorie a
locuințelor împotriva cutremurelor, alunecărilor de teren sau inundațiilor,
potrivit Hotărârii Consiliului Comisiei de Supraveghere a Asigurărilor din data de 5 mai 2009, prin care s-au adoptat Normele
privind forma și clauzele cuprinse în contractul de asigurare obligatorie a locuințelor împotriva cutremurelor, alunecărilor de teren
sau inundațiilor,
președintele Comisiei de Supraveghere a Asigurărilor emite următorul ordin:
Art. 1. — Începând cu data publicării prezentului ordin se
pun în aplicare Normele privind forma și clauzele cuprinse
în contractul de asigurare obligatorie a locuințelor împotriva
cutremurelor,

alunecărilor

de

teren

sau

inundațiilor,

prevăzute în anexa care face parte integrantă din prezentul
ordin.
Art. 2. — Direcțiile de specialitate din cadrul Comisiei de
Supraveghere a Asigurărilor asigură ducerea la îndeplinire a
prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 11 mai 2009.
Nr. 5.
ANEXĂ

NORME

privind forma și clauzele cuprinse în contractul de asigurare obligatorie a locuințelor împotriva cutremurelor,
alunecărilor de teren sau inundațiilor
CAPITOLUL I
Dispoziții generale
Art. 1. — Prezentele norme se aplică pentru asigurarea
obligatorie a locuințelor împotriva cutremurelor, alunecărilor de
teren sau inundațiilor, denumită în continuare asigurarea
obligatorie a locuințelor.
Art. 2. — (1) În cuprinsul prezentelor norme, în aplicarea
prevederilor Legii nr. 260/2008 privind asigurarea obligatorie a
locuințelor împotriva cutremurelor, alunecărilor de teren sau
inundațiilor, termenii de mai jos au următorul înțeles:
1.1. Eveniment asigurat — riscul acoperit prin polița de
asigurare împotriva dezastrelor naturale, denumită în continuare
PAD, care apare sau începe să se manifeste în timpul perioadei
de asigurare și care are ca efect producerea de daune pentru
care se naște dreptul la despăgubire.
Se consideră unul și același eveniment asigurat producerea
într-un interval de 72 de ore a unuia sau mai multor riscuri
acoperite de PAD în perioada de valabilitate a acesteia.
1.2. Suma asigurată obligatoriu — limita maximă de
despăgubire pe eveniment și în agregat care poate fi acordată
de asigurător pentru daunele provocate construcției, în funcție
de tipul locuinței, în total pe parcursul valabilității PAD, indiferent
de numărul și cuantumul daunelor produse în această perioadă,
ca urmare a producerii unui risc asigurat.
1.3. Daună — prejudiciu material provocat locuinței în urma
producerii unui risc acoperit de PAD.
1.3.1. Daună parțială — prejudiciu material provocat locuinței
asigurate, astfel încât prin refacere, reparare, recondiționare sau
restaurare ori înlocuire a unor părți componente poate fi adusă

în starea în care se afla înaintea producerii sau apariției unui
eveniment asigurat, costul aferent acestor operații fiind mai mic
decât suma asigurată obligatoriu prin PAD.
1.3.2. Daună totală — prejudiciu material provocat locuinței
asigurate, într-un asemenea grad încât refacerea, repararea,
înlocuirea, recondiționarea sau restaurarea părților componente
nu mai este posibilă ori costul acestora ar fi egal cu sau mai
mare decât suma asigurată obligatoriu prin PAD.
1.4. Despăgubire cuvenită — suma pe care Poolul de
Asigurare împotriva Dezastrelor Naturale, denumit în continuare
PAID, o datorează beneficiarului PAD pentru daunele care au
avut loc în urma producerii riscurilor asigurate.
(2) În cuprinsul prezentelor norme, termenii de mai jos au
următoarele semnificații:
2.1. Asigurător autorizat — asigurător asociat în PAID și
autorizat potrivit legii și normelor emise în aplicarea acesteia să
practice asigurarea obligatorie a locuințelor.
2.2. Administrator — persoana ori autoritatea desemnată, în
condițiile legii, să administreze construcțiile cu destinația de
locuințe aflate în proprietatea statului ori a unităților
administrativ-teritoriale.
2.3. Contractant/Asigurat — persoană fizică sau juridică cu
interes asigurabil asupra locuinței care face obiectul PAD,
respectiv: proprietarul, administratorul, locatorul locuinței,
împuternicitul ori reprezentantul legal al acestora, după caz,
care la încheierea contractului obligatoriu de asigurare a
locuinței cu PAID pentru acoperirea riscurilor prevăzute la art. 2
lit. b) din Legea nr. 260/2008 se obligă față de PAID să plătească
prima de asigurare obligatorie.

MONITORUL OFICIAL AL ROMÂNIEI, PARTEA I, Nr. 320/14.V.2009

11

Art. 3. — (1) Se consideră locuințe construcțiile destinate
locuirii permanente sau temporare, care sunt alcătuite din una
sau mai multe camere de locuit, cu dependințele, dotările și
utilitățile necesare care fac corp comun cu construcția cu
destinația de locuință, având structura și pereții din elemente
precizate în Legea nr. 260/2008. Tipurile de locuințe pentru care
se încheie asigurări obligatorii sunt următoarele:
— tip A — construcția cu structura de rezistență din beton
armat, metal ori lemn sau cu pereți exteriori din piatră, cărămidă
arsă ori din orice alte materiale rezultate în urma unui tratament
termic și/sau chimic;
— tip B — construcția cu pereți exteriori din cărămidă nearsă
sau din orice alte materiale nesupuse unui tratament termic
și/sau chimic.
(2) În situația în care o locuință este compusă din mai multe
corpuri de clădire, construite din materiale diferite, la perioade
diferite sau în același timp, tipul locuinței se stabilește în funcție
de materialele din care au fost executate structura de rezistență
și pereții exteriori pentru partea de construcție care are cea mai
mare suprafață construită.
Art. 4. — La încheierea contractului de asigurare, tipul de
locuință, prevăzut la art. 2 lit. c) din Legea nr. 260/2008, se
stabilește în baza declarației contractantului/asiguratului, cu
semnătura acestuia la rubrica ătipul locuinței și suma asigurată”
din PAD.

fără ca asiguratul să poată încasa o despăgubire mai mare
decât prejudiciul efectiv, consecința directă a riscului.
Art. 8. — (1) În cazul construcțiilor aflate în coproprietate se
încheie câte un contract pentru fiecare locuință deținută în
proprietate/folosință, care acoperă și cota-parte din
coproprietatea indiviză care revine fiecăruia pentru părțile care
prin natura lor sunt destinate folosirii în comun de către toți
proprietarii construcției, respectiv dependințele, dotările și
utilitățile aferente locuirii.
(2) În acest caz prima de asigurare se va plăti pe fiecare
locuință în parte. Modul de repartizare la asigurații/beneficiarii
asigurării a sumelor plătite de PAID cu titlu de despăgubire în
cazul producerii riscului asigurat se stabilește prin Normele
privind constatarea, evaluarea și lichidarea daunelor la
asigurare obligatorie a locuințelor împotriva cutremurelor,
alunecărilor de teren sau inundațiilor.
Art. 9. — (1) Pentru condominiile în care sunt cel puțin
4 apartamente se încheie câte un contract pentru fiecare parte
a construcției cu destinația de locuință deținută în proprietate
exclusivă, care cuprinde și dependințele, dotările și utilitățile
deținute în proprietate comună. În acest caz valoarea sumei
asigurate obligatoriu, precum și a primelor de asigurare se
constituie din totalul sumelor care sunt datorate pentru fiecare
locuință în parte. În situația în care o persoană este proprietara
unui număr mai mare de locuințe, prima de asigurare va fi
reprezentată în raport cu cota-parte care revine persoanei
respective, valoarea sumei asigurate obligatoriu fiind calculată
ca mai sus.
(2) Modul de repartizare la beneficiarii coproprietari a
sumelor cu titlu de despăgubire, în cazul producerii riscului
asigurat, se stabilește prin Normele privind constatarea,
evaluarea și lichidarea daunelor la asigurarea obligatorie a
locuințelor împotriva cutremurelor, alunecărilor de teren sau
inundațiilor.

CAPITOLUL III
Obiectul asigurării obligatorii a locuințelor

CAPITOLUL IV
Polița de asigurare împotriva dezastrelor naturale — PAD

Art. 5. — Obiectul contractului de asigurare îl reprezintă
construcțiile cu destinația de locuință, în sensul art. 3 alin. (1)
din prezentele norme, situate pe teritoriul României.
Art. 6. — Contractul de asigurare obligatorie a locuințelor se
încheie pe an calendaristic, respectiv de la 1 ianuarie la
31 decembrie, pentru fiecare construcție cu destinația de
locuință între PAID și persoanele prevăzute la art. 3 alin. (2), (3),
(4) și art. 7 alin. (1) din Legea nr. 260/2008, prin mijlocirea
asigurătorilor autorizați acționari la PAID.
Art. 7. — (1) Proprietarii de locuințe care au încheiate
contracte de asigurare facultativă privind riscurile prevăzute de
Legea nr. 260/2008 au obligația de a încheia contractele de
asigurare obligatorie a locuințelor la data expirării contractelor
de asigurare facultativă, dar nu mai târziu de data de
31 decembrie a primului an de aplicare a legii.
(2) Contractele de asigurare facultativă a locuințelor se vor
încheia numai pentru sume asigurate care le depășesc pe cele
asigurate obligatoriu și/sau pentru riscuri care nu fac obiectul
contractului de asigurare obligatorie a locuințelor.
(3) În cazul existenței pentru aceeași locuință a asigurării
obligatorii și facultative, despăgubirea se va plăti mai întâi din
asigurarea obligatorie, până la concurența sumei asigurate
obligatoriu.
(4) Fiecare asigurător care a încheiat asigurări facultative va
fi obligat la plată, pentru restul de sumă, proporțional cu suma
asigurată din polița facultativă și până la concurența acesteia,

Art. 10. — (1) PAD cuprinde următoarele:
a) informații furnizate de contractant/asigurat referitoare la:
— identificarea asiguratului, contractantului și a beneficiarului
asigurării: numele și prenumele/denumirea, adresa completă a
locuinței, CNP/CUI, telefon;
— identificarea obiectului asigurării: tipul locuinței, potrivit
clasificării prevăzute la art. 3 alin. (1) din prezentele norme, și
semnătura pentru confirmarea datelor furnizate privind tipul
locuinței;
b) riscurile acoperite prin contract;
c) suma asigurată obligatoriu pentru tipul de locuință
asigurat;
d) prima de asigurare obligatorie aferentă sumei asigurate;
e) data emiterii poliței și perioada de valabilitate a acesteia;
f) datele de identificare ale PAID;
g) denumirea asigurătorului autorizat care a eliberat PAD în
numele și contul PAID;
h) semnăturile părților contractante;
i) denumirea actelor normative care prevăd drepturile și
obligațiile părților contractante.
(2) Pe versoul poliței se vor înscrie în mod obligatoriu datele
de identificare ale asigurătorului autorizat care a emis PAD.
(3) PAD este prevăzută în anexa la prezentele norme.
Art. 11. — (1) În baza primei de asigurare plătite integral,
aferentă tipului de locuință care face obiectul asigurării,
asigurătorul eliberează contractantului, în numele și contul PAID,

2.4. Beneficiar PAD — persoană fizică sau juridică,
desemnată de proprietar și menționată în PAD, îndreptățită să
primească despăgubirea pentru pagubele provocate locuinței
asigurate în urma producerii unui risc acoperit, conform art. 18
alin. (2) din Legea nr. 260/2008.
CAPITOLUL II
Clasificarea locuințelor

12

MONITORUL OFICIAL AL ROMÂNIEI, PARTEA I, Nr. 320/14.V.2009

o PAD pentru fiecare locuință aflată în proprietate, în
conformitate cu prevederile prezentelor norme.
(2) Polița de asigurare împotriva dezastrelor naturale se
tipărește de către PAID, având serie, număr și elemente de
siguranță prestabilite.
(3) Asigurătorul care a eliberat PAD acordă la producerea
riscului asigurat, în perioada de valabilitate a asigurării,
despăgubiri beneficiarului în numele și în contul PAID.
CAPITOLUL V
Prima de asigurare
Art. 12. — (1) Asigurarea riscurilor de cutremur, alunecări de
teren ori inundații pentru fiecare construcție cu destinația de
locuință se încheie în baza primei de asigurare, pentru fiecare
an calendaristic, până la momentul la care construcția își pierde
destinația de locuință, data începerii și data încheierii valabilității
contractului fiind precizate în PAD.
(2) Prima de asigurare se plătește integral și anticipat cu cel
puțin 24 de ore înainte de începerea valabilității PAD, astfel:
a) 20 euro pentru construcțiile cu destinația de locuință de
tip A;
b) 10 euro pentru construcțiile cu destinația de locuință de
tip B.
Art. 13. — Prima de asigurare pentru asigurarea obligatorie
a locuințelor se plătește în lei asigurătorului care eliberează
PAD, de către contractantul/asiguratul poliței, la cursul Băncii
Naționale a României valabil la data efectuării plății în numerar
sau prin virament în contul asigurătorului.
Art. 14. — (1) Asigurătorul care încheie contractul de
asigurare obligatorie a locuințelor, în numele și contul PAID,
transferă în contul PAID, în termen de 10 zile lucrătoare de la
data eliberării PAD, suma încasată cu titlu de primă de
asigurare, din care reține în contul său un comision de 10% din
valoarea acesteia.
(2) Cota reprezentând comisionul la care are dreptul
asigurătorul care a încheiat contractul de asigurare obligatorie a
locuințelor poate fi modificată anual prin ordin al președintelui
Comisiei de Supraveghere a Asigurărilor.
Art. 15. — (1) Sumele datorate PAID reprezentând prime de
asigurare pentru asigurarea obligatorie a locuințelor vor fi
evidențiate în contabilitatea asigurătorului autorizat în
contul 4622 ăCreditori diverși pentru asigurări generale” analitic
distinct.
(2) Asigurătorul autorizat care a încheiat contractul de
asigurare obligatorie a locuințelor înregistrează comisionul
cuvenit în evidențele contabile ale acestuia, în creditul contului
70528 ăVenituri din servicii prestate privind asigurările
generale — alte venituri din servicii prestate analitic distinct —
asigurarea obligatorie a locuințelor împotriva cutremurelor,
alunecărilor de teren sau inundațiilor”.
CAPITOLUL VI
Perioada de valabilitate a PAD
Art. 16. — (1) Perioada de valabilitate a PAD, denumită și
perioada de asigurare, este intervalul de timp în care PAID preia
răspunderea pentru consecințele producerii unui eveniment
asigurat.
(2) Perioada de asigurare obligatorie a locuințelor este de un
an calendaristic.
Art. 17. — Înainte de expirarea perioadei de valabilitate a
PAD pentru locuință, contractantul/asiguratul are obligația de a
încheia un alt contract de asigurare obligatorie a locuinței, în
condițiile prevăzute de prezentele norme.

Art. 18. — (1) Răspunderea PAID începe după 24 de ore de
la expirarea zilei în care s-a plătit prima de asigurare, dar nu mai
devreme de data la care produce efecte actul care dă persoanei
fizice sau juridice dreptul legal de proprietate/folosință.
(2) În cazul schimbării proprietarului/administratorului/
locatorului construcției cu destinația de locuință, răspunderea
PAID curge până la data expirării valabilității PAD pentru locuința
care face obiectul contractului.
Art. 19. — Răspunderea PAID încetează la ora 24,00 a zilei
de 31 decembrie a fiecărui an de asigurare.
Art. 20. — Valabilitatea PAD poate înceta înainte de
expirarea perioadei de asigurare în cazul în care construcția
asigurată își pierde integral destinația de locuință sau bunul
piere din alte cauze decât cele cuprinse în asigurarea
obligatorie. Pierderea acestei destinații nu obligă asigurătorul
care a emis PAD la rambursarea sumei corespunzătoare valorii
primei obligatorii.
CAPITOLUL VII
Riscuri acoperite
Art. 21. — (1) Riscurile care sunt preluate în asigurare de
PAID pentru locuința asigurată, inclusiv pentru elementele de
construcție și dependințele, dotările și utilitățile construcției sunt:
cutremurele de pământ, alunecările de teren și inundațiile, ca
fenomene naturale.
(2) Contractul de asigurare obligatorie a locuințelor acoperă
și daunele directe provocate construcțiilor cu destinația de
locuințe, consecința indirectă a producerii evenimentelor
menționate la alin. (1), cum ar fi incendiul, explozia ca urmare a
producerii unui cutremur ori alunecări de teren sau alte
asemenea cazuri.
Art. 22. — (1) În cazul producerii unui risc asigurat se acordă
despăgubiri pentru pagubele provocate construcției cu
destinația de locuință, pentru elementele construcției, precum și
pentru dependințele, dotările și utilitățile aferente locuirii, numai
dacă acestea fac corp comun cu construcția destinată locuirii,
astfel:
1. pentru pagubele efectiv produse prin acțiunea mișcării
seismice asupra locuinței;
2. pentru pagubele efectiv produse prin alunecări de teren;
3. pentru pagubele provocate de precipitații atmosferice ori
topirea bruscă a zăpezii sau revărsări de cursuri de ape, care au
ca efect producerea de inundații;
4. pentru pagubele produse construcțiilor, în urma pătrunderii
și infiltrării apei, provenite în cazul acoperirii pe scurta durată a
terenului cu un strat de apă, provenit din:
— revărsarea unui curs de apă, a unui lac sau a mării ori din
formarea sau revărsarea torentelor, șuvoaielor sau puhoaielor
din orice cauză, inclusiv ruperea digurilor;
— acumularea apelor provenite din precipitații atmosferice
abundente sau topirea zăpezii, în zone joase, lipsite de
posibilități de scurgere sau cu posibilități reduse de evacuare a
apelor;
5. pentru pagubele produse construcțiilor de apele provenite
din una dintre cauzele prevăzute la pct. 3 și 4, precum și de
apele subterane care ies la suprafața terenului, chiar dacă
stratul de apă care acoperă terenul atinge (în exterior) numai
parțial construcția cu destinația de locuință și pătrunde și se
infiltrează prin pereți sau prin pardoseală în interiorul acesteia;
6. pentru pagubele efectiv produse prin acțiunea
cutremurelor de pământ ori a inundațiilor asupra construcției,
care provoacă alunecări ale terenului care susține construcția;

MONITORUL OFICIAL AL ROMÂNIEI, PARTEA I, Nr. 320/14.V.2009
7. pentru pagubele indirecte provocate locuinței, consecința
directă a producerii evenimentului asigurat, dacă daunele sunt
confirmate de autoritățile competente.
(2) În sensul prezentelor norme, dependințele, dotările și
utilitățile aferente locuirii au înțelesurile prevăzute în Legea
locuinței nr. 114/1996, republicată, cu modificările și completările
ulterioare.
CAPITOLUL VIII
Riscuri excluse
Art. 23. — (1) Asigurarea obligatorie a locuințelor împotriva
cutremurelor de pământ, a alunecărilor de teren ori a inundațiilor
nu acoperă daunele provocate:
1.1. de inundații produse în timpul formării unor lacuri de
acumulare sau în timpul schimbării artificiale a cursurilor de apă;
prin timpul formării lacului de acumulare se înțelege umplerea cu
apă a lacului de acumulare până la nivelul deversorului;
1.2. în cazurile de amenințare bruscă de prăbușire sau
alunecare de teren, precum și în cazul imposibilității folosirii
chiar prin repararea sau consolidarea clădirilor, dacă aceste
fenomene au fost prilejuite, înlesnite sau agravate de săpături ori
lucrări edilitare de orice fel, lucrări de prospecțiuni, explorări sau
exploatări miniere sau petroliere, la suprafață sau în profunzime,
indiferent de timpul trecut de la terminarea sau abandonarea lor;
1.3. de tasarea (lăsarea) terenului de fundație fie sub sarcina
construcției, fie datorită altor cauze;
1.4. de formarea de crăpături în terenul de fundație sau în
terenul din preajma clădirii, datorită variației de volum a
terenului, ca urmare a contracției/dilatării produse de
îngheț/dezgheț;
1.5. terenului care împrejmuiește locuința și care nu este
asociat noțiunii de locuință și nu face obiectul asigurării;
1.6. la anexele care fac ori nu fac corp comun cu construcția
cu destinația de locuință asigurată (garaje, magazii, șopron,
grajd, garaj, jardiniere, pergola, împrejmuiri etc.), precum și
instalații și amenajări speciale (piscine, saune, rampe auto etc.);
1.7. la bunurile de orice fel, altele decât construcția cu
destinația de locuință (bunuri sau obiecte necesare locuirii, hârtii
de valoare etc.).
(2) PAID nu acordă despăgubiri pentru:
2.1. locuințe construite în zone în care organele în drept au
interzis acest lucru prin acte publice sau comunicate
asiguratului;
2.2. construcții cu destinația de locuințe produse sau
agravate, pentru partea de daună care s-a mărit, datorită
nerespectării de către asigurat a prevederilor legale (privitoare
la autorizarea, construirea/producția, exploatarea) în legătură
cu obiectul asigurat, după data intrării în vigoare a Legii
nr. 260/2008;
2.3. prăbușirea clădirilor exclusiv ca urmare a defectelor de
construcție, chiar dacă are legătură cu producerea unui risc
asigurat;
2.4. cheltuielile de cazare provizorie până la refacerea
locuinței care face obiectul asigurării PAD și care a fost avariată
în urma producerii unui risc acoperit.
Art. 24. — PAID este îndreptățit să nu acorde despăgubiri
dacă:
1. asiguratul/contractantul nu și-a îndeplinit obligațiile
decurgând din contract;
2. în declarațiile contractantului/beneficiarului sau ale
reprezentanților acestuia, care au stat la baza încheierii
contractului de asigurare sau care sunt făcute cu ocazia cererii
de despăgubire ori cu oricare alt prilej, se constată neadevăruri,

13

falsuri, aspecte frauduloase, exagerări sau omisiuni care conduc
la inducerea în eroare a PAID ori asigurătorului care a eliberat
PAD;
3. beneficiarul nu prezintă dovezi suficiente pentru
justificarea dreptului său la plata despăgubirii, potrivit
prevederilor art. 18 alin. (2) din Legea nr. 260/2008;
4. pagubele au fost favorizate sau agravate din culpă, pentru
partea de daună care s-a mărit cu intenție de către
asigurat/beneficiar ori de persoanele care locuiesc împreună cu
asiguratul/beneficiarul la locuința asigurată, de prepușii
asiguratului/beneficiarului, de persoanele autorizate să
reprezinte beneficiarul pentru obținerea de despăgubiri ori de
contractantul asigurării.
Art. 25. — (1) Se consideră culpă în producerea/mărirea
pagubei numai următoarele cazuri:
a) agravarea intenționată a efectelor unui eveniment asigurat
în scopul distrugerii clădirii, dacă aceste fapte rezultă din actele
încheiate de organele în drept (poliția, pompierii, instanțele
judecătorești etc);
b) construirea de clădiri în zone periclitate de inundații,
prăbușiri și alunecări de teren, dacă organele în drept au interzis
prin acte publicate sau au comunicat în scris asiguratului (înainte
de construire) interdicția de a se construi în acea zonă, iar
pagubele au fost produse de inundație, prăbușire sau alunecare
de teren.
(2) Beneficiarii asigurării și asigurații care, după data intrării
în vigoare a Legii nr. 260/2008, vor proceda la construirea,
lărgirea sau modificarea locuințelor fără autorizație de
construire, emisă în condițiile legii, sau cu nerespectarea
autorizației respective, afectând structura de rezistență a
locuințelor și favorizând expunerea la unul dintre riscurile
asigurate obligatoriu, nu vor fi despăgubiți în baza asigurării
obligatorii, în cazul producerii riscului asigurat.
(3) Persoanele fizice sau juridice care nu își asigură
locuințele aflate în proprietate, în condițiile Legii nr. 260/2008,
nu beneficiază, în cazul producerii unuia dintre dezastrele
naturale definite potrivit legii, de niciun fel de despăgubiri de la
bugetul de stat sau de la bugetul local pentru prejudiciile
produse locuințelor.
CAPITOLUL IX
Suma asigurată
Art. 26. — (1) Suma asigurată reprezintă limita maximă de
răspundere asumată de PAID pentru subscrierea riscurilor
prevăzute la art. 2 lit. b) din Legea nr. 260/2008 pentru fiecare
tip de locuință asigurată, indiferent de numărul de evenimente
asigurate produse pe parcursul valabilității contractului și care
este precizată în PAD.
(2) După fiecare daună, suma asigurată se micșorează
pentru restul perioadei de asigurare, cu începere de la data
producerii oricărui eveniment asigurat, cu suma plătită drept
despăgubire, asigurarea continuând cu suma asigurată rămasă.
(3) Dacă prin plata despăgubirii pentru unul sau mai multe
evenimente asigurate se atinge limita maximă de despăgubire,
respectiv suma asigurată pentru locuințele de tip A sau B,
proprietarul este obligat să încheie o nouă asigurare obligatorie,
dar numai după efectuarea tuturor reparațiilor care să satisfacă
cerințele de locuit ale unei persoane sau familii.
Art. 27. — (1) Suma asigurată pentru locuințele de tip A
reprezintă echivalentul în lei al sumei de 20.000 euro, potrivit
cursului de schimb valutar comunicat de Banca Națională a
României la data încheierii contractului de asigurare obligatorie
a locuinței.

14

MONITORUL OFICIAL AL ROMÂNIEI, PARTEA I, Nr. 320/14.V.2009

(2) Pentru locuințele de tip B, suma asigurată reprezintă
echivalentul în lei al sumei de 10.000 euro, potrivit cursului de
schimb valutar comunicat de Banca Națională a României la
data încheierii contractului de asigurare obligatorie a locuinței.
CAPITOLUL X
Despăgubirea
Art. 28. — (1) Despăgubirile se acordă pentru pagubele
produse construcțiilor cu destinația de locuințe ca urmare a
producerii unuia ori a mai multor riscuri asigurate prin PAD.
(2) Stabilirea producerii unui eveniment asigurat, precizat
prin PAD ca risc acoperit, se face pe baza actelor emise de
instituțiile abilitate să constate potrivit legii starea de dezastru
natural (cutremure de pământ, alunecări de teren sau inundații,
ca fenomene naturale), respectiv autoritățile naționale de
seismologie, geologie, meteorologie și/sau hidrologie, după caz.
Art. 29. — În cazul existenței mai multor PAD încheiate
pentru aceeași locuință prin intermediul asigurătorilor autorizați
și valabile la data producerii dezastrului natural, beneficiarul
PAD nu poate încasa o despăgubire mai mare decât prejudiciul
efectiv, consecință directă a riscului; în această situație, va fi
valabilă cea dintâi PAD încheiată, celelalte PAD anulându-se,
cu restituirea primelor de asigurare de către PAID.
Art. 30. — (1) În urma producerii unor daune totale ori
parțiale la locuința asigurată, beneficiarul ori împuternicitul
acestuia vor formula, în scris, cererea de despăgubire către
asigurătorul care a eliberat PAD în numele și în contul PAID.
(2) În cazul persoanelor care beneficiază de subvenționarea
primei de asigurare, cererea de despăgubire se adresează
direct PAID.
(3) Formularea în scris a cererii de despăgubire și stabilirea
producerii unui eveniment asigurat prin PAD, rezultată din actele
emise de instituțiile abilitate să constate, potrivit legii, starea de
dezastru natural pentru o zonă delimitată, reprezintă avizare de
daună și obligă asigurătorul care a eliberat PAD să deschidă
dosarul de daună și să inițieze procedura de regularizare a
pagubelor.
Art. 31. — Orice notificare, comunicare, avizare sau
înștiințare în legătură cu PAD se consideră efectuată dacă va fi
transmisă în scris, prin unul dintre următoarele mijloace: suport
hârtie, formă electronică, fax etc. sau prin înmânare directă, sub
semnătură.
CAPITOLUL XI
Obligațiile proprietarului unei construcții
cu destinație de locuință
Art. 32. — (1) Proprietarul/Administratorul/Locatorul unei
construcții cu destinația de locuință are obligația să încheie câte
un contract de asigurare obligatorie a locuințelor pentru fiecare
locuință deținută în proprietate/administrare/locațiune și să
mențină valabilitatea contractului de asigurare prin plata primelor
de asigurare.
(2) Persoana fizică sau juridică ce devine proprietar/
administrator/locator al unei locuințe neasigurate pentru riscurile
acoperite prin asigurarea obligatorie a locuințelor este obligată
să contracteze o PAD pentru acea locuință, în termen de 5 zile
lucrătoare de la data la care dobândește această calitate în mod
legal, respectiv de la data autentificării titlului de proprietate ori
de la data desemnării ca administrator.
(3) În cazul schimbării proprietarului/administratorului/
locatorului locuinței, persoana care înstrăinează o locuință
asigurată este obligată, odată cu autentificarea actului de

înstrăinare, să înmâneze PAD persoanei care devine proprietară
a acesteia, această operațiune fiind consemnată obligatoriu în
actul de înstrăinare. Noul proprietar are obligația de a înștiința în
scris despre acest fapt în termen de 5 zile lucrătoare
asigurătorul care a eliberat PAD pentru locuința respectivă și de
a prezenta o copie a documentului doveditor.
(4) PAD emisă pe numele asiguratului inițial rămâne valabilă
până la expirarea acesteia, asigurătorul eliberând suplimentar
un act adițional la PAD cu numele noului proprietar al locuinței
care face obiectul contractului. Actul adițional face parte
integrantă din PAD, fapt ce trebuie menționat în scris pe poliță,
sub semnătura și ștampila asigurătorului autorizat care a eliberat
polița.
Art. 33. — (1) Înaintea intrării în vigoare și în timpul derulării
asigurării obligatorii a locuinței asiguratul are următoarele
obligații:
1.1. să întrețină locuința asigurată în bune condiții și în
conformitate cu dispozițiile legale în materie și cu recomandările
autorităților, constructorului sau, după caz, producătorului, în
scopul prevenirii producerii ori apariției oricărui eveniment
asigurat;
1.2. să răspundă în scris la solicitările PAID, prin intermediul
asigurătorului care a eliberat PAD, cu privire la împrejurările
referitoare la risc pe care le cunoaște și să se conformeze
recomandărilor făcute de PAID, prin intermediul asigurătorului
care a eliberat PAD privind măsurile de prevenire a daunelor;
1.3. să comunice de îndată către PAID ori asigurătorului care
a eliberat PAD dispariția interesului asigurabil în cazul încetării
destinației de locuință asupra obiectului asigurat etc.
(2) În cazul producerii oricărui eveniment asigurat, asiguratul
are următoarele obligații:
2.1. să înștiințeze de îndată producerea evenimentului
asigurat, după caz, la unitățile de pompieri, poliție, primăria
localității sau la alte organe abilitate prin lege, cele mai apropiate
de locul producerii acestuia, cerând întocmirea de acte cu privire
la cauzele și împrejurările producerii sau apariției evenimentului,
la daunele provocate, precum și la precizarea vinovaților de
eventuala mărire a pagubei;
2.2. să înștiințeze în scris PAID ori asigurătorul care a eliberat
PAD, cât mai curând posibil, dar nu mai târziu de 60 de zile de
la momentul în care s-a produs riscul asigurat, precizând seria,
numărul și data emiterii poliței, despre producerea
evenimentului, daunele suferite și mărimea probabilă a daunei;
2.3. să pună de îndată la dispoziția PAID ori a asigurătorului
care a eliberat PAD toate actele încheiate de organele abilitate,
documentele și evidențele necesare, precum și orice alte detalii,
probe și dovezi de care dispune, referitoare la cauza și
cuantumul daunelor suferite care au relevanță pentru stabilirea
dreptului la despăgubire și a despăgubirii cuvenite sau care sunt
solicitate de PAID ori de asigurătorul care a eliberat PAD;
2.4. să facă dovada dreptului de proprietate/administrare
asupra locuinței, potrivit prevederilor art. 18 alin. (2) din Legea
nr. 260/2008.
CAPITOLUL XII
Dispoziții finale
Art. 34. — Persoanele care obțin sau încearcă prin orice
mijloace să obțină pe nedrept despăgubiri din asigurare sau cei
care înlesnesc asemenea fapte se pedepsesc potrivit legii
penale ori de câte ori fapta întrunește elementele unei
infracțiuni, iar despăgubirile necuvenit obținute se recuperează
de la acestea.

MONITORUL OFICIAL AL ROMÂNIEI, PARTEA I, Nr. 320/14.V.2009

15
ANEXĂ1)
la norme

1) Anexa

este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 320/14.V.2009
RECTIFICĂRI
La Ordinul ministrului justiției nr. 2.453/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 686 din 8 octombrie 2008, se face următoarea rectificare
(care nu aparține Redacției ăMonitorul Oficial, Partea I”):
— în anexa nr. 2, la poziția nr. 59, în loc de: ă59. Timofti Svetlana, fiica lui Iacob Gheorghe și Iacob Elena (fiica lui
Gaidarlî Dumitru, născut la 23.02.1920 în localitatea Tartaul de Salcie, raionul Cahul), născută la data de 4 iunie 1972
în localitatea Gotești, raionul Cantemir, Republica Moldova, cetățean moldovean, cu domiciliul actual în Republica
Moldova, localitatea Gotești, raionul Cantemir. (2.706/2006) Copii minori: Timoftii Sorin, născut la data de 1 iunie
1993, și Timoftii Mirela, născută la data de 9 septembrie 2004.” se va citi: ă59. Timofti Svetlana, fiica lui Iacob Gheorghe
și Iacob Elena (fiica lui Gaidarlî Dumitru, născut la 23.02.1920 în localitatea Tartaul de Salcie, raionul Cahul), născută
la data de 4 iunie 1972 în localitatea Gotești, raionul Cantemir, Republica Moldova, cetățean moldovean, cu domiciliul
actual în Republica Moldova, localitatea Gotești, raionul Cantemir. (2.706/2006) Copii minori: Timofti Sorin, născut
la data de 1 iunie 1993, și Timofti Mirela, născută la data de 9 septembrie 2004.”

La Ordinul ministrului apărării naționale nr. M.18/2009 pentru aprobarea Regulamentului privind inițierea,
elaborarea, conținutul-cadru și aprobarea documentațiilor tehnico-economice aferente proiectelor de investiții
imobiliare în Ministerul Apărării Naționale, publicat în Monitorul Oficial al României, Partea I, nr. 132 din 3 martie 2009,
se face următoarea rectificare (care aparține emitentului și Redacției ăMonitorul Oficial, Partea I”):
— în anexă, la art. 27 alin. (1), în loc de: ă și se aprobă de către șeful statului major al categoriei de forțe a
armatei” se va citi: ă aprobată/aprobat de către șeful statului major al categoriei de forțe ale armatei.”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 320/14.V.2009 conține 16 pagini.

Prețul: 3,20 lei

&JUYDGY|430426]
ISSN 1453—4495

