Anul 177 (XXI) — Nr. 639

PARTEA I

LEGI, DECRETE, HOTĂRÂRI ȘI ALTE ACTE

Luni, 28 septembrie 2009

SUMAR

Nr.

Pagina

982. — Hotărâre privind declasarea din categoria
funcțională a drumurilor județene și încadrarea în
categoria funcțională a drumurilor comunale a unui
sector de drum județean, încadrarea în categoria
funcțională a drumurilor comunale a unor drumuri de
interes local, precum și modificarea lungimii unor
drumuri comunale, situate în județul Maramureș ......
1.027. — Hotărâre privind deschiderea punctului de trecere a
frontierei de stat și a biroului vamal pentru traficul
internațional de călători și de mărfuri pe Aeroportul
ăDelta Dunării” Tulcea ................................................

Pagina

1.045. — Hotărâre privind stabilirea măsurilor pentru
buna organizare și desfășurare a alegerilor pentru
Președintele României din anul 2009 ........................

HOTĂRÂRI ALE GUVERNULUI ROMÂNIEI
981. — Hotărâre pentru completarea Hotărârii Guvernului
nr. 828/2001 privind abilitarea Ministerului
Administrației și Internelor de a închiria imobile sau
părți din acestea, disponibile, aflate în administrarea
sa și în proprietatea publică a statului ........................

Nr.

6–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2

576. — Ordin al ministrului agriculturii, pădurilor și
dezvoltării rurale pentru aprobarea Metodologiei,
criteriilor de atestare și a Comisiei de atestare a
persoanelor fizice și juridice care realizează
proiectarea de drumuri forestiere ..............................

9–14

ACTE ALE COLEGIULUI MEDICILOR
DIN ROMÂNIA
2–3

4–5

10. — Decizie privind procedura de transfer al membrilor
Colegiului Medicilor din România de la un colegiu
teritorial la alt colegiu teritorial....................................

15–16

11. — Decizie privind emiterea avizelor pentru înființarea
punctelor secundare de lucru ale cabinetelor medicale
individuale, asociate, grupate și ale societăților civile
medicale ....................................................................

16

2

MONITORUL OFICIAL AL ROMÂNIEI, PARTEA I, Nr. 639/28.IX.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru completarea Hotărârii Guvernului nr. 828/2001 privind abilitarea Ministerului Administrației
și Internelor de a închiria imobile sau părți din acestea, disponibile, aflate în administrarea sa
și în proprietatea publică a statului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — După articolul 2 din Hotărârea Guvernului
nr. 828/2001 privind abilitarea Ministerului Administrației și
Internelor de a închiria imobile sau părți din acestea, disponibile,
aflate în administrarea sa și în proprietatea publică a statului,
publicată în Monitorul Oficial al României, Partea I, nr. 548 din
3 septembrie 2001, se introduce un nou articol, articolul 21, cu
următorul cuprins:
ăArt. 21 — (1) Prețul minim de pornire a licitației, în lei/lună
sau echivalent euro/lună, se stabilește la nivelul tarifelor în lei/m2
practicate de organele administrației publice locale sau de alte

persoane juridice din zonă, pentru suprafețe similare ca
destinație și caracteristici.
(2) Prin excepție de la prevederile alin. (1), prețul de pornire
a licitației este de 10% din tarifele în lei/m2 practicate de
organele administrației publice locale sau de alte persoane
juridice din zonă, pentru suprafețe similare ca destinație și
caracteristici, în cazul în care la licitație participă numai
organizațiile sindicale, asociațiile sau fundațiile care au ca scop
protecția socială, protecția drepturilor omului și drept umanitar și
nu urmează să desfășoare activități economice în locațiile
închiriate.”

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea

București, 26 august 2009.
Nr. 981.

GUVERNUL ROMÂNIEI

HOTĂRÂRE
privind declasarea din categoria funcțională a drumurilor județene și încadrarea
în categoria funcțională a drumurilor comunale a unui sector de drum județean, încadrarea
în categoria funcțională a drumurilor comunale a unor drumuri de interes local,
precum și modificarea lungimii unor drumuri comunale, situate în județul Maramureș
În temeiul art. 108 din Constituția României, republicată, și al art. 12 și 13 din Ordonanța Guvernului nr. 43/1997 privind
regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă declasarea din categoria funcțională a
drumurilor județene și încadrarea în categoria funcțională a
drumurilor comunale a unui sector de drum județean, situat în
județul Maramureș, având datele de identificare prevăzute în
anexa nr. 1.

Art. 2. — Se aprobă încadrarea în categoria funcțională a
drumurilor comunale a unor drumuri de interes local, situate în
județul Maramureș, având datele de identificare prevăzute în
anexa nr. 2.
Art. 3. — Se aprobă modificarea lungimii unor drumuri
comunale, situate în județul Maramureș, având datele de
identificare prevăzute în anexa nr. 3.

3

MONITORUL OFICIAL AL ROMÂNIEI, PARTEA I, Nr. 639/28.IX.2009
Art. 4. — Anexele nr. 2 și 3 la Hotărârea Guvernului
nr. 540/2000 privind aprobarea încadrării în categorii funcționale
a drumurilor publice și a drumurilor de utilitate privată deschise
circulației publice, publicată în Monitorul Oficial al României,
Partea I, nr. 338 și 338 bis din 20 iulie 2000, cu modificările și

completările ulterioare, se modifică și se completează în mod
corespunzător.
Art. 5. — Anexele nr. 1—3 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul transporturilor și infrastructurii,
Radu Mircea Berceanu
București, 26 august 2009.
Nr. 982.

ANEXA Nr. 1

D AT E L E D E I D E N T I F I C A R E

a sectorului de drum județean, situat în județul Maramureș, care se declasează și se încadrează în categoria
funcțională a drumurilor comunale
Lungime
— km —

Provine din:

DJ 186A

4,000

Poziții kilometrice
Indicativ nou

Traseu
Origine

DC 11

0+000

Vadul Izei (DN 18)—Valea Stejarului

Destinație

4+000

ANEXA Nr. 2

D AT E L E D E I D E N T I F I C A R E

a drumurilor de interes local, situate în județul Maramureș, care se încadrează în categoria funcțională
a drumurilor comunale
Nr.
crt.

Provine din:

Lungime
— km —

Indicativ
nou

Poziția kilometrică

Traseul drumului

Origine

Destinație

1.

Strada, drum vicinal, strada

9,000

DC 2

Moisei (DN 18)—Valea Scradei (DJ 187A)

0+000

9+000

2.

Drum vicinal

7,000

DC 23

Dumbrăvița (DJ 184A)—Cărbunari (DN 18B)

0+000

7+000

3.

Drum vicinal

8,400

DC 65

Satulung (DN 1C)—Fersig—Pribilești (DJ 108E)

0+000

8+400

4.

Drum vicinal

8,150

DC 68

Lăpușel (DN 1C)—Bozânta Mică—Arieșu de
Câmp—DJ 193

0+000

8+150

ANEXA Nr. 3

D AT E L E D E I D E N T I F I C A R E

a drumurilor comunale, situate în județul Maramureș, care își modifică lungimea

Nr.
crt.

Denumire

1.

DC 26

Tăuții de Sus (DN 18)—Unguraș—Rus (DJ 184A)
(corectare lungime)

2.

DC 39

Rohia—Fântânele—Vălenii Lăpușului
(corectare lungime)

Traseu

Poziția kilometrică
Origine

Destinație

Lungimea
reală
— km —

5,000

0+000

5+800

5,800

6,600

0+000

10+100

10,100

Lungime
— km —

4

MONITORUL OFICIAL AL ROMÂNIEI, PARTEA I, Nr. 639/28.IX.2009
GUVERNUL ROMÂNIEI

HOTĂRÂRE
privind deschiderea punctului de trecere a frontierei de stat și a biroului vamal
pentru traficul internațional de călători și de mărfuri pe Aeroportul ăDelta Dunării” Tulcea
În temeiul art. 108 din Constituția României, republicată, al art. 9 alin. (1) din Ordonanța de urgență a Guvernului
nr. 105/2001 privind frontiera de stat a României, aprobată cu modificări prin Legea nr. 243/2002, cu modificările și completările
ulterioare, și al art. 7 alin. (2) din Legea nr. 86/2006 privind Codul vamal al României, cu completările ulterioare,
Guvernul României adoptă prezenta hotărâre.
Art. 1. — Se aprobă deschiderea punctului de trecere a
frontierei de stat și a biroului vamal pentru traficul internațional
de călători și de mărfuri pe Aeroportul ăDelta Dunării” Tulcea.
Art. 2. — (1) Ministerul Administrației și Internelor, prin
Inspectoratul General al Poliției de Frontieră, structurile
teritoriale ale Ministerului Finanțelor Publice și Ministerului
Agriculturii, Pădurilor și Dezvoltării Rurale asigură personalul
necesar pentru efectuarea controlului pentru trecerea frontierei
de stat. În cazul evenimentelor care pot constitui o urgență
pentru sănătatea publică și au potențial de răspândire
internațională, Ministerul Sănătății, prin direcția de sănătate
publică județeană, va asigura personalul necesar pentru
efectuarea controlului pentru trecerea frontierei de stat.
(2) Spațiile și utilitățile necesare pentru desfășurarea
activităților de control pentru trecerea frontierei de stat, pentru

activitatea vamală și pentru desfășurarea activităților de control
sanitar-uman și fitosanitar se asigură de Regia Autonomă
Aeroportul ăDelta Dunării” Tulcea, potrivit anexelor nr. 1—4.
Art. 3. — Cheltuielile privind personalul și dotarea
corespunzătoare a punctului de trecere a frontierei de stat și a
biroului vamal se asigură din bugetul instituțiilor prevăzute la
art. 2 alin. (1).
Art. 4. — În punctul de trecere a frontierei de stat și în biroul
vamal, deschise potrivit art. 1, se asigură operațiunile specifice
pentru toți pasagerii și mărfurile fiecărui zbor internațional.
Art. 5. — Programul de funcționare a punctului de trecere a
frontierei de stat și a biroului vamal este același cu cel al
Aeroportului ăDelta Dunării” Tulcea.
Art. 6. — Anexele nr. 1—4 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
p. Ministrul transporturilor și infrastructurii,
Constantin Dascălu,
secretar de stat
Ministrul sănătății,
Ion Bazac
Ministrul agriculturii, pădurilor și dezvoltării rurale,
Ilie Sârbu
Ministrul finanțelor publice,
Gheorghe Pogea
București, 9 septembrie 2009.
Nr. 1.027.

ANEXA Nr. 1

S PA Ț I I L E Ș I U T I L I T Ă Ț I L E

necesare pentru punctul de trecere a frontierei de stat Aeroportul ăDelta Dunării” Tulcea
1. O încăpere pentru șeful punctului poliției de frontieră
2. Birou secretariat + arhivă
3. Birou dispecerat + camera armament și muniție
4. Camera tehnică
5. Sală pregătire ture
6. O încăpere pentru efectuarea cercetării penale
7. O încăpere pentru biroul criminalistic (expertize,
cercetarea falsurilor etc.)
8. Un vestiar pentru agenții operativi
9. Birou pentru implementarea sistemului EURODAC, AFIS,
IMAGETRAK etc.

10. Camere de triere și reținere administrativă (femei,
bărbați) cu grup sanitar și duș, amenajate conform cerințelor UE
11. Încăperi pentru solicitanții de azil (femei, bărbați) cu grup
sanitar și duș, amenajate conform cerințelor UE
12. Sala returnați/înapoiați
13. Pe fiecare flux și în tranzit — camere control corporal
14. În sala grupare ăINTRARE” în țară — birou pentru control
în linia a doua
15. În sala grupare ăIEȘIRE” din țară — birou pentru control
în linia a doua
16. O zonă de tranzit aeroportuar delimitată

MONITORUL OFICIAL AL ROMÂNIEI, PARTEA I, Nr. 639/28.IX.2009
17. Spațiu pentru gararea autovehiculelor din dotare și
materiale
18. Tonete cu câte două posturi pentru sensul de intrare în
țară — dotate cu aparatură necesară pentru control
19. Tonete cu câte două posturi pentru sensul de ieșire din
țară
20. Stații de lucru pentru fiecare tonetă (calculatoare,
cititoare optice, lămpi UV staționare) — 7 stații de lucru
21. 9 calculatoare
22. 3 imprimante
23. Două servere
24. 9 surse alimentare pentru calculatoare
25. 3 prelungitoare cu protecție
26. O sursă de alimentare pentru radiotelefon fix
27. 3 aparate secretizate pentru transmisie de date
28. Un telefax cu aparatul de cifrat mesaje telefax
29. Un radiotelefon fix cu accesorii
30. 10 radiotelefoane portabile
31. Două încărcătoare multiple pentru încărcat acumulatori
de RTP
32. Rețea LAN, inclusiv proiectare
33. 6 lanterne

5

34. O trusă Narcotest
35. 8 bucăți lupă
36. Un aparat de detecție a falsurilor în înscrisuri
37. 10 bucăți lampă UV staționară (alimentare la priză)
38. 8 bucăți lampă UV portabilă
39. 3 bucăți aparat Doku-test
40. Aparate de climatizare pentru fiecare încăpere
41. Un grup electrogen
42. 40 de ștampile de trafic
43. Un copiator
44. O linie telefonică interurbană
45. O linie telefonică pentru transmisie de date
46. O linie telefonică inter C
47. Telefoane pentru birouri și tonete
48. Fax
49. Un rastel metalic pentru armament și muniție
50. 8 fișete metalice
51. 6 dulapuri tip vestiar
52. Mobilier (mese, scaune etc.) pentru fiecare încăpere,
conform destinației acesteia

ANEXA Nr. 2

S PA Ț I I L E Ș I U T I L I T Ă Ț I L E

necesare pentru biroul vamal Aeroportul ăDelta Dunării” Tulcea
1. O încăpere pentru șeful biroului vamal
2. O încăpere pentru personalul vamal de serviciu
3. O încăpere pentru controlul vamal corporal
4. O încăpere pentru bunuri reținute sau confiscate
5. O încăpere pentru personalul cu atribuții privind datoria
vamală (financiar-contabile)
6. O cameră pentru depozitarea arhivei
7. O cameră pentru secretariat
8. Un spațiu pentru vestiar
9. Un spațiu pentru câinele destinat controlului antidrog
10. Banchete pentru sala aeroportului pentru efectuarea
controlului fizic

11. Aparate de climatizare
12. Calculatoare (unul pentru CFP, câte unul pentru sensurile
de intrare și ieșire călători, unul pentru sectorul de mărfuri și unul
pentru șeful biroului vamal)
13. Două imprimante (una pentru CFP și una pentru vamă)
14. Un copiator
15. Rețea LAN pentru funcționarea calculatoarelor
16. O linie telefonică interurbană
17. Mobilier (mese, scaune etc.) pentru fiecare încăpere,
conform destinației acesteia

ANEXA Nr. 3

S PA Ț I I L E Ș I U T I L I T Ă Ț I L E

necesare pentru activitățile de control sanitar-uman
1. O încăpere destinată personalului sanitar detașat pe
aeroport pe perioada evoluției evenimentelor care afectează
sănătatea publică și au potențial de răspândire transfrontalieră,
dotată cu post telefonic, fax și calculator cu posibilități de
accesare a internetului
2. O cameră dotată conform normelor Ministerului Sănătății,
pentru interviul/consultul persoanelor:
a) care vin din zonele afectate de boli infecțioase care
amenință sănătatea publică internațională (anunțate de
Organizația Mondială a Sănătății);

b) care pe parcursul călătoriei au prezentat simptome
suspecte de boală infecțioasă.
3. O cameră prevăzută cu grup sanitar, amenajată conform
normelor Ministerului Sănătății, pentru izolarea persoanelor care
la sosirea în țară prezintă simptome de boală contagioasă, până
în momentul transportării lor la un serviciu specializat de boli
infecțioase stabilit
4. Mobilier pentru fiecare încăpere, conform destinației
acesteia
5. Un calculator
6. O linie telefonică interurbană
ANEXA Nr. 4

S PA Ț I I L E Ș I U T I L I T Ă Ț I L E

necesare pentru desfășurarea activității de control fitosanitar
1. O încăpere pentru personalul fitosanitar
2. O încăpere pentru efectuarea controlului fitosanitar, respectiv un laborator

6

MONITORUL OFICIAL AL ROMÂNIEI, PARTEA I, Nr. 639/28.IX.2009
GUVERNUL ROMÂNIEI

HOTĂRÂRE
privind stabilirea măsurilor pentru buna organizare și desfășurare a alegerilor
pentru Președintele României din anul 2009
În temeiul art. 108 din Constituția României, republicată, și al art. 27 alin. (1) din Legea nr. 370/2004 pentru alegerea
Președintelui României, cu modificările și completările ulterioare,
Guvernul României adoptă prezenta hotărâre.
Art. 1. — (1) Pentru coordonarea și urmărirea îndeplinirii
sarcinilor prevăzute de legislația în vigoare privind alegerea
Președintelui României care revin ministerelor și celorlalte
organe de specialitate ale administrației publice centrale,
precum și instituțiilor prefectului, se constituie Comisia tehnică
centrală, în componența prevăzută în anexa nr. 1.
(2) La ședințele Comisiei tehnice centrale pot participa, în
calitate de invitați, reprezentanți ai partidelor politice
parlamentare, ai Clubului Român de Presă, ai altor instituții ale
administrației publice centrale interesate și ai organizațiilor
neguvernamentale.
Art. 2. — (1) Până cel mai târziu cu 25 de zile înainte de data
alegerilor, prefecții și președinții tribunalelor întocmesc listele
cuprinzând persoanele care pot fi desemnate, potrivit legii,
președinți ai birourilor electorale ale secțiilor de votare și locțiitori
ai acestora.
(2) În termen de cel mult două zile de la întocmirea lor,
prefecții centralizează listele prevăzute la alin. (1) și le transmit
spre avizare, prin poștă electronică, Autorității Electorale
Permanente, în formatul solicitat de aceasta.
(3) Avizul Autorității Electorale Permanente se comunică
prefecților și președinților tribunalelor până cel mai târziu cu
5 zile înaintea desemnării președinților birourilor electorale ale
secțiilor de votare și a locțiitorilor acestora.
Art. 3. — (1) Ministerul Administrației și Internelor și
autoritățile administrației publice locale dispun măsuri pentru
menținerea și asigurarea ordinii și liniștii publice în localitățile
țării, pe întreaga perioadă electorală și, în mod deosebit, în ziua
votării, precum și în zilele care premerg și succedă acestei zile.
(2) Ministerul Administrației și Internelor și autoritățile
administrației publice locale asigură paza secțiilor de votare și a
dosarelor întocmite de birourile electorale, pe timpul
transportului acestora la birourile electorale, respectiv la Biroul
Electoral Central, precum și paza pe timpul tipăririi, transportului
și depozitării buletinelor de vot și a celorlalte materiale necesare
votării.
Art. 4. — (1) Ministerul Administrației și Internelor, prin
Centrul Național de Administrare a Bazelor de Date privind
Evidența Persoanelor, asigură tipărirea listelor electorale
permanente, în două exemplare, și a copiilor de pe listele
electorale permanente, în 3 exemplare. În situația organizării
unui al doilea tur de scrutin, Centrul Național de Administrare a
Bazelor de Date privind Evidența Persoanelor asigură tipărirea
copiilor de pe listele electorale permanente, care vor fi identice
cu cele folosite la primul tur de scrutin, într-un singur exemplar.
(2) Materialele consumabile necesare tipăririi listelor
electorale permanente și a copiilor de pe listele electorale
permanente se asigură de către instituțiile prefectului.
Art. 5. — (1) Institutul Național de Statistică asigură numărul
necesar de statisticieni, informaticieni și personal tehnic auxiliar,
dotarea necesară cu echipamente și tehnică de calcul, precum
și sistemul informațional utilizat în monitorizarea și desfășurarea
operațiunilor tehnice de constatare a rezultatelor alegerilor.
(2) Institutul Național de Statistică asigură instruirea
personalului implicat în efectuarea operațiunilor tehnice pentru
stabilirea rezultatelor alegerilor.

Art. 6. — Ministerul Educației, Cercetării și Inovării, Ministerul
Culturii, Cultelor și Patrimoniului Național, Ministerul Muncii,
Familiei și Protecției Sociale, Ministerul Transporturilor și
Infrastructurii și Ministerul Apărării Naționale dispun măsurile
necesare pentru a pune la dispoziția autorităților administrației
publice locale spații corespunzătoare în unitățile din subordine,
în vederea organizării de secții de votare, precum și pentru
sprijinirea cu personal a operațiunilor tehnice la secțiile de
votare.
Art. 7. — Ministerul Sănătății ia măsurile necesare pentru
asigurarea asistenței medicale la secțiile de votare.
Art. 8. — (1) Ministerul Afacerilor Externe face propuneri
Autorității Electorale Permanente pentru acreditarea
observatorilor străini, precum și a delegaților externi ai massmediei.
(2) Ministerul Afacerilor Externe va lua măsurile necesare
pentru organizarea și dotarea secțiilor de votare din străinătate,
precum și pentru funcționarea biroului electoral pentru secțiile
de votare din străinătate.
(3) Ministerul Afacerilor Externe va depune, în limita
competențelor sale, diligențele necesare, inclusiv prin
efectuarea de demersuri pe lângă autoritățile locale competente,
pentru asigurarea pazei secțiilor de votare din străinătate și a
materialelor și documentelor necesare votării, cu luarea în
considerare a condițiilor specifice din statul de reședință.
(4) Materialele consumabile necesare tipăririi tabelelor
electorale utilizate în secțiile de votare din străinătate se asigură
de către Ministerul Afacerilor Externe.
Art. 9. — (1) În termen de 3 zile de la data intrării în vigoare
a prezentei hotărâri se constituie comisiile tehnice județene și
Comisia Tehnică a Municipiului București, în componența
prevăzută în anexa nr. 2, cu atribuții în coordonarea și urmărirea
îndeplinirii sarcinilor ce revin autorităților administrației publice
locale și serviciilor publice deconcentrate ale ministerelor și ale
celorlalte organe de specialitate ale administrației publice
centrale, prevăzute în legislația în vigoare, în domeniul alegerii
Președintelui României.
(2) La ședințele comisiilor tehnice județene și ale Comisiei
Tehnice a Municipiului București pot participa, în calitate de
invitați, reprezentanți ai partidelor politice parlamentare, ai
Clubului Român de Presă, precum și ai organizațiilor
neguvernamentale.
(3) Pentru urmărirea și soluționarea operativă a problemelor
curente din județe, respectiv din municipiul București, pe lângă
comisia tehnică se constituie un grup tehnic de lucru, condus
de un subprefect, format din specialiști desemnați de
conducătorii serviciilor publice deconcentrate ale ministerelor și
ale celorlalte organe de specialitate ale administrației publice
centrale, organizate la nivelul județului, respectiv al municipiului
București. Din grupul tehnic de lucru vor face parte și 2—3
specialiști din aparatul de specialitate al consiliilor județene,
respectiv al Consiliului General al Municipiului București.
(4) În perioada în care își desfășoară activitatea în cadrul
grupului tehnic de lucru, membrii acestuia sunt degrevați de
sarcinile de serviciu.
(5) Condițiile materiale necesare funcționării grupului tehnic
de lucru se asigură prin grija prefectului. Salariile și celelalte

MONITORUL OFICIAL AL ROMÂNIEI, PARTEA I, Nr. 639/28.IX.2009
drepturi bănești cuvenite personalului care își desfășoară
activitatea în grupul tehnic de lucru se achită de către unitățile
de la care aceștia provin.
Art. 10. — (1) Ministerul Administrației și Internelor, cu
sprijinul Autorității Electorale Permanente, organizează, în
termen de cel mult 5 zile de la data intrării în vigoare a prezentei
hotărâri, instruirea prefecților și a subprefecților cu privire la
organizarea și desfășurarea alegerilor pentru Președintele
României din anul 2009.
(2) Prefecții, cu sprijinul filialelor Autorității Electorale
Permanente, organizează în cel mai scurt timp instruirea
primarilor și a secretarilor comunelor, orașelor și municipiilor cu
privire la sarcinile ce le revin în vederea organizării și
desfășurării în bune condiții a alegerii Președintelui României.
(3) Prefecții stabilesc un grafic de distribuire a buletinelor de
vot primite de la Ministerul Administrației și Internelor, precum
și a celorlalte materiale necesare desfășurării procesului
electoral, în funcție de asigurarea condițiilor de păstrare în
siguranță a acestora, cu respectarea prevederilor legale.
(4) Prefecții, cu sprijinul primarilor, instalează, la intrarea în
secțiile de votare speciale, camere web conectate la
calculatoare cu suficientă capacitate de stocare pentru 14 ore de
imagine video, care vor înregistra video cetățenii ce își exercită
dreptul de vot în aceste secții. Operarea computerelor va fi
asigurată de unul dintre membrii biroului electoral al secției de
votare. Fișierul cuprinzând înregistrarea video va fi salvat pe un
suport optic, CD sau DVD, și va fi înaintat către biroul electoral
județean, respectiv al sectorului municipiului București într-un
plic sigilat, pe care se aplică ștampila de control a secției de
votare și semnătura membrului biroului electoral al secției de
votare care a asigurat operarea computerului, împreună cu
dosarul cuprinzând tabelele electorale utilizate și declarațiile pe
propria răspundere ale alegătorilor. Birourile electorale județene,
respectiv ale sectoarelor municipiului București transmit plicurile
sigilate conținând înregistrările video, împreună cu dosarele de
la secțiile de votare cuprinzând listele și tabelele electorale
utilizate, precum și declarațiile pe propria răspundere ale
alegătorilor, Biroului Electoral Central, care le predă Autorității
Electorale Permanente în vederea depozitării într-un singur
spațiu, asigurat de către Secretariatul General al Guvernului.
(5) În situația în care prefectul se află în imposibilitatea de
a-și exercita atribuțiile, precum și în cazurile în care această
funcție este vacantă, unul dintre subprefecți asigură îndeplinirea
sarcinilor ce îi revin prefectului, potrivit legii, în vederea
organizării și desfășurării corespunzătoare a alegerii
Președintelui României.
(6) În perioada electorală, Ministerul Administrației și
Internelor și Autoritatea Electorală Permanentă acordă sprijin de
specialitate prefecților și primarilor, în vederea realizării la
termen și în condiții corespunzătoare a sarcinilor ce le revin în
organizarea și desfășurarea alegerilor pentru Președintele
României din anul 2009.
Art. 11. — (1) Sediul Biroului Electoral Central se asigură de
către Secretariatul General al Guvernului prin Ministerul Culturii,
Cultelor și Patrimoniului Național, cel al biroului electoral pentru
secțiile de votare din străinătate, de către Ministerul Afacerilor
Externe, sediile birourilor electorale județene se asigură de către
prefecți și de președinții consiliilor județene, iar cele ale birourilor
electorale de sector, precum și ale birourilor electorale ale
secțiilor de votare, de către primari, împreună cu prefecții.
(2) Dotarea tehnică și materială a Biroului Electoral Central
se asigură de Ministerul Administrației și Internelor, dotarea
tehnică și materială a biroului electoral pentru secțiile de votare
din străinătate se asigură de Ministerul Afacerilor Externe, iar
dotarea tehnică și materială a birourilor electorale județene se
asigură de prefecți împreună cu președinții consiliilor județene.
Dotarea tehnică și materială a birourilor electorale ale
sectoarelor municipiului București se asigură de prefectul
municipiului București împreună cu primarii sectoarelor
municipiului București.

7

(3) Autoritatea Electorală Permanentă, împreună cu
Ministerul Administrației și Internelor, asigură aparatul tehnic
auxiliar necesar funcționării Biroului Electoral Central. Aparatul
tehnic auxiliar necesar funcționării biroului electoral pentru
secțiile de votare din străinătate se asigură de Ministerul
Afacerilor Externe, împreună cu Autoritatea Electorală
Permanentă.
(4) Serviciul de Telecomunicații Speciale asigură serviciile și
echipamentele de comunicații speciale, închirierea de la
operatorii publici a elementelor de infrastructură pentru servicii
de comunicații, pentru crearea de aplicații specifice și
funcționarea sistemului de colectare a datelor privind
participarea la vot, necesare Biroului Electoral Central, birourilor
electorale județene sau ale sectoarelor municipiului București și
biroului electoral pentru secțiile de votare din străinătate.
(5) Prefecții, președinții consiliilor județene și primarii asigură
condițiile corespunzătoare pentru funcționarea birourilor
electorale județene sau ale sectoarelor municipiului București.
Art. 12. — (1) Autoritatea Electorală Permanentă sprijină
instruirea și informarea membrilor birourilor electorale și a
celorlalți participanți la procesul electoral.
(2) Autoritatea Electorală Permanentă elaborează materiale
pentru instruirea și informarea membrilor birourilor electorale și
a celorlalți participanți la procesul electoral.
(3) Autoritatea Electorală Permanentă stabilește organizațiile
neguvernamentale și instituțiile mass-media care îndeplinesc
condițiile legale pentru desemnarea de observatori interni,
respectiv reprezentanți interni ai mass-mediei la alegerile pentru
Președintele României. La propunerea Ministerului Afacerilor
Externe, acreditează observatorii externi și reprezentanții externi
ai mass-mediei.
(4) În termen de 5 zile de la intrarea în vigoare a prezentei
hotărâri, Autoritatea Electorală Permanentă stabilește procedura
de eliberare a adeverințelor prin care se atestă îndeplinirea
condițiilor prevăzute la art. 198 alin. (7) și (8) din Legea
nr. 370/2004 pentru alegerea Președintelui României, cu
modificările și completările ulterioare, și procedura de acreditare
a observatorilor externi și a reprezentanților externi ai massmediei.
(5) Autoritatea Electorală Permanentă își desemnează
reprezentanții în birourile electorale și sprijină activitatea
acestora cu personal tehnic auxiliar, potrivit legii și în limita
personalului disponibil.
(6) În termen de 6 luni de la primire, Autoritatea Electorală
Permanentă verifică copiile de pe listele electorale permanente
și tabelele utilizate în cadrul secțiilor de votare la alegerile pentru
Președintele României, în vederea descoperirii cazurilor în care
o persoană a votat fără a avea drept de vot sau a votat de mai
multe ori la același tur de scrutin. În situația în care Autoritatea
Electorală Permanentă descoperă indicii privind săvârșirea
infracțiunilor prevăzute de art. 265 alin. (1) lit. a) și b) din Legea
nr. 370/2004, cu modificările și completările ulterioare, sesizează
organele de urmărire penală competente.
(7) La expirarea termenului prevăzut la alin. (6) pentru
verificarea copiilor de pe listele electorale permanente și a
tabelelor utilizate în cadrul secțiilor de votare, Autoritatea
Electorală Permanentă asigură arhivarea lor electronică,
precum și a declarațiilor pe propria răspundere prevăzute de
art. 195 alin. (4) și (5) din Legea nr. 370/2004, cu modificările și
completările ulterioare, de către un furnizor de servicii de
arhivare electronică, conform Legii nr. 135/2007 privind
arhivarea documentelor în formă electronică.
Art. 13. — (1) Regia Autonomă ăMonitorul Oficial” realizează
imprimarea buletinelor de vot, a modelelor tabelelor prevăzute
la art. 7 din Legea nr. 370/2004, cu modificările și completările
ulterioare, precum și a celorlalte imprimate și materiale necesare
desfășurării procesului electoral, până cel mai târziu cu 10 zile
înainte de data alegerilor.

8

MONITORUL OFICIAL AL ROMÂNIEI, PARTEA I, Nr. 639/28.IX.2009

(2) Regia Autonomă ăMonitorul Oficial” asigură editarea și
tipărirea de broșuri cuprinzând variante actualizate ale
reglementărilor legale privind alegerile prezidențiale, traducerea
acestora în engleză, franceză și maghiară, precum și editarea și
tipărirea altor materiale de informare realizate de Autoritatea
Electorală Permanentă.
(3) Regia Autonomă ăMonetăria Statului” asigură
confecționarea ștampilelor cu mențiunea ăVOTAT”.
Art. 14. — (1) Prefecții sprijină, potrivit legii, instanțele
judecătorești, respectiv Curtea Constituțională, în topirea
buletinelor de vot întrebuințate sau neîntrebuințate, a celor nule,
a proceselor-verbale și a ștampilelor necesare votării, a
celorlalte materiale utilizate în procesul electoral, precum și a
listelor de susținători.
(2) Prefecții pot pune la dispoziția instanțelor judecătorești,
respectiv a Curții Constituționale, în limita posibilităților, spații
pentru depozitarea materialelor prevăzute la alin. (1) până la
topirea acestora.
(3) Secretariatul General al Guvernului pune la dispoziția
Autorității Electorale Permanente un spațiu pentru depozitarea
copiilor de pe listele electorale permanente și a tabelelor utilizate

la secțiile de votare, precum și a celorlalte materiale rezultate
din procesul electoral care se păstrează în arhiva acesteia.
(4) Autoritatea Electorală Permanentă asigură arhivarea
electronică a documentelor primite de la Biroul Electoral Central
de către un furnizor de servicii de arhivare electronică, conform
Legii nr. 135/2007, apoi predă spre topire materialele și
documentele primite de la Biroul Electoral Central operatorilor
economici specializați.
Art. 15. — (1) Comisiile tehnice județene și a municipiului
București vor informa săptămânal Comisia tehnică centrală în
legătură cu stadiul pregătirii și organizării alegerilor pentru
Președintele României din anul 2009.
(2) Comisia tehnică centrală va informa săptămânal
Guvernul în legătură cu stadiul îndeplinirii acțiunilor privind
pregătirea și organizarea alegerilor pentru Președintele
României din anul 2009.
Art. 16. — La solicitarea Autorității Electorale
Permanente, autoritățile publice implicate în organizarea și
desfășurarea alegerilor pentru Președintele României
comunică acesteia modalitatea de realizare a atribuțiilor în
domeniul electoral, precum și abaterile și neajunsurile,
inclusiv de ordin legislativ, constatate în organizarea și
desfășurarea scrutinului.
Art. 17. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
Președintele Autorității Electorale Permanente,
Octavian Opriș
Secretarul general al Guvernului,
Daniela Nicoleta Andreescu
p. Ministrul afacerilor externe,
Bogdan Mazuru,
secretar de stat
Ministrul finanțelor publice,
Gheorghe Pogea
Ministrul muncii, familiei și protecției sociale,
Marian Sârbu
Ministrul educației, cercetării și inovării,
Ecaterina Andronescu
Ministrul culturii, cultelor și patrimoniului național,
Theodor Paleologu
Ministrul sănătății,
Ion Bazac
Ministrul justiției și libertăților cetățenești,
Cătălin Marian Predoiu
București, 23 septembrie 2009.
Nr. 1.045.
ANEXA Nr. 1

COMPONENȚA

Comisiei tehnice centrale
Președinte:
Viceprim-ministru, ministrul administrației și internelor
Membri:
— secretarul de stat pentru relația cu instituțiile prefectului
din Ministerul Administrației și Internelor;
— secretarul de stat șef al Departamentului ordine și
siguranță publică din Ministerul Administrației și Internelor;
— secretarul de stat pentru comunitățile locale din Ministerul
Administrației și Internelor.

a) Reprezentanți, la nivel de secretar de stat sau secretar
general, ai:
— Ministerului Finanțelor Publice;
— Secretariatul General al Guvernului;
— Ministerului Muncii, Familiei și Protecției Sociale;
— Ministerului Afacerilor Externe;
— Ministerului Apărării Naționale;
— Ministerului Justiției și Libertăților Cetățenești;
— Ministerului Educației, Cercetării și Inovării;

MONITORUL OFICIAL AL ROMÂNIEI, PARTEA I, Nr. 639/28.IX.2009
— Ministerului Culturii, Cultelor și Patrimoniului Național;
— Ministerului Sănătății;
— Ministerului Transporturilor și Infrastructurii;
— Autorității Electorale Permanente;
— Institutului Național de Statistică;
— Administrației Naționale a Rezervelor de Stat.
b) Reprezentanți ai:
— Serviciului de Telecomunicații Speciale;
— Agenției Naționale de Presă AGERPRES;
— Societății Comerciale ăElectrica” — S.A.;

9

— Societății Române de Televiziune;
— Societății Române de Radiodifuziune.
NOTE:

Lucrările de secretariat tehnic ale Comisiei tehnice centrale
sunt asigurate de Ministerul Administrației și Internelor.
Componența nominală a Comisiei tehnice centrale se
stabilește prin ordin al viceprim-ministrului, ministrul
administrației și internelor, pe baza propunerilor formulate de
conducătorii ministerelor și ai celorlalte instituții/societăți
menționate.
ANEXA Nr. 2

COMPONENȚA

comisiei tehnice județene sau a municipiului București
— prefectul județului, respectiv al municipiului București
— un subprefect
— secretarul județului, respectiv secretarul general al
municipiului București
— directorul direcției regionale/județene de statistică
— directorul coordonator al direcției generale a finanțelor
publice a județului, respectiv a municipiului București
— inspectorul-șef al inspectoratului județean de poliție,
respectiv directorul general al Direcției Generale de Poliție a
Municipiului București
— șeful biroului județean sau al serviciului municipiului
București de administrare a bazelor de date privind evidența
persoanelor
— șeful serviciului public comunitar județean de evidența
persoanelor
— inspectorul-șef al inspectoratului de jandarmi județean,
respectiv directorul general al Direcției Generale de Jandarmi a
Municipiului București

— inspectorul general al inspectoratului școlar județean,
respectiv al municipiului București
— directorul autorității de sănătate publică a județului,
respectiv al Direcției de Sănătate Publică a Municipiului
București
— reprezentantul teritorial al Autorității Electorale
Permanente
— reprezentantul teritorial al Societății Comerciale
ăElectrica” — S.A.
— corespondentul teritorial al Agenției Naționale de Presă
AGERPRES
NOTE:

Lucrările de secretariat tehnic ale comisiei tehnice județene
sunt asigurate de personalul din cadrul instituției prefectului.
Componența nominală a comisiei tehnice județene sau a
municipiului București se stabilește de prefect, prin ordin.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Metodologiei, criteriilor de atestare și a Comisiei de atestare
a persoanelor fizice și juridice care realizează proiectarea de drumuri forestiere
Având în vedere Referatul de aprobare nr. 271.605 din 4 august 2009 al Direcției păduri private și dezvoltare forestieră,
în baza art. 7 alin. (6) din Hotărârea Guvernului nr. 8/2009 privind organizarea și funcționarea Ministerului Agriculturii,
Pădurilor și Dezvoltării Rurale,
în temeiul art. 85 alin. (2) și (3) din Legea nr. 46/2008 — Codul silvic, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Metodologia, criteriile de atestare și
Comisia de atestare a persoanelor fizice și juridice care
realizează proiectarea de drumuri forestiere, prevăzute în anexa
care face parte integrantă din prezentul ordin.
Art. 2. — Direcția de specialitate cu atribuții în domeniul
accesibilizării fondului forestier național din cadrul autorității

publice centrale care răspunde de silvicultură și Regia Națională
a Pădurilor — Romsilva vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
București, 15 septembrie 2009.
Nr. 576.

10

MONITORUL OFICIAL AL ROMÂNIEI, PARTEA I, Nr. 639/28.IX.2009
ANEXĂ

M E T O D O L O G I A,
criteriile de atestare și Comisia de atestare a persoanelor fizice și juridice care realizează proiectarea
de drumuri forestiere
CAPITOLUL I
Dispoziții generale
Art. 1. — (1) Prezenta metodologie stabilește procedura prin
care se asigură cadrul organizatoric și regulile unitare pentru
atestarea capacității profesionale și tehnico-economice a
persoanelor fizice și juridice pentru proiectarea de drumuri
forestiere.
(2) Atestarea persoanelor fizice și juridice în domeniul
proiectării drumurilor forestiere are în vedere respectarea
principiilor generale ale dezvoltării rețelei de drumuri forestiere
și protecției mediului și îndeplinirea cerințelor tehnice și calitative
minimale prevăzute în normativele în vigoare.
Art. 2. — În înțelesul prezentei metodologii, proiectarea de
drumuri forestiere cuprinde activități specifice care se execută în
scopul:
a) construirii drumurilor forestiere noi;
b) intervențiilor la drumurile forestiere existente care constau
în lucrări de refacere, consolidare, reabilitare, reparare.
Art. 3. — (1) Domeniul de atestare a persoanelor fizice și
juridice este proiectarea de drumuri forestiere prin elaborarea
documentațiilor tehnico-economice necesare.
(2) Atestarea persoanelor fizice și juridice se face pentru
domeniul de activitate prevăzut la alin. (1) și se poate solicita cu
respectarea condițiilor prevăzute în prezenta metodologie.
Art. 4. — Persoanele fizice care solicită atestarea trebuie să
îndeplinească cumulativ următoarele condiții:
a) să aibă studii superioare de lungă durată absolvite cu
diplomă de licență în specializări la care s-a predat cursul de
drumuri forestiere sau drumuri;
b) să aibă experiență de minimum 3 ani în proiectarea de
drumuri forestiere;
c) să nu fi fost condamnate penal pentru săvârșirea cu
intenție a unei infracțiuni de serviciu sau în legătură cu serviciul.
Art. 5. — (1) Persoanele juridice care solicită atestarea
trebuie să îndeplinească cumulativ următoarele condiții:
a) să fie constituite și să funcționeze în condițiile legii;
b) să aibă înscris în statut ca obiect de activitate proiectarea
de drumuri forestiere;
c) să aibă o persoană fizică atestată pentru proiectarea de
drumuri forestiere, încadrată cu contract individual de muncă pe
durată nedeterminată;
d) să dețină un minimum de mijloace tehnice necesare
pentru proiectarea de drumuri forestiere, în stare de funcționare.
(2) Se exceptează de la obligativitatea asigurării condiției
prevăzute la alin. (1) lit. c) persoana juridică al cărei
administrator/asociat este atestat ca persoană fizică pentru
proiectarea de drumuri forestiere.
CAPITOLUL II
Documentele și procedura de atestare
Art. 6. — Atestarea persoanelor fizice și juridice este
coordonată de direcția de specialitate cu atribuții în domeniul
accesibilizării fondului forestier național din cadrul autorității
publice centrale care răspunde de silvicultură.
Art. 7. — (1) Atestarea persoanelor fizice și juridice se face
de către o comisie de atestare a persoanelor fizice și juridice
care realizează proiectarea de drumuri forestiere, denumită în
continuare comisia de atestare.
(2) Componența Comisiei de atestare este prevăzută în
anexa nr. 1.

Art. 8. — Documentele necesare atestării persoanelor fizice
sunt următoarele:
a) cerere-tip pentru atestare, conform modelului prevăzut în
anexa nr. 2;
b) actul de identitate al solicitantului, în copie;
c) curriculum vitae;
d) lista documentațiilor tehnico-economice realizate prin forțe
proprii sau în colaborare în domeniul proiectării de drumuri
forestiere, din care să rezulte experiența corespunzătoare în
acest domeniu;
e) diploma de licență cu foaia matricolă prin care se atestă că
solicitantul a urmat cursul de drumuri forestiere sau drumuri, în
copie;
f) extras de pe carnetul de muncă, în copie certificată, sau un
alt document din care să rezulte îndeplinirea condițiilor
prevăzute la art. 4 lit. b);
g) certificatul de cazier judiciar.
Art. 9. — Documentele necesare în vederea atestării
persoanelor juridice sunt următoarele:
a) cerere-tip pentru atestare, conform modelului prezentat în
anexa nr. 3;
b) actul de identitate al reprezentantului legal al persoanei
juridice, în copie;
c) memoriu de activitate care să conțină: date cu privire la
capitalul social și valoarea patrimoniului, lista principalelor
documentații executate în domeniul proiectării de drumuri
forestiere, personalul tehnic și economic angajat și experiența
acestuia în acest domeniu;
d) lista mijloacelor tehnice deținute pentru domeniul
proiectării de drumuri forestiere, în stare de funcționare;
e) acte care dovedesc că persoana juridică este înscrisă în
registrul comerțului sau într-un alt registru public similar din alte
țări membre ale Uniunii Europene, numele acelui registru și
numărul de înregistrare al persoanei juridice sau mijloacele de
identificare echivalente în acel registru, în copie;
f) contractul individual de muncă pe durată nedeterminată
pentru persoanele fizice atestate conform art. 5 alin. (1) lit. c), în
copie;
g) atestatul persoanei fizice care îndeplinește condiția de
angajat/administrator/asociat la persoana juridică, în copie.
Art. 10. — (1) Documentele menționate la art. 8 și 9 se depun
sub forma unor dosare de atestare la sediul Regiei Naționale a
Pădurilor — Romsilva și se înregistrează într-un registru special.
(2) Dosarele prevăzute la alin. (1) sunt analizate de către
Comisia de atestare, în ședințe de lucru programate de
președintele acesteia.
(3) În urma analizării dosarelor, Comisia de atestare
stabilește admiterea sau respingerea documentației depuse, ca
urmare a îndeplinirii sau a neîndeplinirii condițiilor prevăzute în
prezenta metodologie.
(4) Rezultatele analizării dosarelor se consemnează în
procesul-verbal de ședință sub forma ăadmis/respins”, atât
pentru persoanele fizice, cât și pentru persoanele juridice, și se
afișează la avizierul Regiei Naționale a Pădurilor — Romsilva
în termen de 24 de ore de la încheierea ședinței de atestare.
Art. 11. — În termen de 30 de zile de la data atestării,
persoanele fizice și juridice îndreptățite primesc certificatul de
atestare, al cărui model este prevăzut în anexa nr. 4.
Art. 12. — Persoanele atestate sunt obligate să își
confecționeze parafa de atestat, conform modelului prevăzut în

MONITORUL OFICIAL AL ROMÂNIEI, PARTEA I, Nr. 639/28.IX.2009

11

anexa nr. 5, și să înainteze autorității publice centrale care
răspunde de silvicultură specimenul acesteia, însoțit de
declarație pe propria răspundere.

(2) Împotriva deciziei conducătorului prevăzut la alin. (1) se
poate formula plângere la instanța judecătorească competentă,
potrivit legii.

CAPITOLUL III
Comisia de atestare
Art. 13. — (1) Comisia de atestare își desfășoară activitatea
în cadrul Regiei Naționale a Pădurilor — Romsilva și este
formată din 7 membri, selectați dintre personalitățile care
activează sau au activat în silvicultură, specialiști în cercetare,
proiectare și în construcția de drumuri forestiere, specialiști din
învățământul superior de profil și reprezentanți ai asociațiilor
patronale-profesionale recunoscute la nivel național și care se
bucură de prestigiu profesional.
(2) Președintele Comisiei de atestare este nominalizat dintre
persoanele care își desfășoară activitatea în cadrul autorității
publice centrale care răspunde de silvicultură.
(3) Secretariatul Comisiei de atestare este asigurat de
2 reprezentanți, care au și calitatea de membri ai acestei
comisii, și anume: reprezentantul direcției de specialitate cu
atribuții în domeniul accesibilizării fondului forestier național din
cadrul autorității publice centrale care răspunde de silvicultură și
reprezentantul Regiei Naționale a Pădurilor — Romsilva.
Art. 14. — Atribuțiile președintelui Comisiei de atestare sunt
următoarele:
a) aprobă programarea ședințelor Comisiei de atestare;
b) conduce lucrările ședințelor Comisiei de atestare;
c) semnează, în conformitate cu hotărârile Comisiei de
atestare, certificatele de atestare sau, după caz, comunicările
de respingere motivată a cererilor de atestare, precum și
corespondența Comisiei de atestare.
Art. 15. — Atribuțiile secretariatului Comisiei de atestare sunt
următoarele:
a) programează și organizează, împreună cu președintele,
activitatea Comisiei de atestare, stabilind periodic datele de
întrunire a acesteia;
b) înregistrează cererile de atestare însoțite de documentele
necesare și păstrează evidența acestora în registrul special
prevăzut la art. 10;
c) asigură convocarea membrilor Comisiei de atestare;
d) redactează documentele Comisiei de atestare;
e) păstrează și completează registrul cu procesele-verbale
ale Comisiei de atestare;
f) păstrează documentele Comisiei de atestare și asigură
arhivarea acestora;
g) păstrează ștampila Comisiei de atestare.
Art. 16. — Comisia de atestare ia decizii cu privire la:
a) admiterea ori respingerea cererilor de atestare a
persoanelor fizice sau juridice, în funcție de îndeplinirea
condițiilor prevăzute la art. 4 și 5;
b) suspendarea și/sau retragerea certificatului de atestare.
Art. 17. — (1) Comisia de atestare funcționează în prezența
a cel puțin 5 membri.
(2) Deciziile Comisiei de atestare se iau prin vot deschis, cu
majoritatea simplă a membrilor prezenți.
Art. 18. — Membrii Comisiei de atestare au următoarele
drepturi și obligații:
a) să participe la ședințele Comisiei de atestare, cu drept de
vot direct;
b) să semneze procesele-verbale întocmite la fiecare
ședință;
c) să solicite consemnarea în procesele-verbale ale
ședințelor a opiniilor și punctelor de vedere separat față de
hotărârile adoptate;
d) să nu divulge date și informații care nu sunt de interes
public, de care iau cunoștință în cadrul procesului de atestare.
Art. 19. — (1) Contestațiile împotriva deciziilor Comisiei de
atestare se depun în termen de 48 de ore de la comunicarea
rezultatelor și se adresează conducătorului autorității publice
centrale care răspunde de silvicultură, care le și soluționează.

CAPITOLUL IV
Drepturile și obligațiile persoanelor fizice
și juridice atestare
Art. 20. — Persoanele fizice și juridice care au fost atestate
au dreptul, după caz:
a) de a participa la procedurile de achiziție organizate de
autoritățile contractante;
b) de a încheia contracte și convenții de colaborare;
c) de a acorda consultanță și asistență tehnică;
d) de a elabora documentații tehnico-economice pentru
lucrări de drumuri forestiere.
Art. 21. — Persoanele fizice și juridice care au fost atestate
au următoarele obligații:
a) să își desfășoare activitatea în domeniul proiectării de
drumuri forestiere, cu respectarea dispozițiilor legale aplicabile;
b) să valideze numai acele documentații care se încadrează
în domeniul proiectării de drumuri forestiere;
c) să informeze emitentul atestatului cu privire la schimbări
ale situației celui atestat, în urma cărora condițiile de acordare
a atestatului nu mai sunt îndeplinite.
CAPITOLUL V
Suspendarea și retragerea certificatului de atestare
Art. 22. — Nerespectarea obligațiilor prevăzute la art. 21 de
către persoanele fizice sau juridice atestate potrivit prezentei
metodologii poate atrage suspendarea ori retragerea
certificatului de atestare, după caz.
Art. 23. — Suspendarea sau retragerea, după caz, a
certificatului de atestare se dispune prin decizie a președintelui
Comisiei de atestare, pe baza actelor de constatare încheiate
de membrii acesteia, ca urmare a semnalărilor primite, sau în
temeiul comunicării punerii în mișcare a acțiunii penale împotriva
persoanei atestate în legătură cu activitatea pentru care a fost
atestată.
Art. 24. — Certificatul de atestare al persoanei fizice sau
juridice se suspendă în următoarele cazuri:
a) când persoana elaborează documentații tehnicoeconomice în domeniul proiectării de drumuri forestiere fără să
respecte prevederile metodologiilor, normativelor tehnice
departamentale și ale ghidurilor de bune practici. Perioada
suspendării este de 6 luni sau, dacă ducerea la îndeplinire a
măsurilor și termenelor dispuse prin actele de constatare
prevăzute la art. 23 durează mai mult de 6 luni, suspendarea
are loc pe perioada necesară. Îndeplinirea măsurilor dispuse se
constată prin încheierea unui nou act de constatare de către
persoanele prevăzute la art. 23 și determină de drept încetarea
sancțiunii suspendării certificatului de atestare;
b) când împotriva persoanei atestate s-a pus în mișcare o
acțiune penală în legătură cu activitatea pentru care a fost
atestată. În acest caz suspendarea certificatului de atestare se
dispune până la soluționarea definitivă a cauzei;
c) când persoana juridică desfășoară activitatea în domeniul
proiectării de drumuri forestiere fără să respecte prevederile
art. 5 alin. (1) lit. c). În acest caz suspendarea certificatului de
atestare se dispune până la îndeplinirea condițiilor prevăzute la
art. 5 alin. (1) lit. c).
Art. 25. — Certificatul de atestare al persoanelor fizice și
juridice se retrage în următoarele cazuri:
a) când a fost suspendat de două ori, iar a treia oară se
săvârșesc abateri similare celor pentru care s-au dispus
suspendările anterioare ale acestuia;
b) când persoanele fizice și juridice atestate validează, prin
semnătură și parafă, documente pentru domenii de activitate în
care nu au fost atestate sau își continuă activitatea în perioada
de suspendare.
Art. 26. — (1) Suspendarea sau retragerea certificatului de
atestare se comunică persoanelor fizice și juridice în cauză, în
scris, de către Comisia de atestare.

12

MONITORUL OFICIAL AL ROMÂNIEI, PARTEA I, Nr. 639/28.IX.2009

(2) Măsura prevăzută la alin. (1) poate fi contestată, în scris,
în termen de 10 zile lucrătoare de la comunicare, la autoritatea
publică centrală care răspunde de silvicultură.
(3) Împotriva soluției autorității publice centrale care
răspunde de silvicultură se poate formula plângere la instanța
judecătorească competentă, potrivit legii.
CAPITOLUL VI
Dispoziții finale
Art. 27. — Atestarea persoanelor fizice se face pentru o
perioadă nedeterminată și se vizează anual pentru îndeplinirea
continuă a cerințelor asiguratorii pe baza următoarelor
documente:
a) actul de identitate al reprezentantului legal al persoanei
juridice, în copie;
b) atestatele persoanelor fizice angajate și/sau atestatul
administratorului/asociatului, în copie;
c) contractele de muncă ale persoanelor fizice angajate,
încheiate pe durată nedeterminată, în copie;
d) lista mijloacelor tehnice necesare pentru domeniul
proiectării de drumuri forestiere, în stare de funcționare;
e) certificatul de cazier judiciar pentru persoanele fizice
atestate;
f) lista documentațiilor tehnico-economice elaborate.
Art. 28. — O persoană fizică poate desfășura activități în
domeniul proiectării de drumuri forestiere în cadrul a cel mult
două persoane juridice.
Art. 29. — (1) La cerere, în cadrul aceleiași ședințe de
atestare, se pot analiza atât dosarele persoanelor fizice, cât și
dosarul persoanei juridice în cadrul căreia sunt încadrate
acestea, cu respectarea prevederilor prezentei metodologii.

(2) În situația prevăzută la alin. (1), analizarea dosarului
persoanei juridice se realizează numai după ce Comisia de
atestare a hotărât atestarea persoanei fizice angajate de
persoana juridică respectivă.
Art. 30. — (1) Degradarea, distrugerea sau pierderea
certificatului de atestare ori a parafei se declară, în scris, la
autoritatea publică centrală care răspunde de silvicultură în
termen de 48 de ore de la constatare și totodată va fi publicată
în Monitorul Oficial al României, Partea a III-a, de către
persoana în cauză.
(2) După publicarea anunțului, prevăzută la alin. (1), Comisia
de atestare eliberează un duplicat al certificatului de atestare
sau aprobă, după caz, confecționarea unei noi parafe, pe baza
unei cereri scrise, însoțită de copia anunțului publicat în
Monitorul Oficial al României, Partea a III-a.
Art. 31. — (1) Tariful pentru atestare se stabilește diferențiat
pentru persoanele fizice și juridice, astfel: 200 lei pentru
persoanele fizice și 500 lei pentru persoanele juridice.
(2) Persoanele care solicită atestarea au obligația de a
depune valoarea tarifului în numerar la casieria Regiei Naționale
a Pădurilor — Romsilva sau prin ordin de plată la prezentare, în
contul deschis separat pentru această activitate.
(3) Din tarifele încasate o cotă de 50% este destinată
cheltuielilor referitoare la organizarea și funcționarea Comisiei
de atestare, iar o cotă de 50% este destinată plății indemnizației
de participare a membrilor Comisiei de atestare.
Art. 32. — Anexele nr. 1—5 fac parte integrantă din prezenta
metodologie.

ANEXA Nr. 1
la metodologie

Componența Comisiei de atestare
Comisia de atestare a persoanelor fizice și juridice care
realizează proiectarea de drumuri forestiere este alcătuită din
următorii 7 membri:
1. Olga Georgescu — președinte (reprezentant al autorității
publice centrale care răspunde de silvicultură);
2. Viorel Popovici — membru (reprezentant al asociației
patronale-profesionale Asociația Constructorilor Forestieri);
3. Valentina Ciobanu — membru (reprezentant al Facultății
de Silvicultură și Exploatări Forestiere Brașov);

4. Călin Popa — membru (reprezentant al autorității publice
centrale care răspunde de silvicultură);
5. Petrișor Vică — membru (reprezentant al Regiei Naționale
a Pădurilor — Romsilva);
6. Nicolae Oprișa — secretar (reprezentant al autorității
publice centrale care răspunde de silvicultură);
7. Ionuț Zlota — secretar (reprezentant al Regiei Naționale a
Pădurilor — Romsilva).

ANEXA Nr. 2
la metodologie

Model de cerere pentru atestarea persoanelor fizice
Nr.

.. din

..

Domnule președinte,
Subsemnatul/Subsemnata, ......................................., născut/născută la data de ....................... în localitatea
............................, județul ...................., țara .........................., având cetățenia ......................, domiciliat/domiciliată în localitatea
..................................., str. ......................... nr. ......, bl. ......, et. ....., ap. ...., județul/sectorul .................., țara .............,
posesor/posesoare al/a diplomei de inginer în specializarea ............................................. nr. ...., eliberată de......................., din
localitatea ..............................., promoția ..........., țara ....................., solicit atestarea în calitate de persoană fizică în domeniul
proiectării de drumuri forestiere, în conformitate cu prevederile Ordinului ministrului agriculturii, pădurilor și dezvoltării rurale
nr. 576/2009 pentru aprobarea Metodologiei, criteriilor de atestare și a Comisiei de atestare a persoanelor fizice și juridice care
realizează proiectarea de drumuri forestiere.
În susținerea cererii anexez următoarele:
a) curriculum vitae;
b) lista lucrărilor realizate în domeniul proiectării de drumuri forestiere;

MONITORUL OFICIAL AL ROMÂNIEI, PARTEA I, Nr. 639/28.IX.2009

13

c) acte de studii, în copie;
d) extras de pe carnetul de muncă;
e) certificatul de cazier judiciar.
Menționez că îmi desfășor activitatea la ..........................., cu sediul în localitatea ......................, țara ..................., având
calitatea de ............................ .
Declar că am luat cunoștință de obligațiile ce îmi revin potrivit Ordinului ministrului agriculturii, pădurilor și dezvoltării rurale
nr. 576/2009.
Data.....................................
..........................
(semnătura)

Domnului președinte al Comisiei de atestare a persoanelor fizice și juridice care realizează proiectarea de drumuri
forestiere
ANEXA Nr. 3
la metodologie

Model de cerere pentru atestarea persoanelor juridice
Nr.

. din

..

Domnule președinte,
....................................................................................................................................................................................................,
(denumirea persoanei juridice)

având sediul în localitatea ............................, str. ...................... nr. ......, bl. ......, et. ....., ap. ...., județul/sectorul ............................,
țara ................................., înregistrată la registrul comerțului .................................................................................. cu numărul de
înregistrare ..................... sau alte mijloace de identificare echivalente în acel registru ................................................................,
țara ........................., sau într-un alt registru public similar ......................................................................., cu numărul de înregistrare
........................ sau alte mijloace de identificare echivalente în acel registru ................................................, țara ........................,
codul fiscal nr. ...................., telefon ..........., fax ..........., e-mail ..........................., reprezentată prin ................................., în calitate
de ......................................., solicită atestarea în calitate de persoană juridică în domeniul proiectării de drumuri forestiere, în
conformitate cu Metodologia, criteriile de atestare și Comisia de atestare a persoanelor fizice și juridice care realizează proiectarea
de drumuri forestiere, aprobate prin Ordinul ministrului agriculturii, pădurilor și dezvoltării rurale nr. 576/2009.
În susținerea cererii s-au anexat următoarele:
a) memoriu de activitate;
b) declarație pe propria răspundere privind bonitatea societății;
c) lista mijloacelor tehnice deținute;
d) copii legalizate de pe documentele de înființare ca persoană juridică;
e) copie legalizată de pe contractul individual de muncă pe durată nedeterminată pentru persoana fizică atestată, conform
prevederilor art. 5 alin. (1) lit. c) din metodologie*);
f) copia atestatului persoanei fizice.
Declar că am luat cunoștință de obligațiile ce îmi revin potrivit Ordinului ministrului agriculturii, pădurilor și dezvoltării rurale
nr. 576/2009.
Data.....................................
..........................
(semnătura)

Domnului președinte al Comisiei de atestare a persoanelor fizice și juridice care realizează proiectarea de drumuri
forestiere
*) Acest document poate lipsi în situațiile prevăzute la art. 5 alin. (2) din metodologie.

ANEXA Nr. 4
la metodologie

Model de certificat de atestare pentru persoane fizice și juridice
MINISTERUL AGRICULTURII, PĂDURILOR ȘI DEZVOLTĂRII RURALE
C E R T I F I C AT D E AT E S TA R E

Nr. ........................ din ......................
În baza Ordinului ministrului agriculturii, pădurilor și dezvoltării rurale nr. 576/2009, Comisia de atestare a persoanelor
fizice și juridice care realizează proiectarea de drumuri forestiere (Comisia de atestare) hotărăște:
La Cererea înregistrată sub nr. ....... din ............. și în urma susținerii examenului pentru atestarea persoanelor fizice și
juridice care efectuează proiectarea de drumuri forestiere, ...............................................................................................................
(numele și prenumele persoanei fizice sau denumirea persoanei juridice)

14

MONITORUL OFICIAL AL ROMÂNIEI, PARTEA I, Nr. 639/28.IX.2009

domiciliat/domiciliată, cu sediul în localitatea ................................................., str. ..............., nr. ...., bl. ...., et. ......, ap. ...,
județul/sectorul ..................., țara ..........................., înregistrată la registrul ...................................................... cu nr. ........................
sau alte mijloace de identificare echivalente în acel registru ....................................................................................................................
(pentru persoanele juridice), codul numeric personal (pentru persoanele fizice) .........................., este atestat/atestată ca persoană
fizică/juridică în domeniul proiectării de drumuri forestiere, în conformitate cu Metodologia, criteriile de atestare și Comisia de
atestare a persoanelor fizice și juridice care realizează proiectarea de drumuri forestiere, aprobate prin Ordinul ministrului
agriculturii, pădurilor și dezvoltării rurale nr. 576/2009.
Președintele Comisiei de atestare,
..............................................
L.S. ........................................
Secretariatul Comisiei de atestare
L.S. ...................................
Viza anuală pentru îndeplinirea continuă a cerințelor asiguratorii pe baza documentelor prevăzute la art. 27 din
metodologie:

ANEXA Nr. 5
la metodologie

Model de parafă
*)
...............................................................................................................................
...........................................................................................................................
ATESTAT
de către Ministerul Agriculturii, Pădurilor și Dezvoltării Rurale prin Certificatul
nr. ................ din ........................ să efectueze proiectarea de drumuri forestiere

*) Numele, prenumele și codul numeric personal ale persoanei fizice/denumirea și codul unic
de înregistrare la registrul .............................................................. ale persoanei juridice.
NOTĂ:

Dimensiunile parafei vor fi de 7 cm/4 cm.

MONITORUL OFICIAL AL ROMÂNIEI, PARTEA I, Nr. 639/28.IX.2009

15

ACTE ALE COLEGIULUI MEDICILOR DIN ROMÂNIA
COLEGIUL MEDICILOR DIN ROMÂNIA

DECIZIE
privind procedura de transfer al membrilor Colegiului Medicilor din România
de la un colegiu teritorial la alt colegiu teritorial
În temeiul art. 404 și al art. 406 alin. (1) lit. a) și d) din Legea nr. 95/2006 privind reforma în domeniul sănătății, cu
modificările și completările ulterioare,
Consiliul național al Colegiului Medicilor din România d e c i d e:
Art. 1. — Membrii Colegiului Medicilor din România luați în
evidența unui colegiu teritorial se pot transfera în cadrul altui
colegiu teritorial în situațiile prevăzute de legislația în vigoare și
vor fi luați în evidența acestuia din urmă în baza următoarelor
documente:
1. notă de transfer;
2. copie de pe documentele-suport pentru calitatea de medic
(diploma de medic) și pregătirea profesională (rezident,
specialist, primar);
3. copie de pe actul de identitate cu noul domiciliu și, după
caz, certificat de căsătorie sau divorț (numai la schimbarea
numelui și/sau a stării civile);
4. adeverință de încadrare de la noul loc de muncă sau de
exercitare a profesiei. Pentru perioadele de întrerupere a
activității medicale poate fi solicitată copie de pe cartea de
muncă;
5. copie de pe decizia de pensionare (dacă este cazul).
Art. 2. — (1) Nota de transfer este prevăzută în anexa nr. 1,
care face parte integrantă din prezenta decizie, și se eliberează
de către colegiul unde este înregistrat medicul, în baza unei
cereri, conform modelului prevăzut în anexa nr. 2, care face
parte integrantă din prezenta decizie.
(2) Înaintea eliberării notei de transfer, medicul solicitant are
obligația de a achita la zi cotizația datorată către colegiul de
unde dorește să plece.

(3) Cotizația plătită în avans se va vira către colegiul unde
urmează să se transfere medicul, făcându-se mențiune în nota
de transfer.
Art. 3. — (1) Nota de transfer va fi înmânată, sub semnătură,
solicitantului și poate fi însoțită, la cererea medicului, de copii
ale documentelor care au stat la baza acordării certificatului de
membru al Colegiului Medicilor din România.
(2) În registrul de evidență al medicilor se va menționa
colegiul la care s-a transferat medicul.
Art. 4. — Dacă la nivelul colegiului de unde se transferă
medicul s-a înregistrat o sesizare împotriva sa ori a fost
declanșată ancheta disciplinară, sesizarea, respectiv dosarul
disciplinar se va transmite colegiului la care medicul se
transferă.
Art. 5. — (1) La luarea în evidență a medicului de către noul
colegiu teritorial se va emite un nou certificat de membru al
Colegiului Medicilor din România, cu un cod corespunzător, și se
va reține cel anterior.
(2) Colegiul teritorial care a luat în evidență medicul
transferat va comunica Colegiului Medicilor din România noul
cod alocat medicului, data luării în evidență și care au fost
sumele virate către vechiul colegiu ca fiind cotizație plătită în
avans.
Art. 6. — Prezenta decizie se publică în Monitorul Oficial al
României, Partea I.

Președintele Colegiului Medicilor din România,
Vasile Astărăstoae
București, 4 septembrie 2009.
Nr. 10.
ANEXA Nr. 1

Antet colegiu teritorial
Notă de transfer nr. ..../...............1
Dl/Dna dr. ....................................
1.

Domiciliul

2.

Data luării în evidență: an/lună/zi

3.

Datele de identificare ale certificatului de membru (serie/nr./data eliberării)

4.

Data și locul depunerii jurământului

5.

Abateri de la deontologie (de la data înscrierii până în prezent)

6.

Cotizația de membru al Colegiului Medicilor din România

7.

Funcții ocupate în colegiu

8.

Alte mențiuni (acte eliberate odată cu nota de transfer etc.)

Se vor arăta funcția și perioada.

Președinte,
1

A avut/nu a avut (În eventualitatea unui
răspuns pozitiv, se precizează în ce a constat
abaterea, ce sancțiune s-a aplicat și la ce dată.)
Se transferă Dosarul disciplinar nr. ..../.........
A achitat cotizația de membru al Colegiului
Medicilor din România până la data de ....... —
respectiv suma de ............... .
Sume transferate .....................

Se vor numerota în ordinea rezultată din numărul de note de transfer eliberate.

16

MONITORUL OFICIAL AL ROMÂNIEI, PARTEA I, Nr. 639/28.IX.2009
ANEXA Nr. 2

Domnule Președinte,
Subsemnatul, dr. ............................................., cu domiciliul în .................................................,
membru al Colegiului Medicilor din România din ......................., posesor al Certificatului de membru cu
nr. ............. din ....................., vă rog să-mi aprobați transferul la Colegiului Medicilor ........................ .
Motivul transferului îl constituie ............................................ .
Precizez că până la această dată mi-am exercitat profesia în cadrul ............................... .
Vă rog ca odată cu nota de transfer să-mi fie remise copii ale următoarelor acte din dosarul meu
profesional:
Data
....................
Semnătura
.......................
COLEGIUL MEDICILOR DIN ROMÂNIA

DECIZIE
privind emiterea avizelor pentru înființarea punctelor secundare de lucru
ale cabinetelor medicale individuale, asociate, grupate și ale societăților civile medicale
Conform Ordonanței Guvernului nr. 124/1998 privind organizarea și funcționarea cabinetelor medicale, republicată, cu
modificările și completările ulterioare,
în temeiul art. 406 și 431 din Legea nr. 95/2006 privind reforma în domeniul sănătății, cu modificările și completările
ulterioare,
Consiliul național al Colegiului Medicilor din România d e c i d e:
Art. 1. — Avizul privind înființarea unui punct secundar de
lucru se emite numai dacă:
a) în localitatea unde se dorește înființarea punctului
secundar de lucru nu mai funcționează un alt cabinet medical;
b) localitatea unde se dorește înființarea punctului secundar
de lucru nu se află la o distanță mai mare de 15 km de cabinetul
medical.

Art. 2. — Prin excepție de la condițiile prevăzute la art. 1, pot
fi înființate puncte secundare de lucru numai dacă în zona unde
se dorește înființarea punctului secundar de lucru este o
solicitare majoră de servicii medicale, iar dacă se solicită un
punct secundar de lucru pentru un cabinet de medicină de
familie, în localitatea respectivă nu există cabinete medicale cu
mai puțin de 2.000 de asigurați înscriși pe lista medicului
respectiv.
Art. 3. — Prezenta decizie se publică în Monitorul Oficial al
României, Partea I.

Președintele Colegiului Medicilor din România,
Vasile Astărăstoae
București, 4 septembrie 2009.
Nr. 11.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 639/28.IX.2009 conține 16 pagini.

Prețul: 3,20 lei

&JUYDGY|433618]
ISSN 1453—4495

