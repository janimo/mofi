Anul 177 (XXI) — Nr. 118

PARTEA I

LEGI, DECRETE, HOTĂRÂRI ȘI ALTE ACTE

Joi, 26 februarie 2009

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 1.317 din 2 decembrie 2008 referitoare la excepția
de neconstituționalitate a prevederilor art. 31 alin. 1 și 2
și ale art. 34 alin. 2 din Codul de procedură civilă......
Decizia nr. 1.318 din 2 decembrie 2008 referitoare la excepția
de neconstituționalitate a prevederilor art. 22 din
Legea nr. 143/2000 privind prevenirea și combaterea
traficului și consumului ilicit de droguri și ale art. 861
din Codul de procedură penală ..................................

Guvernului nr. 27/2008 pentru modificarea și
completarea Legii nr. 350/2001 privind amenajarea
teritoriului și urbanismul..............................................

5–6

6–7

10.

— Ordonanță de urgență privind prorogarea
termenului prevăzut la art. IV din Ordonanța

173.

— Hotărâre pentru modificarea art. 2 din Hotărârea
Guvernului nr. 1.719/2008 privind organizarea și
funcționarea Ministerului Turismului ..........................

10

— Hotărâre pentru modificarea și completarea
Hotărârii Guvernului nr. 11/2009 privind organizarea și
funcționarea Ministerului Muncii, Familiei și Protecției
Sociale........................................................................

11–13

175.

— Hotărâre privind numirea reprezentanților Guvernului
în Consiliul Economic și Social ..................................

14

3–5

Decizia nr. 1.320 din 2 decembrie 2008 referitoare la excepția
de neconstituționalitate a prevederilor art. 581 din
Codul de procedură civilă ..........................................

ORDONANȚE ȘI HOTĂRÂRI
ALE GUVERNULUI ROMÂNIEI

9–10

174.

2–3

Decizia nr. 1.319 din 2 decembrie 2008 referitoare la excepția
de neconstituționalitate a prevederilor Legii
nr. 146/1997 privind taxele judiciare de timbru ..........

Decizia nr. 94 din 20 ianuarie 2009 referitoare la excepția de
neconstituționalitate a dispozițiilor art. 10 lit. b) și
art. 14 alin. (1) din Ordonanța de urgență a Guvernului
nr. 28/1999 privind obligația operatorilor economici de
a utiliza aparate de marcat electronice fiscale ..........

Pagina

DECIZII ALE PRIMULUI-MINISTRU

8–9

245.

— Decizie pentru numirea domnului Dumitru Nancu în
funcția de vicepreședinte, cu rang de subsecretar de
stat, al Agenției pentru Implementarea Proiectelor și
Programelor pentru Întreprinderi Mici și Mijlocii ........

15

274.

— Decizie pentru numirea domnului Valentin Mocanu
în funcția de secretar de stat la Ministerul Muncii,
Familiei și Protecției Sociale ......................................

15

— Decizie privind promovarea temporară a domnului
Gheorghe Nastasia în funcția publică de secretar
general al Ministerului Turismului ..............................

16

275.

2

MONITORUL OFICIAL AL ROMÂNIEI, PARTEA I, Nr. 118/26.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.317
din 2 decembrie 2008

referitoare la excepția de neconstituționalitate a prevederilor art. 31 alin. 1 și 2 și ale art. 34 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 31 alin. 1 și 2 și ale art. 34 alin. 2 din Codul
de procedură civilă, excepție ridicată de Societatea Comercială
ăMont Impex” — S.R.L. din Sinaia în Dosarul nr. 1.089/310/2008
al Tribunalului Prahova — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența Curții.
C U R T E A,

având în vedere actele și lucrările dosarului, constată
următoarele:
Prin Decizia nr. 647 din 18 iunie 2008, pronunțată în Dosarul
nr. 1.089/310/2008, Tribunalul Prahova — Secția civilă a
sesizat Curtea Constituțională cu excepția de
neconstituționalitate a prevederilor art. 31 alin. 1 și 2 și ale
art. 34 alin. 2 din Codul de procedură civilă, excepție ridicată
de Societatea Comercială ăMont Impex” — S.R.L. din Sinaia.
În motivarea excepției de neconstituționalitate se susține
că prevederile de lege criticate contravin dispozițiilor art. 16, 20,
21, 24 și 53 din Constituție, precum și ale art. 6, 13, 17 și 18 din
Convenția pentru apărarea drepturilor omului și a libertăților
fundamentale, deoarece procedura de judecare a cererii de
recuzare nu este contradictorie, astfel că partea care a cerut
recuzarea nu are posibilitatea să-și susțină cererea și să-și
apere interesele.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Tribunalul Prahova — Secția civilă consideră excepția
neîntemeiată.
Avocatul Poporului consideră că prevederile de lege
criticate sunt constituționale. Invocă, în acest sens, jurisprudența
în materie a Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând Decizia nr. 647 din 18 iunie 2008, punctul de vedere
al Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 31 alin. 1 și 2
și ale art. 34 alin. 2 din Codul de procedură civilă.
Textele criticate au următorul conținut:
— Art. 31 alin. 1 și 2: ăInstanța decide asupra recuzării, în
camera de consiliu, fără prezența părților și ascultând pe
judecătorul recuzat.
Nu se admite interogatoriul sau jurământul ca mijloc de
dovadă a motivelor de recuzare.”;
— Art. 34 alin. 2: ăÎncheierea prin care s-a respins recuzarea
se poate ataca numai odată cu fondul.”
În susținerea neconstituționalității textelor de lege criticate
sunt invocate următoarele dispoziții constituționale: art. 16
privind egalitatea în drepturi, art. 20 referitor la prioritatea
reglementărilor internaționale privind drepturile omului în cazul
în care există neconcordanțe între acestea și reglementările
interne, art. 21 privind accesul liber la justiție, art. 24 privind
dreptul la apărare și art. 53 privind restrângerea exercițiului unor
drepturi sau al unor libertăți.
De asemenea, în susținerea excepției sunt invocate și
dispozițiile art. 6, 13, 14 și 17 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 31 și 34 din Codul de procedură
civilă au mai fost supuse controlului de constituționalitate într-o
cauză în care criticile de neconstituționalitate vizau încălcarea
acelorași dispoziții constituționale și din actele internaționale ca
și în cauza de față.
Astfel, prin Decizia nr. 547 din 18 octombrie 2005, publicată
în Monitorul Oficial al României, Partea I, nr. 1.030 din
21 noiembrie 2005, Curtea a reținut că judecarea cererii de
recuzare nu vizează fondul cauzei și nu presupune în mod
necesar dezbateri contradictorii, instanța pronunțând în ședință
publică o încheiere asupra recuzării, prin această reglementare
legiuitorul având în vedere instituirea unei proceduri simple și
operative de soluționare a acestei cereri. Încheierea prin care
s-a respins recuzarea se poate ataca odată cu fondul, instanța
de control judiciar urmând a reface toate actele și dovezile
administrate la prima instanță, atunci când constată că cererea
de recuzare a fost pe nedrept respinsă. Totodată, Curtea a
arătat că cererea de recuzare nu constituie o acțiune de sine
stătătoare, având ca obiect realizarea sau recunoașterea unui
drept subiectiv al autorului cererii, ci o procedură integrată
procesului în curs de judecată, al cărei scop este tocmai
asigurarea desfășurării normale a judecății, iar nu împiedicarea

MONITORUL OFICIAL AL ROMÂNIEI, PARTEA I, Nr. 118/26.II.2009
accesului la justiție. Tocmai în considerarea acestui principiu
constituțional, consacrat de prevederile art. 21 din Legea
fundamentală, legiuitorul a prevăzut posibilitatea atacării numai
odată cu fondul a încheierii prin care s-a respins cererea de
recuzare, spre deosebire de încheierile prin care se
încuviințează sau se respinge abținerea, precum și de aceea
prin care se încuviințează recuzarea, care nu sunt supuse
niciunei căi de atac.

3

Cât privește celelalte critici de neconstituționalitate, Curtea
a constatat că și acestea sunt neîntemeiate, deoarece
judecarea cererii de recuzare nu vizează fondul cauzei și nu
presupune în mod necesar dezbateri contradictorii.
Neintervenind elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în această decizie își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 31 alin. 1 și 2 și ale art. 34 alin. 2 din Codul de procedură
civilă, excepție ridicată de Societatea Comercială ăMont Impex” — S.R.L. din Sinaia în Dosarul nr. 1.089/310/2008 al Tribunalului
Prahova — Secția civilă.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.318
din 2 decembrie 2008

referitoare la excepția de neconstituționalitate a prevederilor art. 22 din Legea nr. 143/2000
privind prevenirea și combaterea traficului și consumului ilicit de droguri și ale art. 861
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 22 din Legea nr. 143/2000 privind prevenirea
și combaterea traficului și consumului ilicit de droguri și ale
art. 861 din Codul de procedură penală, excepție ridicată de
Constantin Cristescu în Dosarul nr. 5.724/1/2008 al Înaltei Curți
de Casație și Justiție — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența Curții.

C U R T E A,

având în vedere actele și lucrările dosarului, constată
următoarele:
Prin Decizia nr. 2.432 din 9 iulie 2008, pronunțată în Dosarul
nr. 5.724/1/2008, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 22 din Legea
nr. 143/2000 privind prevenirea și combaterea traficului și
consumului ilicit de droguri și ale art. 861 din Codul de
procedură penală, excepție ridicată de Constantin Cristescu.
În motivarea excepției de neconstituționalitate se susține
că prevederile de lege criticate contravin dispozițiilor art. 16, 20,
21, 24, 26 și 53 din Constituția României și ale art. 4, 6, 8, 13 și
18 din Convenția pentru apărarea drepturilor omului și a
libertăților fundamentale, deoarece nu au fost instituite garanții
de moralitate a colaboratorilor poliției și a martorilor cărora li
s-a atribuit o altă identitate, ceea ce poate avea ca efect
denaturarea adevărului și imposibilitatea inculpaților de a se
apăra în mod adecvat.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

4

MONITORUL OFICIAL AL ROMÂNIEI, PARTEA I, Nr. 118/26.II.2009

Înalta Curte de Casație și Justiție — Secția penală
consideră excepția neîntemeiată.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând Decizia nr. 2.432 din 9 iulie 2008, punctul de vedere
al Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 22 din Legea
nr. 143/2000 privind prevenirea și combaterea traficului și
consumului ilicit de droguri, publicată în Monitorul Oficial al
României, Partea I, nr. 362 din 3 august 2000, cu modificările și
completările ulterioare, și prevederile art. 861, cu denumirea
marginală ăProtecția datelor de identificare a martorului”, din
Codul de procedură penală.
Textele criticate au următorul conținut:
— Art. 22 din Legea nr. 143/2000: ă(1) Polițiștii din
formațiunile de specialitate, care acționează ca investigatori
acoperiți, precum și colaboratorii acestora pot procura droguri,
substanțe chimice, esențiale și precursori, cu autorizarea
prealabilă a procurorului, în vederea descoperirii activităților
infracționale și a identificării persoanelor implicate în astfel de
activități.
(2) Actele încheiate de polițiștii și colaboratorii acestora,
prevăzuți la alin. (1), pot constitui mijloace de probă.”;
— Art. 861 din Codul de procedură penală: ăDacă există
probe sau indicii temeinice că prin declararea identității reale a
martorului sau a localității acestuia de domiciliu ori de reședință
ar fi periclitată viața, integritatea corporală sau libertatea lui ori
a altei persoane, martorului i se poate încuviința să nu declare
aceste date, atribuindu-i-se o altă identitate sub care urmează
să apară în fața organului judiciar.
Această măsură poate fi dispusă de către procuror în cursul
urmăririi penale, iar în cursul judecății de instanță, la cererea
motivată a procurorului, a martorului sau a oricărei alte persoane
îndreptățite.
Datele despre identitatea reală a martorului se consemnează
într-un proces-verbal, care va fi păstrat, la sediul parchetului
care a efectuat sau a supravegheat efectuarea urmăririi penale
ori, după caz, la sediul instanței, într-un loc special, în plic sigilat,
în condiții de maximă siguranță. Procesul-verbal va fi semnat de
cel care a înaintat cererea, precum și de cei care au dispus
măsura.
Documentele privind identitatea reală a martorului vor fi
prezentate procurorului sau, după caz, completului de judecată,
în condiții de strictă confidențialitate.
În toate cazurile, documentele privind identitatea reală a
martorului vor fi introduse în dosarul penal numai după ce
procurorul, prin ordonanță sau, după caz, instanța, prin
încheiere, a constatat că a dispărut pericolul care a determinat
luarea măsurilor de protecție a martorului.
Declarațiile martorilor cărora li s-a atribuit o altă identitate,
redate în procesul-verbal al procurorului potrivit art. 862 alin. 5,
precum și declarația martorului, consemnată în cursul judecății
și semnată de procurorul care a fost prezent la ascultarea
martorului și de președintele completului de judecată, potrivit
art. 862 alin. 6 teza I, pot servi la aflarea adevărului numai în
măsura în care sunt coroborate cu fapte și împrejurări ce rezultă
din ansamblul probelor existente în cauză.

Pot fi audiați ca martori cărora li s-a atribuit o altă identitate
și investigatorii sub acoperire.
Dispozițiile prevăzute în alin. 1—6 se aplică și experților.”
În susținerea neconstituționalității textelor de lege criticate
sunt invocate următoarele dispoziții constituționale: art. 16
privind egalitatea în drepturi, art. 20 referitor la prioritatea
reglementărilor internaționale privind drepturile omului în cazul
în care există neconcordanțe între acestea și reglementările
interne, art. 21 privind accesul liber la justiție, art. 24 privind
dreptul la apărare, art. 26 referitor la viața intimă, familială și
privată și art. 53 privind restrângerea exercițiului unor drepturi
sau al unor libertăți.
De asemenea, în susținerea excepției sunt invocate și
dispozițiile art. 6, 8, 13 și 18 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile de lege criticate au mai fost supuse
controlului instanței de contencios constituțional prin raportare la
aceleași dispoziții constituționale ca și cele invocate în prezenta
cauză. Astfel, prin Decizia nr. 193 din 27 aprilie 2004, publicată
în Monitorul Oficial al României, Partea I, nr. 461 din 24 mai
2004, Decizia nr. 11 din 9 ianuarie 2007, publicată în Monitorul
Oficial al României, Partea I, nr. 89 din 5 februarie 2007, și
Decizia nr. 1.068 din 14 octombrie 2008, publicată în Monitorul
Oficial al României, Partea I, nr. 769 din 17 noiembrie 2008,
Curtea a respins excepția de neconstituționalitate a prevederilor
art. 861 din Codul de procedură penală și ale art. 22 alin. (2) din
Legea nr. 143/2000, reținând în esență că prevederile de lege
supuse criticii de neconstituționalitate reprezintă o concretizare
a dispozițiilor constituționale, deoarece necesitatea asigurării
protecției datelor de identificare a martorului determină
restrângerea prin lege a dreptului la apărare al persoanei
supuse acuzării. Această măsură este impusă de necesitatea
asigurării, pentru martor, precum și pentru ceilalți cetățeni care
ar fi expuși prin declararea identității reale a martorului, a
dreptului la viață, la integritate fizică și libertate individuală, valori
supreme și garantate în statul român de drept, în conformitate
cu dispozițiile art. 1 alin. (3) din Constituție. Restrângerea
dreptului la apărare este proporțională cu situația care a
determinat-o, realizându-se numai dacă sunt probe sau indicii
temeinice că prin declararea identității reale a martorului sau a
localității acestuia de domiciliu ori de reședință ar fi periclitate
drepturile și libertățile menționate, și nu încalcă acest drept,
contrar celor susținute de autorii excepției. Totodată, Curtea a
mai reținut că această problemă a fost examinată și de Curtea
Europeană a Drepturilor Omului, care, în jurisprudența sa, a
statuat că se admit excepții de la principiul potrivit căruia
elementele de probă trebuie produse în fața acuzatului în
ședință publică, în vederea unei dezbateri în contradictoriu.
Aceasta însă, sub rezerva respectării drepturilor apărării, care
impun, ca regulă generală, să se asigure acuzatului, la unul sau
la altul dintre stadiile procedurii, o ocazie adecvată și suficientă
de a contesta o mărturie în acuzare și de a interoga autorul
mărturiei, și cu respectarea condiției ca, în ipoteza în care de-a
lungul întregii proceduri acuzatului nu i s-a acordat posibilitatea
de a chestiona martorul și de a combate mărturia acestuia,
hotărârea de condamnare să nu se întemeieze în totalitate sau
în mod determinant pe această mărturie (Cauza Kostovski
contra Olandei, 1989).
În ceea ce privește dispozițiile art. 22 alin. (2) din Legea
nr. 143/2000, Curtea a constatat că autorul excepției de
neconstituționalitate nu arată în ce mod aceste prevederi încalcă
dispozițiile constituționale, principala sa critică referindu-se la
lipsa posibilității inculpaților de a cunoaște identitatea martorilor
sub acoperire.
Aceste considerente, cât și soluția deciziilor menționate își
păstrează valabilitatea și în prezenta cauză, întrucât nu au
intervenit elemente noi, de natură să determine schimbarea
acestei jurisprudențe.

MONITORUL OFICIAL AL ROMÂNIEI, PARTEA I, Nr. 118/26.II.2009

5

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 22 din Legea nr. 143/2000 privind prevenirea și combaterea
traficului și consumului ilicit de droguri și ale art. 861 din Codul de procedură penală, excepție ridicată de Constantin Cristescu în
Dosarul nr. 5.724/1/2008 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.319
din 2 decembrie 2008

referitoare la excepția de neconstituționalitate a prevederilor Legii nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Legii nr. 146/1997 privind taxele judiciare de
timbru, excepție ridicată de Ana Cristina Nițescu, prin
reprezentant legal Maria Igiescu, în Dosarul nr. 942/3/2008 al
Tribunalului București — Secția a V-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 18 aprilie 2008, pronunțată în Dosarul
nr. 943/2/2008, Tribunalul București — Secția a V-a civilă a
sesizat Curtea Constituțională cu excepția de
neconstituționalitate a prevederilor Legii nr. 146/1997

privind taxele judiciare de timbru, excepție ridicată de Ana
Cristina Nițescu, prin reprezentant legal Maria Igiescu.
În motivarea excepției de neconstituționalitate se susține
că prevederile de lege criticate contravin dispozițiilor art. 16 și
art. 21 alin. (3) din Constituție, precum și ale art. 6 din Convenția
pentru apărarea drepturilor omului și a libertăților fundamentale,
deoarece instituie obligația de a se plăti taxă de timbru pentru
acțiunile civile îndreptate împotriva magistraților.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Tribunalul București — Secția a V-a civilă consideră
excepția neîntemeiată.
Avocatul Poporului consideră că prevederile de lege
criticate nu contravin normelor constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

6

MONITORUL OFICIAL AL ROMÂNIEI, PARTEA I, Nr. 118/26.II.2009

Obiectul excepției de neconstituționalitate îl constituie
prevederile Legii nr. 146/1997 privind taxele judiciare de timbru,
publicată în Monitorul Oficial al României, Partea I, nr. 173 din
29 iulie 1997, cu modificările și completările ulterioare.
Autorul excepției consideră că actul normativ criticat
contravine prevederilor constituționale ale art. 16 privind
egalitatea în drepturi și ale art. 21 alin. (3) privind dreptul la un
proces echitabil și la soluționarea cauzelor într-un termen
rezonabil. De asemenea, sunt invocate prevederile art. 6 din
Convenția pentru apărarea drepturilor omului și a libertăților
fundamentale, privind dreptul la un proces echitabil.

Analizând excepția de neconstituționalitate, Curtea constată
că Legea nr. 146/1997 a fost examinată în repetate rânduri pe
calea controlului de constituționalitate a posteriori și prin
raportare la normele constituționale și internaționale invocate în
cauza de față. De exemplu, prin Decizia nr. 494 din 6 mai 2008,
publicată în Monitorul Oficial al României, Partea I, nr. 378 din
19 iunie 2008, Curtea, soluționând excepția de
neconstituționalitate, a reținut, pentru argumentele acolo
expuse, că prevederile Legii nr. 146/1997 privind taxele judiciare
de timbru nu contravin dispozițiilor art. 16 și 21 din Constituție,
precum și ale art. 6 din Convenția pentru apărarea drepturilor
omului și a libertăților fundamentale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Legii nr. 146/1997 privind taxele judiciare de timbru, excepție
ridicată de Ana Cristina Nițescu, prin reprezentant legal Maria Igiescu, în Dosarul nr. 942/3/2008 al Tribunalului București — Secția
a V-a civilă.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.320
din 2 decembrie 2008

referitoare la excepția de neconstituționalitate a prevederilor art. 581 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 581 din Codul de procedură civilă, excepție
ridicată de Societatea Comercială ăDrăgan Company” — S.R.L.
în Dosarul nr. 110/1.371/2008 al Tribunalului Comercial Mureș.

La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 2 septembrie 2008, pronunțată în Dosarul
nr. 110/1.371/2008, Tribunalul Comercial Mureș a sesizat
Curtea Constituțională cu excepția de neconstituționalitate
a prevederilor art. 581 din Codul de procedură civilă, excepție
ridicată de Societatea Comercială ăDrăgan Company” — S.R.L.

MONITORUL OFICIAL AL ROMÂNIEI, PARTEA I, Nr. 118/26.II.2009
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 21 și art. 148 alin. (2) din Constituție,
precum și ale art. 6 din Convenția pentru apărarea drepturilor
omului și a libertăților fundamentale, deoarece procedura
ordonanței președințiale pe care o reglementează nu permite
administrarea probei cu martori, esențială în soluționarea
cauzei.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Tribunalul Comercial Mureș consideră excepția
neîntemeiată.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 581 din Codul
de procedură civilă, cu următoarea redactare: ăInstanța va putea
să ordone măsuri vremelnice în cazuri grabnice, pentru
păstrarea unui drept care s-ar păgubi prin întârziere, pentru
prevenirea unei pagube iminente și care nu s-ar putea repara,
precum și pentru înlăturarea piedicilor ce s-ar ivi cu prilejul unei
executări.

7

Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult 48
de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
Examinând excepția de neconstituționalitate, Curtea reține
următoarele:
Asupra constituționalității art. 581 din Codul de procedură
civilă Curtea s-a pronunțat în repetate rânduri cu referire la
aceleași texte constituționale invocate și în cauza de față. Astfel,
prin Decizia nr. 31 din 15 ianuarie 2008, publicată în Monitorul
Oficial al României, Partea I, nr. 115 din 13 februarie 2008,
Decizia nr. 657 din 10 iunie 2008, publicată în Monitorul Oficial
al României, Partea I, nr. 555 din 23 iulie 2008, și Decizia nr. 799
din 3 iulie 2008, publicată în Monitorul Oficial al României,
Partea I, nr. 593 din 7 august 2008, Curtea a decis că
prevederile de lege criticate instituie o procedură specială
potrivit căreia instanța de judecată poate dispune, prin
ordonanță președințială, luarea unor măsuri cu caracter
vremelnic a căror urgență este justificată de necesitatea evitării
prejudicierii unor drepturi sau interese legitime. Totodată, Curtea
a constatat că prin procedura de urgență instituită de art. 581
din Codul de procedură civilă nu numai că nu se aduce vreo
îngrădire dreptului persoanei la apărarea drepturilor, a libertăților
și a intereselor sale legitime, ci, dimpotrivă, se creează
posibilitatea pentru cel vătămat într-un drept legitim de a se
adresa justiției în cazuri grabnice, pentru păstrarea unui drept
care s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Întrucât nu au intervenit elemente noi, de natură a
reconsidera jurisprudența Curții Constituționale, soluția și
considerentele acestei decizii își mențin valabilitatea și în
prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 581 din Codul de procedură civilă, excepție ridicată de
Societatea Comercială ăDrăgan Company” — S.R.L. în Dosarul nr. 110/1.371/2008 al Tribunalului Comercial Mureș.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

8

MONITORUL OFICIAL AL ROMÂNIEI, PARTEA I, Nr. 118/26.II.2009
CURTEA CONSTITUȚIONALĂ

D E C I Z I A Nr. 94
din 20 ianuarie 2009

referitoare la excepția de neconstituționalitate a dispozițiilor art. 10 lit. b) și art. 14 alin. (1)
din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 10 lit. b) și art. 14 alin. (1) din Ordonanța de
urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale,
excepție ridicată de Societatea Comercială ăJili Import
Export Company” — S.R.L. din București în Dosarul
nr. 6.934/94/CV/2007 al Tribunalului București — Secția a IX-a
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere, ca fiind neîntemeiată, a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2008, pronunțată în Dosarul
nr. 6.934/94/CV/2007, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 10 lit. b) și art. 14 alin. (1) din Ordonanța de
urgență a Guvernului nr. 28/1999 privind obligația
operatorilor economici de a utiliza aparate de marcat
electronice fiscale.
Excepția a fost ridicată de Societatea Comercială ăJili Import
Export Company” — S.R.L. din București cu ocazia soluționării
cererii de recurs formulate împotriva Sentinței civile nr. 6.108 din
27 noiembrie 2007, pronunțată de Judecătoria Buftea într-o
cauză având ca obiect anularea unui proces-verbal de
contravenție.
În motivarea excepției de neconstituționalitate, autorul
acesteia susține că textele de lege criticate contravin
prevederilor art. 44 alin. (1) și (2) din Constituție și celor ale art. 1
paragraful 1 din primul Protocol adițional la Convenția pentru
apărarea drepturilor omului și libertăților fundamentale și nu
respectă principiul proporționalității consacrat de jurisprudența
Curții Europene a Drepturilor Omului. În esență, arată că
dispozițiile de lege criticate ăsunt lipsite de precizie și claritate,
neîndeplinind criteriul de calitate prevăzut de Convenția
Europeană a Drepturilor Omului în înțelesul dat de practica
jurisprudențială a Curții Europene, în sensul de a fi «suficient de
accesibile și precise încât să înlăture orice risc de arbitrariu,
astfel încât cetățeanul să poată avea o indicare precisă asupra
normelor aplicabile într-o anumită situație.» (Cauza Silver și alții
contra Regatului Unit, 1983)”

Instanța de judecată apreciază că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
republicată, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 lit. b) și art. 14 alin. (1) din Ordonanța de
urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale,
republicată în Monitorul Oficial al României, Partea I, nr. 75 din
21 ianuarie 2005.
Textele de lege criticate au următoarea redactare:
Art. 10 lit. b): ăConstituie contravenții următoarele fapte dacă,
potrivit legii penale, nu sunt considerate infracțiuni: [ ]
b) neîndeplinirea obligației agenților economici de a se dota
și de a utiliza aparate de marcat electronice fiscale avizate
conform art. 5 alin. (2), la termenele stabilite la art. 6, cu excepția
prevăzută la art. 1 alin. (4), neemiterea bonului fiscal pentru
toate bunurile livrate sau serviciile prestate ori emiterea de
bonuri cu o valoare inferioară celei reale, precum și
nereintroducerea datelor înscrise pe rola jurnal privind
tranzacțiile efectuate de la ultima închidere zilnică până în
momentul ștergerii memoriei operative;”
Art. 14 alin. (1): ăNeîndeplinirea obligației agenților economici
prevăzuți la art. 1 de a se dota cu aparate de marcat electronice
fiscale la termenele prevăzute la art. 6 atrage și suspendarea
activității unității până la momentul înlăturării cauzelor care au
generat aceasta.”
Prevederile considerate a fi încălcate sunt cele ale art. 44
alin. (1) și (2) din Constituție privind dreptul de proprietate privată
și cele ale art. 1 paragraful 1 din primul Protocol adițional la
Convenția pentru apărarea drepturilor omului și libertăților
fundamentale referitoare la protecția proprietății. De asemenea,
autorul excepției susține că textele de lege criticate nu respectă
nici principiul proporționalității consacrat de jurisprudența Curții
Europene a Drepturilor Omului.
Examinând excepția de neconstituționalitate, Curtea
constată că dispozițiile de lege criticate sunt redactate cu
precizie și claritate, fiind suficient de accesibile încât să permită
reglarea conduitei celor interesați, în cuprinsul lor fiind utilizate

MONITORUL OFICIAL AL ROMÂNIEI, PARTEA I, Nr. 118/26.II.2009
formule adecvate în raport cu normele constituționale și
convenționale invocate.
Pe această linie de interpretare, Curtea Europeană a
Drepturilor Omului a admis că, datorită caracterului de
generalitate al legilor și în scopul evitării unei rigidități excesive,
redactarea acestora nu poate avea o precizie absolută (Cauza
Cantoni contra Franței, 1996).
Astfel, rămâne în sarcina judecătorilor ca, în cadrul actului
de justiție pe care îl înfăptuiesc, să decidă cu privire la
interpretarea și aplicarea acelor norme legale.
De altfel, Curtea Constituțională a stabilit, în mod constant,
în jurisprudența sa că aplicarea și executarea unor sancțiuni
pecuniare, inclusiv a măsurii confiscării unor bunuri sau valori,

9

cu toate că determină în mod direct diminuarea patrimoniului
celui sancționat, nu încalcă dispozițiile constituționale privind
ocrotirea proprietății private, întrucât sunt consecința unor
încălcări ale legii. În acest sens este, de exemplu, Decizia
nr. 56 din 13 aprilie 1999, publicată în Monitorul Oficial al
României, Partea I, nr. 222 din 20 mai 1999. De asemenea,
Curtea a statuat, prin Decizia nr. 91 din 7 februarie 2006,
publicată în Monitorul Oficial al României, Partea I, nr. 166 din
21 februarie 2006, că art. 14 din ordonanță este justificat de
imperativul protejării interesului social și al ordinii de drept prin
adoptarea unor măsuri specifice de preîntâmpinare și
sancționare a faptelor care generează sau ar putea genera
fenomene economice negative, cum ar fi evaziunea fiscală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. b) și art. 14 alin. (1) din Ordonanța de urgență a
Guvernului nr. 28/1999 privind obligația operatorilor economici de a utiliza aparate de marcat electronice fiscale, excepție ridicată
de Societatea Comercială ăJili Import Export Company” — S.R.L. din București în Dosarul nr. 6.934/94/CV/2007 al Tribunalului
București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 20 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind prorogarea termenului prevăzut la art. IV din Ordonanța Guvernului nr. 27/2008
pentru modificarea și completarea Legii nr. 350/2001 privind amenajarea teritoriului și urbanismul
Situația extraordinară prevăzută de art. 115 alin. (4) din Constituția României, republicată, constă în faptul că aplicarea
actului normativ la termenul inițial prevăzut în Ordonanța Guvernului nr. 27/2008 pentru modificarea și completarea Legii
nr. 350/2001 privind amenajarea teritoriului și urbanismul va conduce la apariția unei situații conflictuale între autoritățile publice
și investitori, cu grave consecințe economice.
În prezent, există în țară câteva mii de documentații de urbanism pe circuitul de avizare și aprobare, documentații inițiate
de investitori privați, persoane fizice sau juridice interesate, elaborate în baza unor certificate de urbanism sau a unor avize tehnice
de urbanism emise de primării sau consilii județene anterior datei apariției Ordonanței Guvernului nr. 27/2008. Aceste documentații
se află în diverse etape procedurale, unele aflându-se inclusiv în procedura de dezbatere publică a proiectului de hotărâre a
consiliului local sau județean de aprobare.
În cazul în care Ordonanța Guvernului nr. 27/2008 intră în vigoare la termenul prevăzut inițial, toți acești investitori nu vor
mai putea înainta consiliilor locale spre aprobare planurile urbanistice avizate, pentru care au cheltuit sume importante cu
elaborarea studiilor de fundamentare, a documentațiilor propriu-zise, a avizelor, a evaluărilor de mediu etc., și vor pierde toți banii
investiți. De asemenea, o serie de investitori au obținut credite pentru dezvoltarea proiectelor, iar în această situație nu vor mai
putea realiza investițiile și înapoia creditele.

10

MONITORUL OFICIAL AL ROMÂNIEI, PARTEA I, Nr. 118/26.II.2009

Menționăm că este vorba atât de investitori importanți, care pot realiza obiective ce pot crea noi locuri de muncă atât de
necesare în actualul context de criză economică, cât și de simpli cetățeni din mediul urban sau rural, care au făcut eforturi financiare
pentru efectuarea demersurilor de obținere a tuturor avizelor și aprobărilor necesare autorizării, existând riscul ca toți acești
investitori vătămați în drepturile lor să se îndrepte în justiție împotriva autorităților publice.
Având în vedere că, în temeiul dispozițiilor art. IV din Ordonanța Guvernului nr. 27/2008, actul normativ menționat intră
deplin în vigoare la data de 28 februarie 2009,
ținând cont de actuala situație economică internațională, în contextul în care România este în competiție cu celelalte țări
din Europa pentru atragerea de capital, și de faptul că este imperios necesar să se creeze un climat investițional stabil și să se
evite orice măsură neatractivă care ar putea îndepărta investitorii,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Termenul prevăzut la art. IV din Ordonanța

urbanismul, publicată în Monitorul Oficial al României, Partea I,

Guvernului nr. 27/2008 pentru modificarea și completarea

nr. 628 din 29 august 2008, se prorogă până la data de

Legii

30 aprilie 2009.

nr.

350/2001

privind

amenajarea

teritoriului

și

PRIM-MINISTRU

EMIL BOC
Contrasemnează:
Ministrul dezvoltării regionale și locuinței,
Vasile Blaga

București, 25 februarie 2009.
Nr. 10.

GUVERNUL ROMÂNIEI

HOTĂRÂRE
pentru modificarea art. 2 din Hotărârea Guvernului nr. 1.719/2008
privind organizarea și funcționarea Ministerului Turismului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 2 din Hotărârea Guvernului
nr. 1.719/2008 privind organizarea și funcționarea Ministerului
Turismului, publicată în Monitorul Oficial al României, Partea I,
nr. 8 din 6 ianuarie 2009, cu modificările ulterioare, se modifică
și va avea următorul cuprins:

ăArt. 2. — Ministerul Turismului are sediul principal în
municipiul București, bd. Dinicu Golescu nr. 38, și alte spații
necesare desfășurării activității situate în municipiul București,
Piața Victoriei nr. 1.”

PRIM-MINISTRU

EMIL BOC
Contrasemnează:
Ministrul turismului,
Elena Gabriela Udrea
București, 25 februarie 2009.
Nr. 173.

MONITORUL OFICIAL AL ROMÂNIEI, PARTEA I, Nr. 118/26.II.2009

11

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 11/2009
privind organizarea și funcționarea Ministerului Muncii, Familiei și Protecției Sociale
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 11/2009 privind
organizarea și funcționarea Ministerului Muncii, Familiei și
Protecției Sociale, publicată în Monitorul Oficial al României,
Partea I, nr. 41 din 23 ianuarie 2009, se modifică și se
completează după cum urmează:
1. La articolul 3 alineatul (1), după punctul 26 se introduc
5 noi puncte, punctele 261—265, cu următorul cuprins:
ă261. coordonează dialogul social la nivel național;
262. pregătește, elaborează, negociază și urmărește
încheierea înțelegerilor cu partenerii sociali reprezentativi la
nivel național, potrivit legii;
263. inițiază, coordonează și urmărește realizarea
programelor de dezvoltare a relațiilor de parteneriat social în
colaborare cu autoritățile administrației publice centrale și locale,
patronatele, sindicatele și alte structuri ale societății civile
organizate, precum și cu organisme și instituții internaționale în
domeniu;
264. asigură coordonarea metodologică și monitorizarea
comisiilor consultative de dialog social, înființate prin Hotărârea
Guvernului nr. 314/2001 privind înființarea, organizarea și
funcționarea comisiilor de dialog social în cadrul unor ministere
și al prefecturilor, cu modificările și completările ulterioare;

265. informează Guvernul cu privire la solicitările formulate
de partenerii sociali — sindicate, patronate — în vederea
analizării posibilității soluționării lor.”
2. La articolul 13, alineatul (1) se modifică și va avea
următorul cuprins:
ăArt. 13. — (1) Ministrul muncii, familiei și protecției sociale
este ajutat în activitatea de conducere a ministerului de
5 secretari de stat, numiți prin decizie a primului-ministru.”
3. La articolul 19, alineatul (1) se modifică și va avea
următorul cuprins:
ăArt. 19. — (1) Numărul maxim de posturi pentru aparatul de
lucru al Ministerului Muncii, Familiei și Protecției Sociale este de
452 de posturi finanțate de la bugetul de stat, inclusiv consilierii
pentru afaceri europene și exclusiv demnitarii și posturile
aferente cabinetului ministrului.”
4. Anexele nr. 1 și 3 se modifică și se înlocuiesc cu
anexele nr. 1 și 2, care fac parte integrantă din prezenta
hotărâre.
Art. II. — Pe data intrării în vigoare a prezentei hotărâri se
abrogă Hotărârea Guvernului nr. 296/2005 privind înființarea,
organizarea și funcționarea Departamentului pentru Dialog
Social, publicată în Monitorul Oficial al României, Partea I,
nr. 325 din 18 aprilie 2005.

PRIM-MINISTRU

EMIL BOC

Contrasemnează:
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea

București, 25 februarie 2009.
Nr. 174.

1) Anexa

nr. 1 este reprodusă în facsimil.

S T R U C T U R A O R G A N I Z AT O R I C Ă

a Ministerului Muncii, Familiei și Protecției Sociale

ANEXA Nr. 11)
(Anexa nr. 1 la Hotărârea Guvernului nr. 11/2009)

12
MONITORUL OFICIAL AL ROMÂNIEI, PARTEA I, Nr. 118/26.II.2009

13

MONITORUL OFICIAL AL ROMÂNIEI, PARTEA I, Nr. 118/26.II.2009

ANEXA Nr. 2
(Anexa nr. 3 la Hotărârea Guvernului nr. 11/2009)

PA R C U L N O R M AT

de mijloace de transport și consumul lunar de carburanți
pentru Ministerul Muncii, Familiei și Protecției Sociale și instituțiile din subordine

Nr.
crt.

Tipul mijlocului
de transport

Denumirea instituției

Parcul normat

Consumul
lunar de
carburanți —
litri lună/
mijloc de
transport —

1.

Administrația centrală a Ministerului
Muncii, Familiei și Protecției Sociale

autoturism

— cabinet ministru — 1
— cabinet secretar de stat — 5
— cabinet secretar general — 1
— parc comun — 5*)

400
300
300
300

2.

Direcțiile de muncă și protecție socială
teritoriale

autoturism

câte unu pentru fiecare direcție
județeană și două pentru cea a
municipiului București

250

3.

Organismele intermediare regionale
pentru Programul operațional sectorial
ăDezvoltarea Resurselor Umane”

autoturism

— câte două pentru fiecare
organism

250

4.

Agenția
Sociale

autoturism

— aparat central — 4
— agenții teritoriale de prestații
sociale — 43 (câte unu pentru
fiecare agenție județeană și
două pentru cea a municipiului
București)

300

Națională

Națională

pentru

pentru

Prestații

250

5.

Agenția
Familiei

Protecția

autoturism

2

300

6.

Agenția Națională pentru Egalitatea de
Șanse între Femei și Bărbați

autoturism

2

300

7.

Centrul de Informare și Consultanță
pentru Familie

autoturism

1

250

8.

Centrul — Pilot de Asistență și Protecție
a Victimelor Violenței în Familie

autosalvare

1

250

9.

Revista ăObiectiv”

— autofurgonetă
— autoturism
— autovehicul
pentru transport de
marfă și persoane

1
1

350
300

1

350

*) Din care două autoturisme achiziționate din fonduri comunitare de preaderare destinate activităților specifice Autorității de management pentru
Programul operațional sectorial ăDezvoltarea Resurselor Umane”.

14

MONITORUL OFICIAL AL ROMÂNIEI, PARTEA I, Nr. 118/26.II.2009
GUVERNUL ROMÂNIEI

HOTĂRÂRE
privind numirea reprezentanților Guvernului în Consiliul Economic și Social
În temeiul art. 108 din Constituția României, republicată, al art. 13 alin. (1) lit. c) din Legea nr. 109/1997 privind organizarea
și funcționarea Consiliului Economic și Social, cu modificările și completările ulterioare,
Guvernul României adoptă prezenta hotărâre.
Art. 1. — Pe data intrării în vigoare a prezentei hotărâri
încetează mandatul membrilor Consiliului Economic și Social
numiți prin Hotărârea Guvernului nr. 1.478/2006 privind
numirea reprezentanților Guvernului în Consiliul Economic
și Social, cu modificările și completările ulterioare.
Art. 2. — Se numesc ca membri în Consiliul Economic
și Social reprezentanții Guvernului prevăzuți în anexa
care face parte integrantă din prezenta hotărâre.

Art. 3. — Pe data intrării în vigoare a prezentei hotărâri
se abrogă Hotărârea Guvernului nr. 1.478/2006 privind
numirea

reprezentanților

Guvernului

în

Consiliul

Economic și Social, publicată în Monitorul Oficial al
României, Partea I, nr. 883 din 30 octombrie 2006, cu
modificările ulterioare.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Marian Sârbu

București, 25 februarie 2009.
Nr. 175.

ANEXĂ

L I S TA

cuprinzând membrii numiți de Guvern în Consiliul Economic și Social

1. Valentin Mocanu — Ministerul Muncii, Familiei și Protecției Sociale
2. Cătălin Vrabie — Ministerul Administrației și Internelor
3. Augustin Mitu — Ministerul Educației, Cercetării și Inovării
4. Cristian Anton Irimie — Ministerul Sănătății
5. Grațiela Denisa Iordache — Ministerul Finanțelor Publice
6. Octavian-Virgiliu Ojog — Ministerul Justiției și Libertăților Cetățenești
7. Gheorghe Marin — Ministerul Întreprinderilor Mici și Mijlocii, Comerțului și Mediului de Afaceri
8. Marian Hoinaru — Ministerul Agriculturii, Pădurilor și Dezvoltării Rurale
9. Constantin Axinia — Ministerul Transporturilor și Infrastructurii
10. Constantin Claudiu Stafie — Ministerul Economiei
11. Doru Laurian Bădulescu –— Ministerul Mediului
12. Marius Constantin Fecioru — Ministerul Comunicațiilor și Societății Informaționale
13. Mihai Constantin Șeitan — consilier de Stat
14. Ion Ghizdeanu — Comisia Națională de Prognoză
15. Constantin Zorilă — Secretariatul General al Guvernului

MONITORUL OFICIAL AL ROMÂNIEI, PARTEA I, Nr. 118/26.II.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Dumitru Nancu în funcția
de vicepreședinte, cu rang de subsecretar de stat,
al Agenției pentru Implementarea Proiectelor
și Programelor pentru Întreprinderi Mici și Mijlocii
În temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 5 alin. (5) și (6) din Hotărârea Guvernului nr. 65/2009 privind înființarea,
organizarea și funcționarea Agenției pentru Implementarea Proiectelor și
Programelor pentru Întreprinderi Mici și Mijlocii,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Dumitru
Nancu se numește în funcția de vicepreședinte, cu rang de subsecretar de stat, al
Agenției pentru Implementarea Proiectelor și Programelor pentru Întreprinderi Mici
și Mijlocii.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 25 februarie 2009.
Nr. 245.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Valentin Mocanu în funcția
de secretar de stat la Ministerul Muncii, Familiei
și Protecției Sociale
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Valentin
Mocanu se numește în funcția de secretar de stat la Ministerul Muncii, Familiei și
Protecției Sociale.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 25 februarie 2009.
Nr. 274.

15

16

MONITORUL OFICIAL AL ROMÂNIEI, PARTEA I, Nr. 118/26.II.2009
GUVERNUL ROMÂNIEI
PRIMUL-MINISTRU

D E C I Z I E
privind promovarea temporară a domnului Gheorghe Nastasia
în funcția publică de secretar general
al Ministerului Turismului
Având în vedere Avizul favorabil nr. 1.883.159 din 20 februarie 2009 al
Agenției Naționale a Funcționarilor Publici, pentru exercitarea de către domnul
Gheorghe Nastasia, cu caracter temporar, a funcției publice de secretar general al
Ministerului Turismului,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 89 alin. (2) și art. 92 alin. (2) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul
Gheorghe Nastasia se promovează temporar în funcția publică de secretar general
al Ministerului Turismului.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 25 februarie 2009.
Nr. 275.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 118/26.II.2009 conține 16 pagini.

Prețul: 3,20 lei

&JUYDGY|428409
ISSN 1453—4495

