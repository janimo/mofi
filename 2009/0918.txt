Anul 177 (XXI) — Nr. 918

PARTEA I

LEGI, DECRETE, HOTĂRÂRI ȘI ALTE ACTE

Marți, 29 decembrie 2009

SUMAR

Nr.
HOTĂRÂRI ALE CURȚII CONSTITUȚIONALE
Hotărârea nr. 33 din 26 noiembrie 2009 asupra contestației
privind nerespectarea procedurii pentru organizarea și
desfășurarea referendumului național consultativ din
data de 22 noiembrie 2009 ........................................
Hotărârea nr. 40 din 14 decembrie 2009 privind sesizările
formulate de Alianța Politică PSD+PC, Organizația
Județeană Caraș-Severin ..........................................
Hotărârea nr. 41 din 14 decembrie 2009 asupra contestației
privind constatarea situației de neaplicare corectă și
unitară a dispozițiilor Legii nr. 370/2004 pentru
alegerea Președintelui României, la nivelul județului
Arad............................................................................
HOTĂRÂRI ALE GUVERNULUI ROMÂNIEI
1.617. — Hotărâre pentru prorogarea termenului prevăzut la
art. 6 din Hotărârea Guvernului nr. 620/2007 privind
modalitatea de utilizare a fondurilor alocate de
Uniunea Europeană prin intermediul Facilității
Schengen și pentru fluxurile de numerar....................

Pagina

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2–4

5

6–7

766/1.594/675. — Ordin al ministrului agriculturii, pădurilor și
dezvoltării rurale, interimar, al ministrului sănătății,
interimar, și al președintelui Autorității Naționale pentru
Protecția Consumatorilor pentru aprobarea Normelor
tehnice privind fabricarea, natura și calitatea materiilor
prime, ambalarea, etichetarea și comercializarea
băuturilor alcoolice fermentate nedistilate, altele decât
berea și vinul, destinate consumului uman ca atare ....

8–11

ACTE ALE COMITETULUI INTERMINISTERIAL
DE FINANȚĂRI, GARANȚII ȘI ASIGURĂRI
202.
7

— Hotărâre pentru aprobarea Normei privind finanțarea
cu dobândă subvenționată a operatorilor economici, în
numele și în contul statului (NI-FIN-06-IV/0)................

12–16

2

MONITORUL OFICIAL AL ROMÂNIEI, PARTEA I, Nr. 918/29.XII.2009

HOTĂRÂRI ALE CURȚII CONSTITUȚIONALE
CURTEA CONSTITUȚIONALĂ

H O T Ă R Â R E A Nr. 33
din 26 noiembrie 2009

asupra contestației privind nerespectarea procedurii pentru organizarea și desfășurarea
referendumului național consultativ din data de 22 noiembrie 2009
Curtea Constituțională a fost sesizată cu contestația
formulată de Asociația ăPro Democrația” și de Agenția de
Monitorizare a Presei asupra nerespectării procedurii pentru
organizarea și desfășurarea referendumului național consultativ
din data de 22 noiembrie 2009, inițiat de Președintele României
prin Decretul nr. 1.507 din 22 octombrie 2009 pentru
organizarea unui referendum național, publicat în Monitorul
Oficial al României, Partea I, nr. 714 din 22 octombrie 2009.
Contestația este întemeiată pe dispozițiile art. 146 lit. i) din
Constituție, ale art. 46 și 47 din Legea nr. 47/1992 privind
organizarea și funcționarea Curții Constituționale și ale art. 45
alin. (1) din Legea nr. 3/2000 privind organizarea și desfășurarea
referendumului, a fost înregistrată la Curtea Constituțională la
data de 23 noiembrie 2009 și formează obiectul Dosarului
nr. 8.105I/2009.
Prin contestația formulată, autorii acesteia solicită Curții
Constituționale: 1. să anuleze Decretul Președintelui României
nr. 1.507 din 22 octombrie 2009 pentru organizarea unui
referendum național, publicat în Monitorul Oficial al României,
Partea I, nr. 714 din 22 octombrie 2009;
2. să infirme rezultatele referendumului național consultativ
desfășurat în data de 22 noiembrie 2009.
I. În ceea ce privește cererea de anulare a Decretului
Președintelui României nr. 1.507 din 22 octombrie 2009, autorii
acesteia pun în discuție problema competenței instanței de
contencios constituțional de a cenzura legalitatea decretului
Președintelui prin care acesta decide organizarea unui
referendum național consultativ. În opinia contestatorilor, Curtea
Constituțională nu are această competență, ea aparținând, în
temeiul art. 52 alin. (1) și art. 126 alin. (6) din Constituție și al
art. 2 alin. (1) lit. c) din Legea contenciosului administrativ
nr. 554/2004, instanței de contencios administrativ, decretul fiind
un act administrativ, cenzurabil de aceste instanțe. Se arată că
în urma demersului în sistemul instanțelor judiciare de drept
comun, Curtea de Apel București a respins ca inadmisibilă
solicitarea de suspendare a executării Decretului nr. 1.507/2009.
Respingerea cererii de suspendare a executării actului
administrativ face însă imposibilă cenzurarea pe calea
contenciosului administrativ a unui astfel de act, fără ca acesta
să facă parte din categoria expresă și limitativă a actelor
exceptate de la controlul judecătoresc, enumerate de art. 126
alin. (6) din Constituție. Pe de altă parte, decretele prezidențiale
nu intră nici în categoria actelor supuse controlului exercitat de
Curtea Constituțională, indicate în art. 146 din Constituție. Nu
este însă de conceput ca un act juridic să nu poată fi controlat
sub aspectul legalității sale. Atât timp cât o acțiune de
suspendare a executării unui decret prezidențial este respinsă
ca inadmisibilă de instanța de contencios administrativ, ca
urmare a admiterii unei excepții de inadmisibilitate a cererii
invocate, întemeiată pe lipsa de competență materială a
instanței, rezultă că nicio instanță de judecată, nici Curtea
Constituțională nu poate cenzura validitatea unui astfel de act
administrativ, ceea ce plasează instituția Președintelui României
deasupra Constituției și a legii.

Cu privire la motivele ce se invocă pentru anularea
Decretului Președintelui României nr. 1.507 din 22 octombrie
2009, se arată, în esență, că referendumul național consultativ,
deși vizează, potrivit art. 90 din Constituție, exprimarea voinței
poporului cu privire la anumite probleme de interes național, în
realitate urmărește influențarea voinței electoratului în sensul
aprobării referendumului. Organizarea unui referendum național
consultativ în aceeași zi cu primul tur de scrutin al alegerilor
prezidențiale în care președintele în funcție este și candidat
pentru un al doilea (și ultim) mandat deturnează referendumul
de la semnificația sa de expresie a voinței suverane a poporului,
transformându-l într-un instrument electoral prezidențial.
Președintele României utilizează în campania electorală
competența sa constituțională de a decide organizarea unui
referendum pe o temă populistă, ceea ce îi aduce un plus de
notorietate, avantajându-se pe sine și dezavantajând pe ceilalți
candidați, care nu dispun de același instrument prezidențial.
În concluzie, se susține că Decretul nr. 1.507 din
22 octombrie 2009 al Președintelui României este nelegal, fiind
emis cu abuz de putere și cu deturnare de putere,
impunându-se a fi anulat în tot.
II. Referitor la cererea de infirmare a rezultatelor
Referendumului național consultativ desfășurat în data de
22 octombrie 2009, autorii contestației arată că Președintele
României nu a avut o poziție echidistantă și echilibrată în ceea
ce privește campania electorală pentru referendum, în condițiile
în care ăconstituțional nu poate fi vorba de un plebiscit pentru
aprobarea deciziei sale”. Astfel, campania pentru referendum a
Președintelui României a fost orientată într-o singură direcție,
de aprobare de către cetățeni, prin alegerea răspunsului ăDa”
de pe formularele conținând cele două întrebări ce au constituit
obiectul referendumului.
Fiind cunoscută poziția Președintelui României cu privire la
numărul parlamentarilor din România și la structura bicamerală
a Parlamentului, astfel cum rezultă din discursul oficial susținut
cu ocazia prezentării Raportului Comisiei prezidențiale de
analiză a regimului politic și constituțional din România, aceste
chestiuni fiind și subiectul celor două întrebări la care urmau să
răspundă cetățenii, rezultă că întreaga campanie pentru
referendum, care s-ar fi dorit a fi corectă și imparțială, s-a
transformat în propagandă. Totodată, autoritățile statului nu au
desfășurat nicio acțiune de informare a populației privind
dezavantajele și avantajele fiecăreia dintre posibilitățile asupra
căreia s-a cerut consultarea națiunii, iar campania Președintelui
României a cuprins informații false sau trunchiate, care au
deturnat grav adevărul. De pildă, nu s-a prezentat nicio
informație comparativă privind costurile parlamentare în statele
membre ale Uniunii Europene, ci doar costul referitor la
cheltuielile din România, ăo asemenea propagandă fiind
populistă în timp de criză”. Or, un referendum național
consultativ trebuie să exprime nu numai voința liberă a
cetățenilor, ci și voința lor în cunoștință de cauză. Autorii
contestației arată că, în lipsa unei campanii de informare corectă

MONITORUL OFICIAL AL ROMÂNIEI, PARTEA I, Nr. 918/29.XII.2009
a populației privind toate posibilitățile, avantajele și
dezavantajele soluțiilor propuse și pe fondul unei campanii
pentru referendum a Președintelui României vădit partizane,
unilaterale și populiste, cetățenii, deși au votat liber, nu au votat
în cunoștință de cauză, rezultatul referendumului fiind deci viciat.
C U R T E A,

luând în dezbatere contestația formulată de Asociația ăPro
Democrația” și de Agenția de Monitorizare a Presei, referitoare
la nerespectarea procedurii pentru organizarea și desfășurarea
referendumului național consultativ din data de 22 noiembrie
2009, reține următoarele:
Curtea Constituțională a fost legal sesizată, potrivit
dispozițiilor art. 146 lit. i) din Constituție, ale art. 46 și 47 din
Legea nr. 47/1992 privind organizarea și funcționarea Curții
Constituționale, precum și ale art. 45 alin. (1) din Legea
nr. 3/2000 privind organizarea și desfășurarea referendumului,
să soluționeze contestația formulată de Asociația ăPro
Democrația” și de Agenția de Monitorizare a Presei la data de
23 noiembrie 2009 asupra nerespectării procedurii pentru
organizarea și desfășurarea referendumului național consultativ
din data de 22 noiembrie 2009.
Referitor la competența sa de a soluționa prezenta
contestație, Curtea observă că se impun anumite precizări:
Potrivit art. 146 lit. i) din Constituție, Curtea Constituțională
ăveghează la respectarea procedurii pentru organizarea și
desfășurarea referendumului și confirmă rezultatele acestuia”. În
înțelesul prevederii constituționale menționate, soluționarea
contestațiilor care sunt adresate Curții Constituționale cu privire
la respectarea procedurii pentru organizarea și desfășurarea
referendumului național consultativ presupune, printre altele, și
verificarea constituționalității actelor normative emise în vederea
organizării referendumului sau cele prin care se stabilesc norme
cu caracter procedural de organizare și desfășurare a acestuia,
în măsura în care soluționarea contestațiilor nu intră în atribuțiile
birourilor electorale sau ale instanțelor judecătorești. Curtea
Constituțională s-a pronunțat în acest sens prin Hotărârea nr. 1
din 15 octombrie 2003, publicată în Monitorul Oficial al
României, Partea I, nr. 728 din 17 octombrie 2003.
Ca atare, Curtea Constituțională este competentă, potrivit
art. 146 lit. i) din Constituție, să soluționeze prezenta contestație,
astfel cum a fost formulată.
În esență, autorii contestației susțin că Decretul nr. 1.507 din
22 octombrie 2009 pentru organizarea unui referendum național
este nelegal, fiind emis ăcu abuz de putere și cu deturnare de
putere”, iar rezultatul referendumului ar trebui, prin urmare,
infirmat, deoarece voința cetățenilor a fost viciată printr-o
campanie pentru referendum lipsită de echidistanță, partizană și
incorectă, precum și datorită inexistenței unei campanii a
autorităților statului de informare a cetățenilor asupra tuturor
avantajelor și dezavantajelor pe care le presupune fiecare dintre
cele două posibile răspunsuri la cele două întrebări ce au
constituit obiectul referendumului național consultativ.
Decretul nr. 1.507 din 22 octombrie 2009 pentru organizarea
unui referendum național, publicat în Monitorul Oficial al
României, Partea I, nr. 714 din 22 octombrie 2009, are următorul
conținut:
ăArt. 1. — Poporul român este chemat să își exprime voința
cu privire la următoarele probleme de interes național:
1. trecerea la un Parlament unicameral; și
2. reducerea numărului de parlamentari la maximum 300 de
persoane.

3

Art. 2. — Pentru realizarea celor prevăzute la art. 1, cetățenii
sunt chemați să se pronunțe prin «DA» sau «NU» la
următoarele întrebări:
1. «Sunteți de acord cu trecerea la un Parlament unicameral
în România?»
2. «Sunteți de acord cu reducerea numărului de parlamentari
la maximum 300 de persoane?»
Art. 3. — Data referendumului va fi 22 noiembrie 2009.”
În cuprinsul contestației sunt invocate, ca fiind încălcate,
următoarele prevederi din Constituție: art. 1 alin. (3), (4) și (5)
referitoare la valorile supreme ale statului român ca stat de
drept, democratic și social, la principiul separației și echilibrului
puterilor, respectiv la obligativitatea respectării în România a
Constituției, a supremației sale și a legilor, ale art. 2 alin. (1)
privind exercitarea suveranității naționale a poporului român prin
organele sale reprezentative, constituite prin alegeri libere,
periodice și corecte, precum și prin referendum, ale art. 16
alin. (2) potrivit cărora ăNimeni nu este mai presus de lege”, ale
art. 21 alin. (1) care garantează accesul liber la justiție, ale
art. 52 alin. (1) privind dreptul persoanei vătămate de o
autoritate publică, ale art. 126 alin. (6) cu privire la garantarea
controlului judecătoresc al actelor administrative ale autorităților
publice, cu excepția celor care privesc raporturile cu
Parlamentul, precum și a actelor de comandament cu caracter
militar, și ale art. 146 referitoare la atribuțiile Curții
Constituționale.
Examinând argumentele invocate în susținerea contestației,
Curtea constată că acestea sunt neîntemeiate.
I. Cu privire la primul capăt de cerere al contestației,
constând în anularea Decretului nr. 1.507 din 22 octombrie 2009
pentru organizarea unui referendum național, Curtea
Constituțională urmează să verifice constituționalitatea acestuia,
prin raportare la prevederile constituționale ce conferă
Președintelui României prerogativa de a recurge la procedura
referendumului, cu privire la probleme de interes național.
Astfel, art. 90 din Constituție prevede: ăPreședintele
României, după consultarea Parlamentului, poate cere poporului
să-și exprime, prin referendum, voința cu privire la probleme de
interes național.” Prin Hotărârea nr. 7 din 7 noiembrie 2007,
publicată în Monitorul Oficial al României, Partea I, nr. 759 din
8 noiembrie 2007, Curtea Constituțională a statuat că acest text
fundamental ăstabilește competența exclusivă a Președintelui
României în materia referendumului cu privire la probleme de
interes național, chiar dacă consultarea Parlamentului este
obligatorie, în sensul că ea trebuie realizată, dar Președintele
are libertatea deciziei. Numai Președintele României are
dreptul de a decide care sunt problemele de interes național și,
în cadrul acestora, de a stabili, prin decret, problema ce
constituie obiectul referendumului și data desfășurării acestuia,
așa cum prevăd dispozițiile art. 11 alin. (1) și (2) și ale art. 15
alin. (1) lit. c) din Legea nr. 3/2000 privind organizarea și
desfășurarea referendumului”.
Acest drept exclusiv al Președintelui își găsește suportul în
dispozițiile constituționale ale art. 80 referitor la ăRolul
Președintelui”, ale art. 2 alin. (1) potrivit căruia ăSuveranitatea
națională aparține poporului român, care o exercită prin
organele sale reprezentative, [...], precum și prin referendum”,
ale art. 81 alin. (2) referitor la legitimitatea electorală egală a
Președintelui României cu legitimitatea Parlamentului și ale
art. 1 alin. (4), care stabilește că ăStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale”.

4

MONITORUL OFICIAL AL ROMÂNIEI, PARTEA I, Nr. 918/29.XII.2009

Curtea Constituțională constată că, în conformitate cu
dispozițiile constituționale și legale menționate, Președintele
României a consultat Parlamentul cu privire la organizarea,
odată cu alegerile prezidențiale din data de 22 noiembrie 2009,
a unui referendum cu privire la trecerea la un parlament
unicameral și reducerea numărului membrilor Parlamentului
României la maximum 300 de parlamentari. Demersul
Președintelui s-a concretizat în Hotărârea nr. 37 din
21 octombrie 2009, publicată în Monitorul Oficial al României,
Partea I, nr. 709 din 21 octombrie 2009, prin care Parlamentul
României a avizat negativ inițierea respectivului referendum
național consultativ.
În temeiul prerogativelor sale constituționale conferite de
art. 90 din Legea fundamentală, Președintele României a emis
Decretul nr. 1.507/2009 pentru organizarea unui referendum
național consultativ, stabilind atât obiectul, cât și data la care
acesta va avea loc.
Așadar, în cadrul atribuțiilor ce îi revin cu privire la
organizarea și desfășurarea referendumului, Curtea
Constituțională constată că decretul prezidențial respectă
condițiile imperative impuse de Constituție: Decretul nr. 1.507
din 22 octombrie 2009 pentru organizarea unui referendum
național a fost emis în baza art. 90 și al art. 100 din Constituție,
după consultarea Parlamentului; că acesta stabilește, potrivit
art. 11 alin. (2) din Legea nr 3/2000 privind organizarea și
desfășurarea referendumului, problemele de interes național
care se supun referendumului și data desfășurării acestuia și
că, potrivit art. 100 alin. (1) din Legea fundamentală, decretul a
fost publicat în Monitorul Oficial al României, Partea I, nr. 714 din
22 octombrie 2009 și a fost adus la cunoștința publică prin
presă, radio și televiziune.
Argumentele formulate de autorii contestației în sensul
anulării, ca fiind nelegal, a decretului prezidențial, motivat de
faptul că a fost emis ăcu abuz de putere și cu deturnare de
putere” nu pot fi primite de Curtea Constituțională, deoarece
aceste considerații nu dovedesc nesocotirea normelor și
principiilor constituționale pe care Legea fundamentală le are în
vedere pentru exercitarea atribuției prevăzute de art. 146 lit. i)
din Constituție.

II. Cu privire la cererea referitoare la infirmarea rezultatelor
referendumului național consultativ desfășurat în data de
22 octombrie 2009, întemeiată pe dispozițiile art. 146 lit. i) din
Constituție, Curtea constată că este neîntemeiată.
Faptul că cele două momente electorale — alegerile
prezidențiale din 22 noiembrie 2009 și desfășurarea
referendumului național consultativ — au avut aceeași perioadă
de campanie electorală nu poate fi considerat ca fiind contrar
normelor Constituției. De asemenea, faptul că în cadrul
campaniei electorale prezidențiale s-au organizat diverse
acțiuni, au fost susținute anumite opinii, întărite de anumite
exemple referitoare la structura și componența parlamentelor
din diverse state ale Uniunii Europene, sau a costurilor pe care
un anumit tip de organizare a autorității legislative îl presupune,
nu este de natură să vicieze rezultatele celor două scrutine
astfel încât să conducă la infirmarea rezultatelor referendumului,
cum solicită autorii contestației. Asemenea manifestări sunt
specifice perioadei de campanie electorală, care, în acest caz,
a coincis cu perioada de campanie pentru referendum,
cetățeanul având însă posibilitatea să discearnă și să opteze în
mod conștient, în funcție de propria convingere.
Așadar, Curtea Constituțională constată că susținerile
contestatorilor au în vedere fie interpretări subiective ale unor
manifestări desfășurate în timpul campaniei electorale
prezidențiale și pentru referendum, fie chiar aspecte de fapt ce
vizează un anumit comportament al Președintelui României în
contextul acestei campanii, fără însă ca toate acestea să
evidențieze reale încălcări ale dispozițiilor fundamentale, care
să pună la îndoială validitatea referendumului național
consultativ desfășurat în data de 22 noiembrie 2009 sub
aspectul vicierii consimțământului cetățenilor.
În final, Curtea observă că, deși stabilirea datei desfășurării
unui referendum național consultativ cu privire la probleme de
interes național se include în prerogativa exclusivă a
Președintelui României stabilită de art. 90 din Constituție, totuși,
pentru a se evita orice suspiciuni cu privire la rezultatele
alegerilor, respectiv ale referendumului, este indicat ca cele
două operațiuni electorale să nu fie organizate în aceeași zi,
chiar dacă argumente practice, de ordin financiar, ar justifica
organizarea acestora simultan.

Având în vedere considerentele expuse, dispozițiile art. 146 lit. i) din Constituție, ale art. 11 alin. (1) lit. B.c), ale art. 46 și 47
din Legea nr. 47/1992 privind organizarea și funcționarea Curții Constituționale, precum și ale art. 45 alin. (1) din Legea nr. 3/2000
privind organizarea și desfășurarea referendumului, cu majoritate de voturi,
CURTEA CONSTITUȚIONALĂ

În numele legii
H O T Ă R Ă Ș T E:

Respinge contestația formulată de Asociația ăPro Democrația” și Agenția de Monitorizare a Presei privind nerespectarea
procedurii pentru organizarea și desfășurarea Referendumului național consultativ din data de 22 noiembrie 2009.
Definitivă și general obligatorie.
Dezbaterile au avut loc în data de 26 noiembrie 2009 și la acestea au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 918/29.XII.2009

5

CURTEA CONSTITUȚIONALĂ

H O T Ă R Â R E A Nr. 40
din 14 decembrie 2009

privind sesizările formulate de Alianța Politică PSD+PC, Organizația Județeană Caraș-Severin
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

inadmisibilă, întrucât Curtea Constituțională nu are ca atribuții
soluționarea cererilor vizând renumărarea voturilor, atribut
exclusiv al Biroului Electoral Central, potrivit art. 78 alin. (1) lit. h)
din Legea nr. 370/2004. În continuare, precizează că, pentru
ipoteza în care Curtea va aprecia că cererea este admisibilă,
solicită respingerea acesteia. În acest sens, consideră că
susținerile cuprinse în aceasta sunt nefondate și neîntemeiate,
arătând că afirmațiile contestatorului nu sunt în niciun fel
dovedite.
C U R T E A,

La data de 8 decembrie 2009, Biroul Electoral Central a
înaintat Curții Constituționale sesizările formulate de Alianța
Politică PSD+PC, Organizația Județeană Caraș-Severin,
înregistrate
la
Biroul
Electoral
Central
cu
nr. 805/C/BEC/PR/2009 din 7 decembrie 2009, respectiv
nr. 806/C/BEC/PR/2009 din 8 decembrie 2009. La Curtea
Constituțională s-a constituit Dosarul nr. 8.208F/2009.
Potrivit dispozițiilor art. 52 alin. (3) din Legea nr. 47/1992
privind organizarea și funcționarea Curții Constituționale,
cererea se soluționează fără citarea părților, cu participarea
numai a judecătorilor Curții, pe baza sesizării și a celorlalte
documente aflate la dosar.
Sesizările menționate au fost adresate Biroului Electoral
Central de Alianța Politică PSD+PC, Organizația Județeană
Caraș-Severin, și au ca obiect solicitarea ca această instituție
să dispună renumărarea voturilor exprimate în anumite secții de
votare din județul Caraș-Severin, în temeiul art. 78 alin. (1) lit. h)
din Legea nr. 370/2004 pentru alegerea Președintelui României.
În motivarea acestor cereri se arată că, la 3 secții de votare,
listele electorale permanente au fost semnate în dreptul numelor
unui număr de 21 de cetățeni care nu s-au prezentat la vot
întrucât lucrează în străinătate, la o secție de votare, pe lista
electorală permanentă apare semnătura unui cetățean decedat,
iar la alte două există neconcordanțe între numărul de semnături
de pe listele electorale permanente și numărul total de voturi
exprimate înscrise în procesele-verbale.
Reprezentantul Ministerului Public, punând concluzii în
temeiul art. 30 alin. (1) din Legea nr. 370/2004 pentru alegerea
Președintelui României, consideră că sesizarea este

analizând cererea în raport cu prevederile Constituției și ale
Legii nr. 370/2004 pentru alegerea Președintelui României,
văzând documentele aflate la dosar, precum și concluziile
reprezentantului Ministerului Public, reține următoarele:
Atribuțiile Curții Constituționale, în ansamblul procesului
electoral referitor la alegerea Președintelui României, sunt
reglementate de prevederile art. 2 alin. (2) și ale art. 24 alin. (1)
din Legea nr. 370/2004, prevederi edictate în aplicarea
dispozițiilor art. 146 lit. f) din Constituție. Acestea nu presupun
vreo atribuție a Curții Constituționale referitoare la renumărarea
voturilor.
Potrivit dispozițiilor art. 78 alin. (1) lit. h) din Legea
nr. 370/2004 pentru alegerea Președintelui României, Biroul
Electoral Central dispune renumărarea voturilor într-o secție de
votare sau refacerea centralizării voturilor și a rezultatului
alegerilor, în situația în care constată că au fost comise erori sau
există neconcordanțe între datele consemnate în proceseleverbale.
Astfel cum rezultă din adresa de înaintare a celor două
sesizări către Curtea Constituțională, Biroul Electoral Central
și-a exercitat această atribuție legală și ăa constatat că nu există
erori sau neconcordanțe între datele consemnate în proceseleverbale”.
Curtea observă că singura solicitare formulată de Alianța
Politică PSD+PC prin cele două sesizări o reprezintă
renumărarea voturilor exprimate în anumite secții de votare din
județul Caraș-Severin. Această solicitare a fost deja soluționată
de Biroul Electoral Central, astfel cum s-a arătat mai sus. Prin
urmare, cererea este lipsită de obiect, urmând să fie respinsă ca
inadmisibilă.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B.a), al art. 37 din Legea
nr. 47/1992, precum și al art. 2 alin. (2) și al art. 24 din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge, ca inadmisibile, sesizările formulate de Alianța Politică PSD+PC, Organizația Județeană Caraș-Severin,
înregistrate la Biroul Electoral Central cu nr. 805/C/BEC/PR/2009 din 7 decembrie 2009, respectiv nr. 806/C/BEC/PR/2009 din
8 decembrie 2009, care formează obiectul Dosarului nr. 8.208F/2009 al Curții Constituționale.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 918/29.XII.2009
CURTEA CONSTITUȚIONALĂ

H O T Ă R Â R E A Nr. 41
din 14 decembrie 2009

asupra contestației privind constatarea situației de neaplicare corectă și unitară a dispozițiilor
Legii nr. 370/2004 pentru alegerea Președintelui României, la nivelul județului Arad
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

La data de 9 decembrie 2009 a fost înregistrată la Curtea
Constituțională, cu nr. J6.332 din 9 decembrie 2009, Adresa
nr. 816/C/BEC/PR din 9 decembrie 2009 prin care Biroul
Electoral Central a transmis Curții Constituționale ăsesizarea
formulată de Alianța Politică PSD + PC Arad”, referitoare la
ăconstatarea situației de neaplicare corectă și unitară” a
dispozițiilor Legii nr. 370/2004 pentru alegerea Președintelui
României, la nivelul județului Arad.
Contestația
formează
obiectul
Dosarului
Curții
Constituționale nr. 8.234F/2009, la care au fost atașate
contestația formulată de Alianța Politică PSD + PC Arad, precum
și anexele nr. 1 și 2 depuse de contestator.
În temeiul dispozițiilor art. 52 din Legea nr. 47/1992 privind
organizarea și funcționarea Curții Constituționale și ale art. 30
alin. (1) din Legea nr. 370/2004 pentru alegerea Președintelui
României, contestațiile se soluționează fără înștiințarea părților,
cu participarea reprezentantului Ministerului Public, pe baza
sesizării și a celorlalte documente aflate la dosar.
În motivarea contestației adresate Biroului Electoral Central
de către Alianța Politică PSD + PC Arad, se arată că a fost
identificat ăun număr de 97 de persoane care au votat pe listele
suplimentare, fără a avea calitatea de membru al biroului
electoral al secției de votare, nu făceau parte din personalul de
pază și nici nu au fost înregistrați ca omiși de pe listele electorale
permanente”. Mai mult decât atât, se susține că ăcea mai mare
parte a listelor semnate și ștampilate de președinți ai birourilor
secțiilor de votare nu sunt nici măcar semnate de către cei
înscriși pe aceste liste suplimentare, ceea ce înseamnă că
membrul biroului electoral însărcinat cu această atribuție a
procedat la acordarea ștampilei cu mențiunea «votat» și a
buletinului de vot înainte de a semna persoana în listă”. Astfel de
situații, care demonstrează, în opinia contestatorului, încălcarea
art. 195 alin. (6) din Legea nr. 370/2004 pentru alegerea
Președintelui României, sunt indicate în anexa nr. 1, care
cuprinde o evidență a cetățenilor cu drept de vot, datele de
identitate corespunzătoare și secția de votare de domiciliu,
comparativ cu secția de votare unde aceștia și-au exercitat
efectiv dreptul de vot, precum și în anexa nr. 2, cuprinzând copii
ale unor tabele cu alegătorii care își exercită dreptul de vot fie în
altă secție de votare decât cea de domiciliu sau care sunt omiși
din lista electorală permanentă, respectiv cu alegătorii care își
exercită dreptul de vot prin intermediul urnei speciale la turul II
al alegerilor pentru Președintele României din data de
6 decembrie 2009.
În concluzie, contestatorul solicită Biroului Electoral Central
ăexercitarea în mod corect și imparțial a atribuției principale (a
Biroului Electoral Central — n.n.), în sensul constatării situației
de neaplicare corectă și unitară a Legii nr. 370/2004 pentru
alegerea Președintelui României la nivelul județului Arad”.

Reprezentantul Ministerului Public pune concluzii de
respingere a contestației, arătând, în esență, că documentele
anexate, în copie, contestației sunt irelevante și nu pot proba
susținerile contestatorului. Astfel, tabelele întocmite pe
calculator ce menționează un număr total de 94 de persoane, cu
domiciliul acestora, CNP, seria și numărul CI, secția de votare și
secția de votare de domiciliu nu pot avea vreo semnificație în
lipsa listelor permanente corespunzătoare fiecărei secții de
votare, necesar a fi depuse pentru confruntare. Totodată,
înscrierea unor persoane pe listele suplimentare ale diferitelor
secții nu face dovada exercitării în mod ilegal a dreptului la vot
la o altă secție decât cea de domiciliu. De asemenea, nu se pot
reține susținerile autorului contestației privind încălcarea art. 195
alin. (6) din Legea nr. 370/2004 de către membrii vreunei secții
de votare, deoarece, potrivit Deciziei Biroului Electoral Central
din 13 noiembrie 2009, numărul alegătorilor care au votat pentru
alegerea Președintelui României se stabilește prin numărarea
semnăturilor înscrise în copia listei electorale permanente și în
tabelele cu listele suplimentare pentru cei care au votat în altă
secție de votare decât cea de domiciliu sau care au fost omiși
din lista electorală permanentă.
C U R T E A,

examinând contestația în raport cu prevederile Legii
nr. 370/2004 pentru alegerea Președintelui României, văzând
concluziile reprezentantului Ministerului Public, precum și
documentele aflate la dosar, reține următoarele:
Potrivit dispozițiilor art. 146 lit. f) din Constituție, ale art. 37 și
38 din Legea nr. 47/1992, republicată în Monitorul Oficial al
României, Partea I, nr. 643 din 16 iulie 2004, precum și celor ale
art. 2 alin. (2) din Legea nr. 370/2004 pentru alegerea
Președintelui României, publicată în Monitorul Oficial al
României, Partea I, nr. 887 din 29 septembrie 2004, cu
modificările și completările ulterioare, Curtea Constituțională
este competentă și legal sesizată să soluționeze contestația
formulată de Alianța Politică PSD + PC Arad privind constatarea
situației de neaplicare corectă și unitară a dispozițiilor Legii
nr. 370/2004 pentru alegerea Președintelui României, la nivelul
județului Arad.
Examinând contestația, Curtea constată că, potrivit
dispozițiilor art. 146 lit. f) din Constituție, precum și celor ale
art. 37 alin. (1) din Legea nr. 47/1992 privind organizarea și
funcționarea Curții Constituționale, aceasta ăveghează la
respectarea procedurii pentru alegerea Președintelui României
și confirmă rezultatele sufragiului”. În aplicarea acestei atribuții
a Curții Constituționale, art. 2 alin. (2) din Legea nr. 370/2004
pentru alegerea Președintelui României prevede că instanța de
contencios constituțional, ăpotrivit art. 146 lit. f) din Constituție,
republicată, veghează la respectarea în întreaga țară a
prevederilor prezentei legi și confirmă rezultatele sufragiului”. În
exercitarea aceleiași competențe conferite de norma
fundamentală menționată, art. 24 alin. (1) din Legea
nr. 370/2004 prevede: ăCurtea Constituțională anulează
alegerile în cazul în care votarea și stabilirea rezultatelor au avut
loc prin fraudă de natură să modifice atribuirea mandatului sau,
după caz, ordinea candidaților care pot participa la al doilea tur
de scrutin. (...)”, iar la alin. (2) se arată că ăCererea de anulare
a alegerilor se poate face de partidele și candidații care au
participat la alegeri (...)”.
În acest context, Curtea Constituțională constată că prezenta
contestație, formulată în cadrul atribuției prevăzute de art. 146

MONITORUL OFICIAL AL ROMÂNIEI, PARTEA I, Nr. 918/29.XII.2009
lit. f) din Constituție și constând în cererea de constatare a
situației de neaplicare corectă și unitară a dispozițiilor Legii
nr. 370/2004 pentru alegerea Președintelui României, la nivelul
județului Arad, este formulată de Alianța Politică PSD + PC Arad.
Totodată, potrivit art. 12 din Legea partidelor politice nr. 14/2003,
ă(1) Partidele politice au ca subdiviziuni organizații teritoriale,
potrivit organizării administrative a țării, care au numărul minim
de membri prevăzut de statut.
(2) Organele locale pot reprezenta partidul politic față de terți
la nivelul local corespunzător, pot deschide conturi la bancă și
răspund de gestionarea acestora.”

7

Raportând textele fundamentale și legale menționate la
elementele specifice contestației de față, Curtea constată că
aceasta urmează să fie respinsă ca inadmisibilă, deoarece nu
este formulată cu respectarea condițiilor stabilite prin dispozițiile
constituționale și legale la care s-a făcut referire, în sensul că
autorul contestației nu are calitatea legală pentru a se adresa
Curții Constituționale în temeiul art. 146 lit. f) din Constituție, fiind
o organizație locală a unei alianțe politice.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B. a), al art. 37 și 38 din Legea
nr. 47/1992 privind organizarea și funcționarea Curții Constituționale, precum și al art. 2 alin. (2) și al art. 24 din Legea nr. 370/2004
pentru alegerea Președintelui României,
CURTEA CONSTITUȚIONALĂ

În numele legii
H O T Ă R Ă Ș T E:

Respinge, ca inadmisibilă, contestația formulată de Alianța Politică PSD + PC Arad privind constatarea situației de
neaplicare corectă și unitară a dispozițiilor Legii nr. 370/2004 pentru alegerea Președintelui României, la nivelul județului Arad.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Claudia-Margareta Krupenschi

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru prorogarea termenului prevăzut la art. 6 din Hotărârea Guvernului nr. 620/2007
privind modalitatea de utilizare a fondurilor alocate de Uniunea Europeană
prin intermediul Facilității Schengen și pentru fluxurile de numerar
În temeiul art. 108 din Constituția României, republicată,
având în vedere prevederile:
— Legii nr. 157/2005 pentru ratificarea Tratatului dintre Regatul Belgiei, Republica Cehă, Regatul Danemarcei, Republica
Federală Germania, Republica Estonia, Republica Elenă, Regatul Spaniei, Republica Franceză, Irlanda, Republica Italiană,
Republica Cipru, Republica Letonia, Republica Lituania, Marele Ducat al Luxemburgului, Republica Ungară, Republica Malta,
Regatul Țărilor de Jos, Republica Austria, Republica Polonă, Republica Portugheză, Republica Slovenia, Republica Slovacă,
Republica Finlanda, Regatul Suediei, Regatul Unit al Marii Britanii și Irlandei de Nord (state membre ale Uniunii Europene) și
Republica Bulgaria și România privind aderarea Republicii Bulgaria și a României la Uniunea Europeană, semnat de România la
Luxemburg la 25 aprilie 2005, publicată în Monitorul Oficial al României, Partea I, nr. 465 din 1 iunie 2005;
— Deciziei Comisiei Europene C (2009)10.399 de modificare a Deciziei Comisiei Europene C (2007)1.417 privind gestionarea
și controlul părții consacrate acquis-ului Schengen din cadrul Facilității Schengen și pentru fluxurile de numerar pentru perioada
2007—2009,
Guvernul României adoptă prezenta hotărâre.
Articol unic. — Termenul prevăzut la art. 6 din Hotărârea
Guvernului nr. 620/2007 privind modalitatea de utilizare a
fondurilor alocate de Uniunea Europeană prin intermediul Facilității

Schengen și pentru fluxurile de numerar, publicată în Monitorul
Oficial al României, Partea I, nr. 419 din 22 iunie 2007, cu
modificările ulterioare, se prorogă până la data de 31 martie 2010.

PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul administrației și internelor,
Vasile Blaga
București, 23 decembrie 2009.
Nr. 1.617.

8

MONITORUL OFICIAL AL ROMÂNIEI, PARTEA I, Nr. 918/29.XII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII,
PĂDURILOR ȘI DEZVOLTĂRII
RURALE
Nr. 766 din 16 decembrie 2009

MINISTERUL SĂNĂTĂȚII
Nr. 1.594 din 17 decembrie 2009

AUTORITATEA NAȚIONALĂ PENTRU
PROTECȚIA CONSUMATORILOR
Nr. 675 din 18 decembrie 2009

ORDIN
pentru aprobarea Normelor tehnice privind fabricarea, natura și calitatea materiilor prime,
ambalarea, etichetarea și comercializarea băuturilor alcoolice fermentate nedistilate, altele decât
berea și vinul, destinate consumului uman ca atare
Văzând Referatul de aprobare nr. 129.435 din 15 decembrie 2009, întocmit de Direcția generală politici agricole,
având în vedere prevederile art. 34 din Ordonanța de urgență a Guvernului nr. 97/2001 privind reglementarea producției,
circulației și comercializării alimentelor, republicată, ale Regulamentului (CEE) nr. 2.658/87 al Consiliului din 23 iulie 1987 privind
Nomenclatura tarifară și statistică și Tariful Vamal Comun, cu modificările și completările ulterioare,
în temeiul prevederilor Hotărârii Guvernului nr. 8/2009 privind organizarea și funcționarea Ministerului Agriculturii, Pădurilor
și Dezvoltării Rurale, ale Hotărârii Guvernului nr. 284/2009 privind organizarea și funcționarea Autorității Naționale pentru Protecția
Consumatorilor și ale Hotărârii Guvernului nr. 1.718/2008 privind organizarea și funcționarea Ministerului Sănătății, cu modificările
și completările ulterioare,
ministrul agriculturii, pădurilor și dezvoltării rurale, interimar, ministrul sănătății, interimar, și președintele
Autorității Naționale pentru Protecția Consumatorilor emit următorul ordin:
Art. 1. — Se aprobă Normele tehnice privind fabricarea,
natura și calitatea materiilor prime, ambalarea, etichetarea și
comercializarea băuturilor alcoolice fermentate nedistilate, altele
decât berea și vinul, destinate consumului uman ca atare,
prevăzute în anexa care face parte integrantă din prezentul
ordin.
Art. 2. — (1) Ministerul Agriculturii, Pădurilor și Dezvoltării
Rurale, Autoritatea Națională pentru Protecția Consumatorilor și
Ministerul Sănătății, prin structurile lor centrale și teritoriale cu
atribuții în domeniu, vor verifica modul de respectare a
prevederilor prezentului ordin.
(2) Nerespectarea prevederilor prezentului ordin se
sancționează potrivit Ordonanței Guvernului nr. 42/1995 privind
producția de produse alimentare destinate comercializării,
republicată, Ordonanței Guvernului nr. 21/1992 privind protecția
consumatorilor, republicată, cu modificările și completările
ulterioare, și Legii nr. 363/2007 privind combaterea practicilor
incorecte ale comercianților în relația cu consumatorii și
armonizarea reglementărilor cu legislația europeană privind
protecția consumatorilor.
Art. 3. — Băuturile alcoolice fermentate nedistilate, produse
în conformitate cu normele tehnice, se încadrează în
Nomenclatura combinată cuprinsă în anexa nr. 1 la
Regulamentul (CEE) nr. 2.658/87 al Consiliului din 23 iulie 1987
privind Nomenclatura tarifară și statistică și Tariful Vamal
Comun, cu modificările și completările ulterioare, la poziția
tarifară corespunzătoare nomenclaturii combinate și notei
explicative la Sistemul armonizat.
Art. 4. — (1) La data intrării în vigoare a prezentului ordin,
stocurile de băuturi fermentate, altele decât berea și vinul,
destinate consumului uman ca atare, existente în rețeaua de
comercializare sau fabricate înaintea intrării în vigoare a
prezentului ordin, existente în depozitele producătorilor, se
comercializează până la epuizare.
Ministrul agriculturii, pădurilor și
dezvoltării rurale, interimar,
Radu Mircea Berceanu

(2) Se interzice utilizarea stocurilor de etichete care nu sunt
conforme cu prevederile prezentului ordin.
(3) Prevederile prezentului ordin nu se aplică băuturilor
alcoolice fermentate nedistilate, fabricate și/sau comercializate
în mod legal într-un stat membru al Uniunii Europene sau în
Turcia ori care sunt fabricate în mod legal într-un stat semnatar
al Acordului privind Spațiul Economic European, cu condiția ca
cerințele aplicabile acestor produse în statul respectiv să asigure
un nivel de protecție echivalent cu cel prevăzut în normele
tehnice cuprinse în anexa care face parte integrantă din
prezentul ordin.
Art. 5. — În vederea asigurării și verificării trasabilității
materiilor prime utilizate, a aromatizanților și altor aditivi
alimentari utilizați, conform prevederilor normelor tehnice,
producătorii de băuturi alcoolice fermentate nedistilate, altele
decât berea și vinul, vor înființa și vor completa un registru
special de evidență, vizat și verificat de către inspecțiile tehnice
în agricultură din cadrul direcțiilor pentru agricultură și dezvoltare
rurală județene și a municipiului București, al cărui model este
prevăzut în anexa la normele tehnice.
Art. 6. — Nerespectarea prevederilor prezentului ordin de
către producători conduce la retragerea licenței și interzicerea
producerii, îmbutelierii și comercializării băuturilor alcoolice
fermentate nedistilate.
Art. 7. — La data intrării în vigoare a prezentului ordin se
abrogă Ordinul ministrului agriculturii, pădurilor și dezvoltării
rurale și al președintelui Autorității Naționale pentru Protecția
Consumatorilor nr. 334/432/2009 pentru aprobarea Normelor
tehnice privind definirea, descrierea, prezentarea și etichetarea
băuturilor alcoolice fermentate nedistilate, altele decât berea și
vinul, destinate consumului uman ca atare, publicat în Monitorul
Oficial al României, Partea I, nr. 554 din 10 august 2009.
Art. 8. — Prezentul ordin se publică în Monitorul Oficial al
României, Partea I.

Ministrul sănătății, interimar,
Adriean Videanu

Președintele Autorității Naționale pentru
Protecția Consumatorilor,
Constantin Cerbulescu

MONITORUL OFICIAL AL ROMÂNIEI, PARTEA I, Nr. 918/29.XII.2009

9
ANEXĂ

NORME TEHNICE

privind fabricarea, natura și calitatea materiilor prime, ambalarea, etichetarea și comercializarea băuturilor alcoolice
fermentate nedistilate, altele decât berea și vinul, destinate consumului uman ca atare
CAPITOLUL I
Dispoziții generale
Art. 1. — Prezentele norme tehnice stabilesc materiile prime,
procedurile prin care pot fi obținute băuturile alcoolice
fermentate nedistilate, altele decât berea și vinul, destinate
consumului uman ca atare, modul de prezentare în vederea
comercializării, sistemul de evidență a materiilor prime,
producției și cantităților comercializate, precum și autoritățile
responsabile cu verificarea modului de respectare a prevederilor
prezentelor norme tehnice de către operatorii din domeniu.
Art. 2. — (1) Băuturile alcoolice fermentate nedistilate, altele
decât berea și vinul, destinate consumului uman ca atare, sunt
produse alcoolice fermentate nedistilate obținute în exclusivitate
prin fermentarea unor produse agricole.
(2) Produsele agricole admise pentru a fi utilizate ca atare
sau în amestec la fabricarea băuturilor alcoolice fermentate
nedistilate, altele decât berea și vinul, destinate consumului
uman ca atare, sunt următoarele:
a) fructe și/sau părți de fructe, cu excepția strugurilor,
provenite din plantații pomicole și/sau din plantații de arbuști
fructiferi din cultura și/sau flora spontană;
b) produse apicole;
c) must sau/și must concentrat sau/și must concentrat
rectificat obținut în exclusivitate din produsele agricole prevăzute
la alin. (2) lit. a).
(3) Producerea băuturilor alcoolice fermentate nedistilate,
altele decât berea și vinul, destinate consumului uman ca atare,
din alte produse agricole decât cele prevăzute la alin. (2) lit. a)—c)
se va face la solicitarea operatorilor economici, prin elaborarea
de norme tehnice de producere pentru fiecare produs în parte
de către Ministerul Agriculturii, Pădurilor și Dezvoltării Rurale,
Ministerul Sănătății și Autoritatea Națională pentru Protecția
Consumatorilor, cu respectarea prevederilor art. 34 din
Ordonanța de urgență a Guvernului nr. 97/2001 privind
reglementarea producției, circulației și comercializării
alimentelor, republicată.
Art. 3. — (1) Utilizarea la fermentare a zaharurilor, a
amidonului sau a altor produse similare în scopul creșterii
potențialului alcoolic este interzisă.
(2) Concentrația alcoolică în volume dobândită a băuturilor
alcoolice fermentate nedistilate, altele decât berea și vinul,
destinate consumului uman ca atare, în momentul punerii în
consum, trebuie să provină în totalitate ca urmare a fermentației
alcoolice a zaharurilor din compoziția naturală a produselor
agricole prevăzute la art. 2 alin. (2).
Art. 4. — (1) În vederea îmbunătățirii sau corectării
caracteristicilor organoleptice ale băuturilor alcoolice fermentate
nedistilate, altele decât berea și vinul, destinate consumului
uman ca atare, este permisă utilizarea aditivilor alimentari:
coloranți, conservanți, acidifianți, îndulcitori alimentari, cu
respectarea prevederilor legale în vigoare, cu condiția de a nu
modifica natura, substanța sau calitatea acestor băuturi pentru
a înșela consumatorul.
(2) Aromatizarea este permisă cu substanțe aromatizante
naturale și/sau produse aromatizante naturale și/sau substanțe
aromatizante identice cu cele naturale și/sau plante aromatice
ori mirodenii, cu excepția aromelor de struguri, fără a denatura
gustul, natura, substanța sau calitatea acestor băuturi.
Art. 5. — Pentru producerea băuturilor alcoolice fermentate
nedistilate, altele decât berea și vinul, destinate consumului
uman ca atare, adaosul de apă, eventual distilată sau
demineralizată, este permis cu condiția de a nu se modifica
calitățile organoleptice ale produsului și calitatea acesteia să fie
în conformitate cu prevederile legale în domeniu. După caz, se

poate utiliza apa minerală naturală care se încadrează în
prevederile Directivei Consiliului din 15 iulie 1980 de apropiere
a legislațiilor statelor membre privind exploatarea și
comercializarea apelor minerale naturale 80/777/CEE.
Art. 6. — Concentrația alcoolică în volume dobândită a
băuturilor alcoolice fermentate nedistilate, altele decât berea și
vinul, destinate consumului uman ca atare, este de:
— minimum 1,2% vol. alcool în volume până la maximum
10% vol. alcool în volume pentru produsele fabricate din
produsele agricole prevăzute la art. 2 alin. 2 lit. a);
— minimum 10,1% vol. alcool în volume până la maximum
15% vol. alcool pentru produsele fabricate din produsele
agricole prevăzute la art. 2 alin. (2) lit. b) și c).
Art. 7. — (1) Băuturile alcoolice fermentate nedistilate altele
decât berea și vinul, destinate consumului uman ca atare, se
comercializează sub denumirea ăBăuturi alcoolice fermentate
nedistilate”.
(2) Pentru băuturile alcoolice fermentate nedistilate, care se
obțin prin fermentarea exclusivă a unui fruct este permisă
utilizarea denumirii ăbăutură alcoolică fermentată nedistilată”,
însoțită de numele fructului.
(3) Băuturile alcoolice fermentate nedistilate care se obțin
prin fermentarea exclusivă a amestecurilor de fructe se pot
comercializa sub denumirea ăbăutură alcoolică fermentată
nedistilată din fructe”.
(4) Denumirea ăbăutură alcoolică fermentată nedistilată
obținută prin fermentarea exclusivă a merelor/perelor” poate fi
înlocuită cu denumirea ăcidru” de mere/pere.
(5) Băuturile prevăzute în prezentele norme tehnice, obținute
prin fermentarea exclusivă a produselor apicole, pot purta
denumirea ăhidromel”.
Art. 8. — La obținerea băuturilor alcoolice fermentate
nedistilate, altele decât berea și vinul, destinate consumului
uman ca atare, sunt permise următoarele practici:
a) amestec — constă în operațiunea de a pune împreună
două sau mai multe băuturi alcoolice fermentate nedistilate
obținute din aceleași produse agricole admise la utilizare, potrivit
art. 2 alin. (2);
b) cupaj — constă în operațiunea de a pune în proporții
diferite două sau mai multe băuturi alcoolice fermentate
nedistilate din aceeași categorie.
Art. 9. — Amestecul între diferitele produse agricole, în
vederea obținerii băuturilor alcoolice fermentate nedistilate,
altele decât berea și vinul, destinate consumului uman ca atare,
se poate face numai în cadrul aceleiași grupe de produse
agricole prevăzute la art. 2 alin. (2).
Art. 10. — (1) Registrul special de evidență va conține în mod
obligatoriu următoarele informații:
a) produsul agricol admis la fabricarea băuturilor alcoolice
fermentate nedistilate, însoțit de buletinul de analiză;
b) furnizorul materiei prime agricole sau al produsului agricol
folosit la fabricarea băuturilor alcoolice fermentate nedistilate și
documentele de evidență a circulației acestora;
c) aditivi alimentari (conservanți, acidifianți, arome, îndulcitori
și alți aditivi) și cantitățile utilizate;
d) denumirea sub care se comercializează băutura;
e) loturile de produs finit rezultate (numărul lotului și data
fabricării).
(2) Fiecare lot de produs finit va fi însoțit de fișa tehnică,
buletin de analiză și proba-martor.
(3) Direcțiile pentru agricultură și dezvoltare rurală județene
și a municipiului București, în conformitate cu prevederile
Ordinului ministrului agriculturii, alimentației și pădurilor
nr. 357/2003 pentru aprobarea Regulamentului cu privire la
acordarea, suspendarea și retragerea (anularea) licențelor de

10

MONITORUL OFICIAL AL ROMÂNIEI, PARTEA I, Nr. 918/29.XII.2009

fabricație operatorilor economici care desfășoară activități în
domeniul producției de produse alimentare, cu modificările și
completările ulterioare, vor elibera licențe de fabricație
operatorilor economici care desfășoară activități în domeniul
producției de produse prevăzute la domeniul VIII, pct. 4 din
anexa nr. 1 la regulamentul menționat, pentru fiecare produs
fabricat din materiile prime prevăzute la art. 2 alin. (2), ținând în
acest sens un registru de evidență pentru fiecare operator
economic și categorie de produs în parte.
CAPITOLUL II
Producerea, etichetarea și comercializarea
Art. 11. — (1) Producerea, îmbutelierea și comercializarea
băuturilor alcoolice fermentate nedistilate, altele decât berea și
vinul, se fac în baza licenței de fabricație eliberate conform
Ordinului ministrului agriculturii, alimentației și pădurilor
nr. 357/2003, cu modificările și completările ulterioare, și cu
respectarea prevederilor prezentelor norme tehnice.
(2) Fără a aduce atingere prevederilor Ordonanței
Guvernului nr. 42/1995 privind producția de produse alimentare
destinate comercializării, republicată, în vederea obținerii licenței
de fabricație pentru domeniul VIII, pct. 4 din anexa nr. 1 la
regulamentul aprobat prin Ordinul ministrului agriculturii,
alimentației și pădurilor nr. 357/2003, cu modificările și
completările ulterioare, solicitanții vor prezenta pentru fiecare
produs menționat în prezentele norme tehnice modelul de
etichetă și contraetichetă, după caz, a produsului, însoțit de un
aviz de conformitate a sistemului de etichetare emis de
inspecțiile tehnice pentru agricultură, cu consultarea prealabilă
a comisariatelor regionale pentru protecția consumatorilor.
Art. 12. — Spațiile de producție în care se realizează, se
depozitează și se îmbuteliază băuturile definite în prezentele
norme tehnice sunt locații distincte, utilizate în exclusivitate
pentru producerea acestei categorii de băuturi, fiind altele decât
cele utilizate pentru producerea, condiționarea și îmbutelierea
vinului.
Art. 13. — Comercializarea băuturilor alcoolice fermentate
nedistilate, altele decât vinul și berea, se face numai în formă
îmbuteliată, în recipiente cu capacitatea de maximum 2 litri.
Art. 14. — (1) Etichetarea băuturilor se va face cu
respectarea prevederilor Hotărârii Guvernului nr. 106/2002
privind etichetarea alimentelor, cu modificările și completările
ulterioare, și trebuie să cuprindă, în conformitate cu prevederile
legale în domeniu, următoarele elemente obligatorii:
a) denumirea sub care este vândut produsul care va fi
inscripționată cu caractere de aceeași formă și mărime de
maximum 10 milimetri;
b) lista cuprinzând toate ingredientele în ordinea
descrescătoare a cantității determinată în momentul introducerii
în fabricație;
c) volumul net;
d) concentrația alcoolică care se va înscrie în cifre cu cel mult
o zecimală, urmată de simbolul ă% vol.” și poate fi precedată de
cuvântul ăalcool” sau de abrevierea ăalc.” cu caractere de
aceeași formă și mărime de maximum 5 milimetri;
e) data durabilității minimale pentru băuturile fermentate ce
prezintă concentrația alcoolică mai mică de 10% exclusiv, cu
caractere de minimum 5 milimetri;
f) condiții de depozitare sau de folosire, atunci când acestea
necesită indicații speciale;
g) numele și adresa producătorului sau ale ambalatorului ori
ale distribuitorului, iar în cazul produselor provenite din afara
Uniunii Europene se înscriu și denumirea și sediul importatorului
sau ale distribuitorului înregistrat în România;
h) numărul lotului și data îmbutelierii;
i) ingrediente menționate în anexa nr. 1f) ăLista cuprinzând
ingredientele la care se face referire la art. 7 alin. (62), (11)—(14)”
la Normele metodologice privind etichetarea alimentelor,
aprobate prin Hotărârea Guvernului nr. 106/2002, cu modificările
și completările ulterioare;
j) denumirea ăbăutură alcoolică fermentată nedistilată” poate
fi completată cu mențiunea ăconținut de zaharuri”, urmată de
conținutul efectiv de zaharuri din produsul finit.

(2) Etichetarea, publicitatea și prezentarea băuturilor
prevăzute în prezentele norme tehnice nu trebuie să conțină
cuvinte, desene, orice elemente figurative, inclusiv ale unei
categorii de calitate ori învechire sau orice altă combinație a
acestor semne sau cuvinte identice ori similare utilizate pentru
descrierea sau prezentarea unui vin, a unei băuturi spirtoase cu
denumire definită ori a unei băuturi tradiționale românești, a unui
soi de struguri, a unui areal de producție, a unei categorii de
calitate sau învechire, a unei denumiri de origine ori a unei
indicații geografice, care pot crea confuzii sau induce în eroare
consumatorii ori pot fi confundate cu prezentarea completă sau
parțială a unui vin ori produs vitivinicol a cărui descriere este
stabilită prin normele legale în vigoare.
(3) Denumirea sub care se vinde produsul, denumirea
comercială, mărcile comerciale utilizate, volumul net,
concentrația alcoolică și, după caz, data durabilității minimale
trebuie să fie înscrise în același câmp vizual; informațiile înscrise
pe etichetă nu pot conține cuvinte care reprezintă ori aduc
atingere denumirii unui soi de struguri, unui areal viticol de
producție (de exemplu: nume de podgorii viticole), unui termen,
desen sau element figurativ uzitat în domeniul vitivinicol (de
exemplu: ăcramă”, ăcastel”, ăchateau”, ăpodgorie”, ăcolinele”,
ăterasele”, ăplaiul”, ăpodișul”, ămustărie”, ăpivnița”, ăpremiat” etc.),
unei categorii de calitate ori învechire, unei indicații geografice
sau denumiri de origine controlată a vinurilor; toate cuvintele din
denumirea sub care se vinde produsul se vor înscrie cu
caractere de aceeași formă și mărime.
(4) Elementele obligatorii de etichetare prevăzute la alin. (1)
se înscriu cu caractere vizibile, lizibile, indelebile, nu trebuie să
fie acoperite de alte înscrisuri, imagini sau desene.
(5) În sistemul de etichetare este permisă numai
reprezentarea grafică a fructelor, arbuștilor sau pomilor fructiferi,
din cultura ori flora spontană, sau a părților vegetale ale
acestora din care au fost obținute băuturile prevăzute în
prezentele norme tehnice.
(6) În cazul băuturilor alcoolice fermentate nedistilate,
denumirea sub care se vinde produsul, altele decât berea și
vinul, nu se însoțește sau asociază cu termeni ori cuvinte
precum: ăgen”, ătip”, ămod”, ăstil”, marca”, ăgust”.
CAPITOLUL III
Verificare și control
Art. 15. — (1) Ministerul Agriculturii, Pădurilor și Dezvoltării
Rurale, prin inspecțiile tehnice la nivel central și județean,
Autoritatea Națională pentru Protecția Consumatorilor, prin
comisariatele regionale pentru protecția consumatorilor, și
Ministerul Sănătății, prin autoritățile din subordinea sa cu atribuții
de control, verifică și controlează modul de respectare a
prevederilor prezentelor norme tehnice de către operatorii din
domeniu, în funcție de atribuțiile conferite de legislația în vigoare
fiecărei instituții.
(2) Verificarea calității loturilor de produse se face pe întregul
lor circuit, de la producere până la comercializare, pe baza
documentației tehnice a produsului, însoțită de licența de
fabricație, a buletinului de analiză și a probei-martor.
Art. 16. — Constatarea contravențiilor și aplicarea
sancțiunilor prevăzute de Ordonanța Guvernului nr. 21/1992
privind protecția consumatorilor, republicată, cu modificările și
completările ulterioare, Legea nr. 363/2007 privind combaterea
practicilor incorecte ale comercianților în relația cu consumatorii
și armonizarea reglementărilor cu legislația europeană privind
protecția consumatorilor și de Ordonanța Guvernului
nr. 42/1995, republicată, se realizează de către Ministerul
Agriculturii, Pădurilor și Dezvoltării Rurale, prin inspecțiile
tehnice din agricultură, și Autoritatea Națională pentru Protecția
Consumatorilor, prin comisariatele regionale pentru protecția
consumatorilor, conform atribuțiilor legale în vigoare ale fiecărei
instituții.

6.

5.

4.

3.

2.

1.

Funcția ..................................................

Prenume ...............................................

Nume ....................................................

Întocmit:

Document(e)
Nr.
Denumirea
Conținut în
de
Cantitatea buletin
zaharuri
Nr. produsului
Furnizor proveniență (mii litri, analiză
fermentescibile
crt. agricol
a produselor to etc.)
materii
admis
(g/U.M.)
agricole
prime

Denumirea
comercială
Observații
a
produsului

Semnătura și ștampila ........................................

Data ...................................................................

Funcția ...............................................................

Prenume ............................................................

Nume .................................................................

Dobândită Totală

Concentrația
alcoolică
(° vol. alcool %)

Produs finit rezultat

Nr. lot/
Cantitatea
Data
(mii l)
fabricației

Verificat:

Denumirea/ Denumirea/ Denumirea/ Denumirea/ Denumirea/
cantitatea cantitatea cantitatea cantitatea cantitatea

Aditivi alimentari utilizați

Denumirea produsului ....................................

a băuturilor alcoolice fermentate nedistilate

REGISTRUL SPECIAL DE EVIDENȚĂ

Producător .................................................... CUI (CNP) ............................
Unitatea de producție (județ/localitate) ............................................
Licența nr./data ........................................

ANEXĂ
la normele tehnice

MONITORUL OFICIAL AL ROMÂNIEI, PARTEA I, Nr. 918/29.XII.2009
11

12

MONITORUL OFICIAL AL ROMÂNIEI, PARTEA I, Nr. 918/29.XII.2009

ACTE ALE COMITETULUI INTERMINISTERIAL
D E F I N A N Ț Ă R I, G A R A N Ț I I Ș I A S I G U R Ă R I
COMITETUL INTERMINISTERIAL DE FINANȚĂRI, GARANȚII ȘI ASIGURĂRI

HOTĂRÂRE
pentru aprobarea Normei privind finanțarea cu dobândă subvenționată
a operatorilor economici, în numele și în contul statului (NI-FIN-06-IV/0)
În baza Hotărârii Guvernului nr. 534/2007 privind înființarea, atribuțiile, competențele și modul de funcționare ale
Comitetului Interministerial de Finanțări, Garanții și Asigurări și reglementarea operațiunilor de finanțare, garantare și asigurare
efectuate de Banca de Export-Import a României EXIMBANK — S.A. în numele și în contul statului, cu modificările și completările
ulterioare, luând în analiză aprobarea Normei privind finanțarea cu dobândă subvenționată a operatorilor economici, în numele și
în contul statului,
ținând seama de:
• Legea nr. 96/2000 privind organizarea și funcționarea Băncii de Export-Import a României EXIMBANK — S.A.,
republicată;
• Nota de aprobare nr. 809 din 10 noiembrie 2009 întocmită de Banca de Export-Import a României EXIMBANK — S.A.;
• discuțiile și propunerile formulate în ședința din data de 26 noiembrie 2009 de către membrii Comitetului Interministerial
de Finanțări, Garanții și Asigurări,
Comitetul Interministerial de Finanțări, Garanții și Asigurări, întrunit în plenul ședinței din ziua de 26 noiembrie 2009,
h o t ă r ă ș t e:
Articol unic. — Se aprobă Norma privind finanțarea cu
dobândă subvenționată a operatorilor economici, în numele și în

contul statului (NI-FIN-06-IV/0), prevăzută în anexa care face
parte integrantă din prezenta hotărâre.

Președintele Comitetului Interministerial de Finanțări, Garanții și Asigurări,
Bogdan Drăgoi
București, 26 noiembrie 2009.
Nr. 202.
ANEXĂ

NORMĂ

privind finanțarea cu dobândă subvenționată a operatorilor economici,
în numele și în contul statului (NI-FIN-06-IV/0)
Prezenta normă a fost elaborată în conformitate cu Legea nr. 96/2000 privind organizarea și funcționarea Băncii de ExportImport a României EXIMBANK — S.A., republicată, și cu Hotărârea Guvernului nr. 534/2007 privind înființarea, atribuțiile,
competențele și modul de funcționare ale Comitetului Interministerial de Finanțări, Garanții și Asigurări și reglementarea
operațiunilor de finanțare, garantare și asigurare efectuate de Banca de Export-Import a României EXIMBANK — S.A. în numele
și în contul statului, cu modificările și completările lor ulterioare, și cu Regulamentul (CE) nr. 1.998/2006 al Comisiei din
15 decembrie 2006 privind aplicarea prevederilor art. 87 și 88 din Tratat ajutoarelor de minimis1.
CAPITOLUL I
Obiectul finanțării
Art. 1. — Banca de Export-Import a României EXIMBANK —
S.A., denumită în continuare EximBank, acordă operatorilor
economici credite în lei cu dobândă subvenționată, destinate
creșterii competitivității acestora și susținerii mediului de afaceri
românesc.
Art. 2. — (1) Prezenta normă reglementează acordarea de
către EximBank a unor produse de finanțare care înglobează o
componentă de ajutor de minimis. Ajutorul de minimis se acordă
sub forma subvenției de dobândă. În cazul microcreditului pentru
IMM, creditului pentru femei antreprenor și creditului de investiții
flexibil pentru IMM, ajutorul de minimis se acordă sub forma
subvenției de dobândă și a subvenției de garanție.
1

(2) Prezenta normă stabilește o schemă transparentă de
ajutor de minimis, care respectă criteriile prevăzute de
Regulamentul (CE) nr. 1.998/2006.
Art. 3. — EximBank, în calitate de administrator al Fondului
destinat stimulării operațiunilor de comerț exterior, precum și
pentru finanțarea, cofinanțarea și refinanțarea activităților de
dezvoltare a infrastructurii, a utilităților de interes public,
dezvoltare regională, susținere a activității de cercetaredezvoltare, protecția mediului înconjurător, ocupare și formare a
personalului, susținere și dezvoltare a întreprinderilor mici și
mijlocii și a tranzacțiilor internaționale, potrivit art. 10 lit. c) din
Legea nr. 96/2000 privind organizarea și funcționarea Băncii de
Export-Import a României EXIMBANK — S.A., republicată, are
și calitatea de furnizor de ajutor de stat în cadrul schemei
instituite prin prezenta normă.

Publicat în Jurnalul Oficial al Uniunii Europene nr. 379 din 28 decembrie 2006, seria L.

MONITORUL OFICIAL AL ROMÂNIEI, PARTEA I, Nr. 918/29.XII.2009
CAPITOLUL II
Definiții
Art. 4. — În sensul prezentei norme, următoarele noțiuni se
definesc astfel:
a) credit — creditul în lei, cu dobândă subvenționată, acordat
de EximBank, în numele și în contul statului, operatorului
economic, sub forma creditului de investiții/creditului pe obiect;
b) transport rutier — transportul de marfă și transportul de
pasageri pe cale rutieră;
c) tranzacții imobiliare — cumpărarea/construirea de imobile
în scopul vânzării/închirierii;
d) produse agricole — produsele enumerate în anexa nr. 1 la
Tratatul instituind Comunitatea Europeană, cu excepția
produselor din pescuit;
e) IMM — persoane juridice, așa cum sunt definite în
Regulamentul (CE) nr. 70/2001 al Comisiei privind aplicarea
art. 87 și 88 din Tratatul CE la ajutoare de stat pentru
întreprinderile mici și mijlocii, cu modificările și completările
ulterioare2;
f) IMM nou-înființată (start-up) — IMM înregistrată la registrul
comerțului cu cel mult 24 de luni înainte de data solicitării, care
prezintă cel puțin o situație financiară semestrială/anuală
depusă la administrația financiară;
g) rata de dobândă — rata dobânzii creditului contractat, fixă
pe toată durata contractului de credit;
h) rata de subvenție — rata cu care se subvenționează rata
dobânzii la creditul contractat; aceasta se aprobă prin hotărâre
a Comitetului Interministerial de Finanțări, Garanții și Asigurări
(C.I.F.G.A.) și se publică în Monitorul Oficial al României,
Partea I;
i) rata de referință — rata de actualizare a fluxurilor de
dobândă calculate pe toată durata de creditare, comunicată de
Comisia Europeană;
j) femei antreprenor:
— peste 50% din acțiuni/părți sociale și drepturile de vot
corespunzătoare sunt deținute de femei; sau
— femeia acționar/asociat are și calitatea de administrator
al IMM.
CAPITOLUL III
Bugetul și durata schemei
Art. 5. — Bugetul total al schemei pe perioada de
implementare 2007—2010, defalcat pe ani, este următorul:
— milioane lei —
2007

2008

2009

2010

100,0

200,0

200,0

200,0

14,0

28,0

28,0

28,0

Total ajutor de minimis
pentru garanții*)

1,5

3,0

3,0

3,0

Număr estimat de
beneficiari

200

400

600

600

Fonduri pentru finanțări
cu dobândă
subvenționată
Total ajutor de minimis
pentru subvenție de
dobândă*)

*) Ajutorul de minimis nu implică un transfer efectiv de fonduri către
beneficiari.

2
3
4

13

Art. 6. — Pentru facilitățile acordate conform prezentei
scheme, EximBank acționează în numele și în contul statului.
Sursa de finanțare a acestor operațiuni este, potrivit art. 10 lit. c)
din Legea nr. 96/2000, republicată, Fondul destinat stimulării
operațiunilor de comerț exterior, precum și pentru finanțarea,
cofinanțarea și refinanțarea activităților de dezvoltare a
infrastructurii, a utilităților de interes public, dezvoltare regională,
susținere a activității de cercetare-dezvoltare, protecția mediului
înconjurător, ocupare și formare a personalului, susținere și
dezvoltare a întreprinderilor mici și mijlocii și a tranzacțiilor
internaționale.
CAPITOLUL IV
Beneficiari și criterii de eligibilitate
Art. 7. — (1) Un operator economic este eligibil pentru a
beneficia de finanțare și de ajutor de stat în cadrul prezentei
scheme dacă, la data depunerii cererii de finanțare, îndeplinește
cumulativ următoarele criterii:
a) nu se află în dificultate financiară, în conformitate cu
prevederile Instrucțiunilor privind ajutorul de stat pentru salvarea
și restructurarea firmelor în dificultate3;
b) nu s-a instituit procedura insolvenței prevăzută de
legislația în vigoare;
c) prezintă garanții colaterale pentru garantarea creditului
solicitat, conform reglementărilor interne ale EximBank,
excluzând garanții ale statului. Pentru garantarea microcreditului
pentru IMM și a creditului pentru femei antreprenor se solicită
numai garanția personală a cel puțin unuia dintre
acționari/asociați/administratori, materializată prin avalizarea de
către acționari/asociați/administratori a unui bilet la ordin emis
de împrumutat;
d) contribuie din surse proprii la finanțarea proiectului de
investiții cu cel puțin 20% din costul total al acestuia. Acest
criteriu se aplică doar operatorilor economici care solicită credite
de investiții;
e) nu figurează cu credite restante în baza de date a
Centralei Riscurilor Bancare (C.R.B.)4 și nu figurează cu
incidente majore cu cecuri și bilete la ordin în ultimele 12 luni în
baza de date a Centralei Incidentelor de Plăți (C.I.P.)5;
f) nu înregistrează datorii restante către bugetul general
consolidat, al căror mod de plată nu a fost reglementat (convenții
de eșalonare, amânare, compensare cu TVA de recuperat etc.);
g) în cazul în care a fost emisă o decizie de recuperare a
unui ajutor de stat împotriva sa, aceasta a fost deja executată,
creanța fiind integral recuperată;
h) nu se află în litigiu, în calitate de pârât, cu Ministerul
Finanțelor Publice, inclusiv cu Agenția Națională de Administrare
Fiscală, Autoritatea pentru Valorificarea Activelor Statului și cu
EximBank;
i) suma ajutoarelor de minimis de care a beneficiat într-o
perioadă de 3 ani fiscali (2 ani fiscali anteriori plus anul curent),
inclusiv ajutorul de minimis solicitat conform prezentei scheme,
nu depășește echivalentul în lei a 200.000 euro (100.000 euro
pentru transport rutier);
j) pentru a beneficia de creditul pentru femei antreprenor,
IMM va îndeplini și unul dintre următoarele criterii:
— peste 50% din acțiuni/părți sociale și drepturile de vot
corespunzătoare sunt deținute de femei; sau
— femeia acționar/asociat are și calitatea de administrator
al IMM.

Publicat în Jurnalul Oficial al Uniunii Europene nr. 10 din 13 ianuarie 2001, seria L.
Publicate în Jurnalul Oficial al Uniunii Europene nr. 244 din 1 octombrie 2004, seria C.
În cazul în care din verificarea C.R.B. rezultă existența unui credit restant, iar solicitantul creditului prezintă documente din care să reiasă că a achitat
restanța, se consideră criteriul îndeplinit.
5 În cazul în care solicitantul figurează cu incidente de plată accidentale, care nu denotă un comportament financiar defectuos, se poate accepta la
finanțare, cu justificarea corespunzătoare.

14

MONITORUL OFICIAL AL ROMÂNIEI, PARTEA I, Nr. 918/29.XII.2009

(2) Sunt eligibili pentru a fi selectați în cadrul prezentei
scheme operatorii economici care activează în toate sectoarele
economice, cu excepția operatorilor economici care solicită
finanțări în lei pentru proiecte din sectorul/domeniul:
a) pescuitului și acvaculturii, acoperite de Regulamentul (CE)
nr. 104/20006 al Consiliului din 17 decembrie 1999 privind
organizarea comună a piețelor în sectorul produselor pescărești
și de acvacultură;
b) producției primare a produselor agricole enumerate în
anexa nr. 1 la Tratatul instituind Comunitatea Europeană;
c) procesării și marketingului produselor agricole listate în
anexa nr. 1 la Tratatul instituind Comunitatea Europeană, în
următoarele cazuri:
— când cuantumul ajutorului este stabilit pe baza prețului
sau a cantității produselor de acest tip cumpărate de la
producătorii primari sau puse pe piață de operatorii economici
respectivi;
— când ajutorul este condiționat de a fi parțial sau integral
cedat producătorilor primari (fermieri);
d) sectorului carbonifer, așa cum este definit în Regulamentul
(CE) nr. 1.407/20027 al Consiliului din 23 iulie 2002 privind
ajutorul de stat pentru industria cărbunelui;
e) activităților legate de exportul către state terțe sau state
membre ale Uniunii Europene, respectiv legate direct de
cantitățile exportate, de organizarea și funcționarea rețelei de
distribuție sau de alte cheltuieli curente legate de activitatea de
export;
f) activităților care favorizează utilizarea produselor naționale
în detrimentul celor din import;
g) producției de armament;
h) jocurilor de noroc;
i) comerțului cu ridicata și cu amănuntul;
j) producției produselor din alcool și tutun;
k) tranzacțiilor imobiliare;
l) achiziției de mijloace de transport utilizate pentru transport
rutier de marfă pentru terți;
m) achiziției de mijloace de transport de persoane, cu o
capacitate de până la 8 persoane;
n) serviciilor de contabilitate, consultanță, altor activități
similare, dacă finanțarea este destinată construirii/achiziționării/
amenajării/renovării de imobile cu destinație de sedii
sociale/puncte de lucru;
o) activităților de poștă și de curierat;
p) publicității și activităților de studiere a pieței;
q) activităților de închiriere și leasing;
r) activităților de investigare și protecție.
CAPITOLUL V
Măsuri de sprijin
Art. 8. — În cadrul schemei se acordă sprijin financiar sub
forma subvenției de dobândă la toate tipurile de credit
menționate la art. 9 și a subvenției de garanție pentru
microcreditele pentru IMM, creditul pentru femei antreprenor și
creditul de investiții flexibil pentru IMM.
Art. 9. — (1) Subvenția de dobândă se acordă pentru
următoarele tipuri de credite:
a) credit de dezvoltare pentru IMM — pentru finanțarea
proiectelor de investiții (incluzând o componentă de finanțare
pentru capital de lucru de maximum 40% din valoarea
creditului):
— suma creditului: maximum 1.500.000 euro în echivalent
lei;
— perioada creditului: maximum 10 ani;

6
7

b) credit pentru capital de lucru — pentru finanțarea activității
curente a IMM, cu destinație bine determinată (plata furnizorilor
de materii prime și servicii, plata salariilor etc.):
— suma creditului: maximum 300.000 euro în echivalent lei;
— perioada creditului: maximum un an;
c) microcredit pentru IMM — pentru proiecte de investiții
și/sau activitate curentă:
— suma creditului: minimum 10.000 euro în echivalent lei,
maximum 35.000 euro în echivalent lei;
— perioada de creditare: maximum un an pentru activitatea
curentă/maximum 5 ani pentru proiecte de investiții;
d) credit pentru domenii prioritare — destinat operatorilor
economici pentru finanțarea proiectelor din domeniile prioritare
de dezvoltare stabilite prin Legea nr. 96/2000, republicată:
— suma creditului: maximum 1.500.000 euro în echivalent lei;
— perioada de creditare: maximum 10 ani, în funcție de
natura și de durata proiectului care face obiectul finanțării;
e) credit pentru femei antreprenor — pentru finanțarea
proiectelor de investiții (incluzând o componentă de finanțare
pentru capital de lucru de maximum 40% din valoarea creditului)
și finanțarea activității curente a IMM, cu destinație bine
determinată (plata furnizorilor de materii prime și servicii, plata
salariilor etc.):
— suma creditului: maximum 100.000 euro în echivalent lei;
— perioada creditului: maximum 5 ani pentru credit de
investiții/un an pentru activitatea curentă;
f) credit de investiții flexibil pentru IMM — pentru finanțarea
proiectelor de investiții (incluzând o componentă de finanțare
pentru capital de lucru de maximum 40% din valoarea
creditului):
— suma creditului: maximum 1.000.000 euro în echivalent lei;
— perioada creditului: maximum 10 ani.
(2) Gradul de acoperire cu garanții colaterale a creditelor cu
dobândă subvenționată este:
— pentru creditele enumerate la alin. (1) lit. a), b) și d):
minimum 100%;
— pentru microcreditul pentru IMM și creditul pentru femei
antreprenor: minimum 20%;
— pentru creditul de investiții flexibil pentru IMM: minimum 50%.
Art. 10. — (1) Valoarea ajutorului se determină ex ante,
pentru toată perioada de creditare, prin însumarea fluxurilor
actualizate de dobândă aferente angajamentului total la data
acordării creditului.
(2) Actualizarea fluxurilor de dobândă se efectuează la
momentul acordării creditului, folosind rata de referință
comunicată de Comisia Europeană, conform formulei:

Subvenție dobândă

unde:
Soldi;i-1 = soldul zilnic al creditului (între data ăi” de plată a
dobânzii și data imediat anterioară ăi–1” de plată a dobânzii);
nzi;i-1 = perioada de fructificare a soldului creditului (numărul
de zile calendaristice dintre data ăi” de plată a dobânzii și data
imediat anterioară ăi–1” de plată a dobânzii);
nzi:0 = perioada de actualizare (numărul de zile calendaristice
dintre data ăi” de plată a dobânzii și data de acordare a
creditului);
rs = rata de subvenție;
ra = rata de referință (actualizare).

Publicat în Jurnalul Oficial al Uniunii Europene nr. 17 din 21 ianuarie 2000, seria L.
Publicat în Jurnalul Oficial al Uniunii Europene nr. 205 din 2 august 2002, seria L.

MONITORUL OFICIAL AL ROMÂNIEI, PARTEA I, Nr. 918/29.XII.2009
(3) Valoarea ajutorului de stat pentru microcreditul pentru
IMM și creditul pentru femei antreprenor se determină prin
însumarea valorii subvenției de dobândă cu echivalentul
subvenției brute aferente exceptării de garanții colaterale reale.
Echivalentul subvenției brute pentru garanția oferită de
EximBank se determină conform următoarei formule:
Echivalent
subvenție brută
pentru garanție

80% x Valoare credit (principal) x 200.000

=
1.500.000

(4) Valoarea ajutorului de stat pentru creditul de investiții
flexibil pentru IMM se determină prin însumarea valorii
subvenției de dobândă cu echivalentul subvenției brute aferente
exceptării parțiale de garanții colaterale. Echivalentul subvenției
brute pentru garanția oferită de EximBank se determină conform
următoarei formule:
(100%- Ga%) x Valoare credit (principal) x 200.000
Echivalent
,
subvenție brută =
1.500.000
pentru garanție

unde Ga este gradul efectiv de acoperire cu garanții colaterale.
Art. 11. — Valoarea maximă a ajutorului obținut de un
beneficiar în cadrul prezentei scheme nu poate să depășească
echivalentul în lei a 200.000 euro (100.000 euro pentru transport
rutier) pe o perioadă de 3 ani fiscali (2 ani fiscali anteriori plus
anul curent).
CAPITOLUL VI
Regula de cumul
Art. 12. — (1) Ajutorul de minimis nu va fi cumulat cu niciun
alt ajutor de stat acordat pentru aceleași costuri eligibile (legate
de același proiect de investiții), în cazul în care un asemenea
cumul ar duce la depășirea intensității maxime admise
prevăzute în legislația specifică aplicabilă, după caz.
(2) Ajutorul de minimis va fi acordat numai după ce EximBank
a verificat respectarea regulii cumulului, pe baza declarației pe
propria răspundere a operatorului economic.
(3) În cazul în care valoarea totală a ajutorului acordat unui
operator economic depășește plafoanele ajutorului de minimis,
acest ajutor nu poate fi acordat nici chiar pentru o fracție ce nu
depășește aceste plafoane.
CAPITOLUL VII
Documentația, analiza și aprobarea finanțării
Art. 13. — Operatorii economici depun la EximBank cererea
de finanțare, însoțită de documentele necesare analizei solicitării
de finanțare.
Art. 14. — Documentația pentru acordarea finanțării cu
dobândă subvenționată se depune la sucursalele EximBank și
se înregistrează în Registrul unic al finanțărilor cu dobândă
subvenționată, în ordinea cronologică a primirii dosarelor
complete. Solicitările pentru acordarea finanțării cu dobândă
subvenționată vor fi analizate și selectate în limita bugetului
anual alocat schemei, în funcție de data și numărul înregistrării,
pe principiul ăprimul venit, primul servit”.

8

15

Art. 15. — Operatorii economici care solicită finanțare cu
dobândă subvenționată au obligația deschiderii unui cont curent
la EximBank.
Art. 16. — Pentru finanțarea cu dobândă subvenționată,
operatorul economic va plăti EximBank comisioane conform
Caietului de comisioane al EximBank.
Art. 17. — Cererea de finanțare cu dobândă subvenționată
se analizează de EximBank conform reglementărilor sale
interne.
Art. 18. — În baza hotărârii Comitetului Interministerial de
Finanțări, Garanții și Asigurări (C.I.F.G.A.) de aprobare a
finanțării cu dobândă subvenționată, EximBank va comunica
operatorului economic valoarea maximă a ajutorului și caracterul
de ajutor de minimis al acestuia.
CAPITOLUL VIII
Monitorizarea și raportarea ajutorului de minimis
Art. 19. — (1) În cazul în care se constată că au fost încălcate
condițiile prevăzute de legislația în domeniul ajutorului de
minimis, EximBank va lua toate măsurile necesare pentru
recuperarea sumelor acordate.
(2) În cazul în care, ulterior acordării finanțării cu dobândă
subvenționată, se constată că operatorul economic nu a
respectat obligațiile contractuale stabilite, EximBank poate
retrage acordarea subvenției de dobândă sau declara creditul
scadent și exigibil, cu toate dobânzile și celelalte sume datorate.
(3) În cazul în care împrumutatul nu achită datoriile sale față
de EximBank, în cel mult 90 de zile calendaristice8, contractul de
credit se consideră reziliat de plin drept, fără a mai fi necesară
îndeplinirea vreunei alte formalități, fără punerea în întârziere și
fără intervenția instanțelor judecătorești, declarându-se creditul
scadent și exigibil cu toate dobânzile și celelalte sume datorate.
(4) Recuperarea prin executare silită se efectuează prin
Corpul executorilor fiscali al EximBank, potrivit dispozițiilor
legale în vigoare privind Codul de procedură fiscală și
prevederilor normelor interne privind recuperarea creanțelor
administrate de EximBank în numele și în contul statului.
Art. 20. — EximBank va păstra evidența ajutoarelor acordate
în baza prezentei scheme și informațiile referitoare la acestea,
pe o perioadă de 10 ani de la data ultimei alocări specifice de
ajutor în cadrul acesteia, pentru a stabili dacă sunt respectate
toate condițiile prevăzute de Regulamentul (CE) nr. 1.998/2006.
Art. 21. — EximBank va transmite anual Consiliului
Concurenței un raport cu privire la implementarea schemei în
forma prevăzută în cap. III din Regulamentul (CE) nr. 794/2004
al Comisiei din 21 aprilie 2004 de punere în aplicare a
Regulamentului (CE) nr. 659/1999 al Consiliului de stabilire a
normelor de aplicare a articolului 93 din Tratatul CE9.
Art. 22. — Operatorii economici beneficiari de ajutor de stat
vor ține o evidență specifică a ajutoarelor primite, în conformitate
cu legislația în domeniul ajutorului de stat.
Art. 23. — În vederea asigurării transparenței și a unui control
eficient al ajutoarelor de minimis, EximBank va aplica
prevederile art. 6 din Ordonanța de urgență a Guvernului
nr. 117/2006 privind procedurile naționale în domeniul ajutorului
de stat, aprobată cu modificări și completări prin Legea
nr. 137/2007, referitoare la schemele de minimis, și va transmite
spre informare Consiliului Concurenței prezenta schemă de
ajutor de minimis în termen de 15 zile de la data adoptării.
Art. 24. — Prezenta schemă va fi publicată integral pe site-ul
EximBank, la adresa http://www.eximbank.ro

45 de zile calendaristice, după data de 31 decembrie 2010.
Regulamentul Comisiei (CE) nr. 794/2004 cu privire la implementarea Regulamentului Consiliului (CE) nr. 659/1999 referitor la aplicarea art. 93 din
Tratatul CE, publicat în Jurnalul Oficial al Uniunii Europene nr. L 140 din 30 aprilie 2004.
9

16

MONITORUL OFICIAL AL ROMÂNIEI, PARTEA I, Nr. 918/29.XII.2009

Art. 25. — EximBank va furniza Consiliului Concurenței toate
informațiile solicitate de Comisia Europeană cu privire la
prezenta schemă de ajutor de minimis, pentru a fi transmise
acesteia, în termen de 20 de zile lucrătoare de la primirea
solicitării.
CAPITOLUL IX
Dispoziții finale
Art. 26. — Valoarea maximă a subvenției de dobândă care
poate fi acordată în cadrul schemei se actualizează automat la
modificarea pragului de minimis al ajutorului de stat.

Art. 27. — În scopul aplicării prezentei norme, EximBank
emite proceduri, care se supun aprobării Comitetului
Interministerial de Finanțări, Garanții și Asigurări (C.I.F.G.A.).
Art. 28. — Prezenta normă abrogă Norma privind finanțarea
cu dobândă subvenționată a operatorilor economici, în numele
și în contul statului (NI-FIN-06-III/0), aprobată prin Hotărârea
Comitetului Interministerial de Finanțări, Garanții și Asigurări
nr. 385/2008, publicată în Monitorul Oficial al României, Partea I,
nr. 880 din 24 decembrie 2008, cu modificările și completările
ulterioare.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 918/29.XII.2009 conține 16 pagini.

Prețul: 3,20 lei

&JUYDGY|436404]
ISSN 1453—4495

