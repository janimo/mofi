Anul 177 (XXI) — Nr. 289

PARTEA I

LEGI, DECRETE, HOTĂRÂRI ȘI ALTE ACTE

Luni, 4 mai 2009

SUMAR

Nr.

Pagina

Nr.
DECIZII ALE CURȚII CONSTITUȚIONALE

LEGI ȘI DECRETE
114.

692.

— Lege privind aprobarea Ordonanței de urgență a
Guvernului nr. 132/2008 pentru ratificarea
Memorandumului de înțelegere dintre Ministerul
Apărării al Republicii Bulgaria, Ministerul Apărării al
Republicii Cehe, Ministerul Apărării al Republicii
Estonia, Ministerul Apărării al Republicii Finlanda,
Guvernul Republicii Ungare, Ministerul Apărării al
Republicii Italiene, Ministerul Apărării al Republicii
Letonia, Ministerul Apărării al Republicii Lituania,
ministrul apărării al Regatului Țărilor de Jos, Ministerul
Apărării al Regatului Norvegiei, ministrul apărării
naționale al Republicii Polone, Guvernul României,
Ministerul Apărării al Republicii Slovenia, Guvernul
Regatului Suediei și Departamentul Apărării al Statelor
Unite ale Americii privind Capabilitatea de transport
strategic aerian (SAC), deschis spre semnare la
Luxemburg la 14 februarie 2008, și a Scrisorii de
confirmare între participanții la SAC MoU cu privire la
suspendarea și reducerea unor costuri ale
Programului privind Capabilitatea de transport
strategic aerian și alocarea orelor de zbor neprevăzute
în program ..................................................................
— Decret pentru promulgarea Legii privind aprobarea
Ordonanței de urgență a Guvernului nr. 132/2008
pentru ratificarea Memorandumului de înțelegere
dintre Ministerul Apărării al Republicii Bulgaria,
Ministerul Apărării al Republicii Cehe, Ministerul
Apărării al Republicii Estonia, Ministerul Apărării al
Republicii Finlanda, Guvernul Republicii Ungare,
Ministerul Apărării al Republicii Italiene, Ministerul
Apărării al Republicii Letonia, Ministerul Apărării al
Republicii Lituania, ministrul apărării al Regatului
Țărilor de Jos, Ministerul Apărării al Regatului
Norvegiei, ministrul apărării naționale al Republicii
Polone, Guvernul României, Ministerul Apărării al
Republicii Slovenia, Guvernul Regatului Suediei și
Departamentul Apărării al Statelor Unite ale Americii
privind Capabilitatea de transport strategic aerian
(SAC), deschis spre semnare la Luxemburg la
14 februarie 2008, și a Scrisorii de confirmare între
participanții la SAC MoU cu privire la suspendarea și
reducerea unor costuri ale Programului privind
Capabilitatea de transport strategic aerian și alocarea
orelor de zbor neprevăzute în program ......................

Pagina

Decizia nr. 480 din 2 aprilie 2009 referitoare la excepția de
neconstituționalitate a dispozițiilor art. 101 alin. (3)
lit. a) din Ordonanța de urgență a Guvernului
nr. 195/2002 privind circulația pe drumurile publice ....
Decizia nr. 481 din 2 aprilie 2009 referitoare la excepția de
neconstituționalitate a dispozițiilor art. 54 alin. (1) și
art. 79 alin. (1) din Ordonanța de urgență a Guvernului
nr. 195/2002 privind circulația pe drumurile publice ....

5–7

Decizia nr. 482 din 2 aprilie 2009 referitoare la excepția de
neconstituționalitate a dispozițiilor art. 500 din Codul
de procedură penală ..................................................

7–8

Decizia nr. 483 din 2 aprilie 2009 referitoare la excepția de
neconstituționalitate a dispozițiilor art. 111 din Codul
de procedură civilă și art. 1073 din Codul civil ..........

8–9

Decizia nr. 484 din 2 aprilie 2009 referitoare la excepția de
neconstituționalitate a dispozițiilor art. 6 alin. 1 și 4,
art. 70 alin. 2, art. 172 alin. 1, art. 224 alin. 1 și 3 și
art. 916 din Codul de procedură penală ....................

9–11

Decizia nr. 485 din 2 aprilie 2009 referitoare la excepția de
neconstituționalitate a dispozițiilor art. 5 alin. (3) din
Legea nr. 76/2008 privind organizarea și funcționarea
Sistemului Național de Date Genetice Judiciare ........

11–12

Decizia nr. 488 din 2 aprilie 2009 referitoare la excepția de
neconstituționalitate a dispozițiilor art. 486 din Codul
de procedură penală ..................................................

13–14

Decizia nr. 489 din 2 aprilie 2009 referitoare la excepția de
neconstituționalitate a dispozițiilor art. 631 din Codul
penal ..........................................................................

2

4–5

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
437.

3

— Ordin al ministrului transporturilor și infrastructurii
pentru publicarea acceptării amendamentelor la Codul
internațional pentru construcția și echipamentul
navelor pentru transportul în vrac al produselor
chimice periculoase (Codul IBC), adoptate de
Organizația Maritimă Internațională prin Rezoluția
MSC.219(82) a Comitetului Securității Maritime din
8 decembrie 2006 și, respectiv, prin Rezoluția
MEPC.166(56) a Comitetului pentru Protecția Mediului
Marin din 13 iulie 2007 ..............................................

16

2

MONITORUL OFICIAL AL ROMÂNIEI, PARTEA I, Nr. 289/4.V.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 132/2008 pentru ratificarea Memorandumului de înțelegere
dintre Ministerul Apărării al Republicii Bulgaria,
Ministerul Apărării al Republicii Cehe, Ministerul Apărării
al Republicii Estonia, Ministerul Apărării al Republicii
Finlanda, Guvernul Republicii Ungare, Ministerul Apărării
al Republicii Italiene, Ministerul Apărării al Republicii Letonia,
Ministerul Apărării al Republicii Lituania, ministrul apărării
al Regatului Țărilor de Jos, Ministerul Apărării al Regatului
Norvegiei, ministrul apărării naționale al Republicii Polone,
Guvernul României, Ministerul Apărării al Republicii Slovenia,
Guvernul Regatului Suediei și Departamentul Apărării
al Statelor Unite ale Americii privind Capabilitatea de transport
strategic aerian (SAC), deschis spre semnare la Luxemburg
la 14 februarie 2008, și a Scrisorii de confirmare
între participanții la SAC MoU cu privire la suspendarea
și reducerea unor costuri ale Programului
privind Capabilitatea de transport strategic aerian
și alocarea orelor de zbor neprevăzute în program
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 132 din
14 octombrie 2008 pentru ratificarea Memorandumului de înțelegere dintre
Ministerul Apărării al Republicii Bulgaria, Ministerul Apărării al Republicii Cehe,
Ministerul Apărării al Republicii Estonia, Ministerul Apărării al Republicii Finlanda,
Guvernul Republicii Ungare, Ministerul Apărării al Republicii Italiene, Ministerul
Apărării al Republicii Letonia, Ministerul Apărării al Republicii Lituania, ministrul
apărării al Regatului Țărilor de Jos, Ministerul Apărării al Regatului Norvegiei,
ministrul apărării naționale al Republicii Polone, Guvernul României, Ministerul
Apărării al Republicii Slovenia, Guvernul Regatului Suediei și Departamentul
Apărării al Statelor Unite ale Americii privind Capabilitatea de transport strategic
aerian (SAC), deschis spre semnare la Luxemburg la 14 februarie 2008, și a
Scrisorii de confirmare între participanții la SAC MoU cu privire la suspendarea și
reducerea unor costuri ale Programului privind Capabilitatea de transport strategic
aerian și alocarea orelor de zbor neprevăzute în program, publicată în Monitorul
Oficial al României, Partea I, nr. 756 din 10 noiembrie 2008.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 24 aprilie 2009.
Nr. 114.

MONITORUL OFICIAL AL ROMÂNIEI, PARTEA I, Nr. 289/4.V.2009
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 132/2008 pentru ratificarea
Memorandumului de înțelegere dintre Ministerul Apărării
al Republicii Bulgaria, Ministerul Apărării al Republicii Cehe,
Ministerul Apărării al Republicii Estonia, Ministerul Apărării
al Republicii Finlanda, Guvernul Republicii Ungare, Ministerul
Apărării al Republicii Italiene, Ministerul Apărării al Republicii
Letonia, Ministerul Apărării al Republicii Lituania, ministrul
apărării al Regatului Țărilor de Jos, Ministerul Apărării
al Regatului Norvegiei, ministrul apărării naționale
al Republicii Polone, Guvernul României, Ministerul Apărării
al Republicii Slovenia, Guvernul Regatului Suediei
și Departamentul Apărării al Statelor Unite ale Americii
privind Capabilitatea de transport strategic aerian (SAC),
deschis spre semnare la Luxemburg la 14 februarie 2008,
și a Scrisorii de confirmare între participanții la SAC MoU
cu privire la suspendarea și reducerea unor costuri
ale Programului privind Capabilitatea de transport strategic
aerian și alocarea orelor de zbor neprevăzute în program
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență a
Guvernului nr. 132/2008 pentru ratificarea Memorandumului de înțelegere dintre
Ministerul Apărării al Republicii Bulgaria, Ministerul Apărării al Republicii Cehe,
Ministerul Apărării al Republicii Estonia, Ministerul Apărării al Republicii Finlanda,
Guvernul Republicii Ungare, Ministerul Apărării al Republicii Italiene, Ministerul
Apărării al Republicii Letonia, Ministerul Apărării al Republicii Lituania, ministrul
apărării al Regatului Țărilor de Jos, Ministerul Apărării al Regatului Norvegiei,
ministrul apărării naționale al Republicii Polone, Guvernul României, Ministerul
Apărării al Republicii Slovenia, Guvernul Regatului Suediei și Departamentul
Apărării al Statelor Unite ale Americii privind Capabilitatea de transport strategic
aerian (SAC), deschis spre semnare la Luxemburg la 14 februarie 2008, și a
Scrisorii de confirmare între participanții la SAC MoU cu privire la suspendarea și
reducerea unor costuri ale Programului privind Capabilitatea de transport strategic
aerian și alocarea orelor de zbor neprevăzute în program și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 24 aprilie 2009.
Nr. 692.

3

4

MONITORUL OFICIAL AL ROMÂNIEI, PARTEA I, Nr. 289/4.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 480
din 2 aprilie 2009

referitoare la excepția de neconstituționalitate a dispozițiilor art. 101 alin. (3) lit. a)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 101 alin. (3) lit. a) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Iancu C. Toader în Dosarul nr. 174/301/2008
al Tribunalului București — Secția a IX-a contencios
administrativ și fiscal.
La apelul nominal se prezintă personal autorul excepției și
se constată lipsa celorlalte părți, față de care procedura de citare
a fost legal îndeplinită.
Cauza se află în stare de judecată.
Autorul excepției pune concluzii de respingere a acesteia,
reluând motivele invocate în fața instanței de drept comun.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 17 noiembrie 2008, pronunțată în Dosarul
nr. 174/301/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 101 alin. (3) lit. a) din Ordonanța de urgență
a Guvernului nr. 195/2002 privind circulația pe drumurile
publice, excepție ridicată de Iancu C. Toader în dosarul de mai
sus, având ca obiect anularea unui proces-verbal de
contravenție.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 1 alin. (3), ale art. 11, 15, 20,
21 și 25, precum și ale art. 6 paragraful 2 din Convenția pentru
apărarea drepturilor omului și a libertăților fundamentale,
deoarece prin instituirea sancțiunii contravenționale
complementare a suspendării dreptului de a conduce pentru o
perioadă de 60 de zile este limitat dreptul la liberă circulație. De
asemenea, autorul excepției face trimitere la dispozițiile art. 1
din Convenția Europeană din 3 iunie 1976 cu privire la efectele
internaționale ale interzicerii exercitării dreptului de a conduce
un vehicul cu motor și art. 6 lit. c) din anexa nr. 11 din aceeași
convenție referitoare la Fondul Comun al Infracțiunilor Rutiere,
act ratificat de România prin Legea nr. 126/1997, publicată în
Monitorul Oficial al României, Partea I, nr. 152 din 14 iulie 1997.
Cu privire la celelalte dispoziții constituționale și convenționale
invocate, autorul excepției nu a arătat în mod concret în ce
constă contrarietatea prevederilor legale criticate cu acestea.

Tribunalul București — Secția a IX-a contencios
administrativ și fiscal opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată în raport cu dispozițiile art. 15, art. 1 alin. (3),
art. 11, 20 și 25 din Constituția României, respectiv inadmisibilă
în raport de prevederile art. 21 din Legea fundamentală și art. 6
paragraful 2 din Convenția pentru apărarea drepturilor omului și
a libertăților fundamentale.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 101 alin. (3) lit. a) din Ordonanța de urgență a
Guvernului nr. 195/2002, republicată în Monitorul Oficial al
României, Partea I, nr. 670 din 3 august 2006, care au următorul
conținut:
— Art. 101 alin. (3) lit. a): ă(3) Constituie contravenție și se
sancționează cu amenda prevăzută în clasa a III-a de sancțiuni
și cu aplicarea sancțiunii contravenționale complementare a
suspendării dreptului de a conduce pentru o perioadă de 60 de
zile săvârșirea de către conducătorul de autovehicul sau tramvai
a următoarelor fapte:
a) nerespectarea regulilor privind prioritatea de trecere,
depășirea sau trecerea la culoarea roșie a semaforului, dacă
prin aceasta s-a produs un accident de circulație din care au
rezultat avarierea unui vehicul sau alte pagube materiale.”
Examinând excepția de neconstituționalitate, Curtea
constată că în ceea ce privește critica de neconstituționalitate
adusă prevederilor art. 101 alin. (3) lit. a) din Ordonanța de
urgență a Guvernului nr. 195/2002, prin raportare la dispozițiile
constituționale ale art. 25 care consacră dreptul la liberă
circulație, acestea din urmă nu au legătură cu dispozițiile de lege
contestate. Astfel, dreptul la liberă circulație vizează libertatea de
mișcare a cetățeanului, textul constituțional reglementând
ambele aspecte care formează acest drept fundamental, și
anume: libera circulație pe teritoriul României și libera circulație

MONITORUL OFICIAL AL ROMÂNIEI, PARTEA I, Nr. 289/4.V.2009
în afara teritoriului țării. Dreptul la liberă circulație, astfel cum
este reglementat de Constituția României, prin receptarea sa
din Pactul internațional privitor la drepturile civile și politice, nu
include și dreptul de a conduce autovehicule, respectiv de a
deține un permis de conducere auto în acest scop, prevederile
constituționale nefăcând referire și la mijloacele de transport prin
care se realizează libera circulație.
Ca urmare, fiecare cetățean poate folosi mijloacele de
transport pe care le consideră potrivite (rutiere, feroviare,
aeriene, fluviale, navale, mijloace de transport în comun sau
personale), cu respectarea, însă, a regulilor impuse prin actele
normative care reglementează utilizarea acestora. Stabilirea
unor astfel de reguli referitoare la circulația pe drumurile publice,
inclusiv în ceea ce privește reținerea permisului de conducere,
respectiv suspendarea exercitării dreptului de a conduce
autovehicule, are ca scop, potrivit art. 1 alin. (2) din Ordonanța
de urgență a Guvernului nr. 195/2002, ăasigurarea desfășurării
fluente și în siguranță a circulației pe drumurile publice, precum
și ocrotirea vieții, integrității corporale și a sănătății persoanelor
participante la trafic sau aflate în zona drumului public, protecția
drepturilor și intereselor legitime ale persoanelor respective [...]”
și nu este de natură să încalce, pentru motivele arătate, dreptul
fundamental reglementat de art. 25 din Constituție. De altfel, și
ălibera circulație”, prevăzută de textul constituțional invocat în
motivarea excepției, se desfășoară potrivit unor reguli stabilite

5

prin lege, reguli care au ca finalitate ocrotirea unor valori
economice și sociale, a drepturilor și libertăților cetățenilor,
precum și a unei normale desfășurări a relațiilor interstatale.
Cât privește referirea la dispozițiile Legii nr. 126/1997 pentru
ratificarea Convenției europene cu privire la efectele
internaționale ale interzicerii exercitării dreptului de a conduce
un vehicul cu motor, adoptată la Bruxelles la 3 iunie 1976,
Curtea constată că aspectele semnalate îmbracă elementele
specifice aplicării și interpretării legii, cu aplicabilitate directă a
dispozițiilor constituționale ale art. 20 alin. (2) potrivit cărora,
ăDacă există neconcordanțe între pactele și tratatele privitoare
la drepturile fundamentale ale omului, la care România este
parte, și legile interne, au prioritate reglementările internaționale,
cu excepția cazului în care Constituția sau legile interne conțin
dispoziții mai favorabile”. Așa fiind, excepția este din această
perspectivă inadmisibilă.
În sfârșit, referitor la celelalte prevederi constituționale și
convenționale invocate, Curtea constată că autorul excepției
s-a limitat doar la o simplă trimitere la acestea, fără a arăta în
mod concret în ce constă viciul de constituționalitate pretins
existent. Or, potrivit art. 10 alin. (2) din Legea nr. 47/1992 privind
organizarea și funcționarea Curții Constituționale, ăSesizările
trebuie făcute în formă scrisă și motivate”, și, pe cale de
consecință, și din această perspectivă excepția este
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 101 alin. (3) lit. a) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Iancu C. Toader în Dosarul nr. 174/301/2008 al Tribunalului
București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 481
din 2 aprilie 2009

referitoare la excepția de neconstituționalitate a dispozițiilor art. 54 alin. (1) și art. 79 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător

Antonia Constantin
Afrodita Laura Tutunaru

— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 54 alin. (1) și art. 79 alin. (1) din Ordonanța de
urgență a Guvernului nr. 195/2002 privind circulația pe drumurile
publice, excepție ridicată de Sorin Nicolae Toma în Dosarul

6

MONITORUL OFICIAL AL ROMÂNIEI, PARTEA I, Nr. 289/4.V.2009

nr. 1.966/299/2008 al Tribunalului București — Secția a IX-a
contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
deoarece aspectele criticate vizează aspecte ce excedează
competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2008, pronunțată în Dosarul
nr. 1.966/299/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 54 alin. (1) și art. 79 alin. (1) din Ordonanța
de urgență a Guvernului nr. 195/2002 privind circulația pe
drumurile publice, excepție ridicată de Sorin Nicolae Toma în
dosarul de mai sus având ca obiect anularea unui proces-verbal
de contravenție.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 15 alin. (1), deoarece, deși în
art. 54 alin. (1) din Ordonanța de urgență a Guvernului
nr. 195/2002 se face vorbire de manevra de ieșire dintr-un rând
de vehicule staționate sau de intrare într-un asemenea rând,
art. 108 alin. (1) lit. b) pct. 3 aplicat de agentul constatator nu
prevede vreo sancțiune pentru o astfel de manevră.
De asemenea, art. 79 alin. (1) din Ordonanța de urgență a
Guvernului nr. 195/2002 contravine aceluiași text constituțional,
întrucât nu prevede ce se întâmplă în situația în care un
conducător auto nu se prezintă la unitatea de poliție, deoarece
nu o poate face în absența celuilalt, care este în imposibilitate de
a se prezenta ori refuză să se prezinte.
Tribunalul București — Secția a IX-a contencios
administrativ și fiscal opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
inadmisibilă, deoarece în ceea ce privește art. 54 alin. (1) din
Ordonanța de urgență a Guvernului nr. 195/2002, autorul
excepției este nemulțumit de modul de aplicare și de interpretare
a legii, iar în ceea ce privește art. 79 alin. (1) este de observat
că textul a fost modificat prin Ordonanța de urgență a Guvernului
nr. 69/2007, nepreluând soluția legislativă anterioară referitoare
la obligația conducătorilor auto implicați într-un accident de a se
prezenta imediat la unitatea de poliție.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 54 alin. (1) și art. 79 alin. (1) din Ordonanța de
urgență a Guvernului nr. 195/2002, republicată în Monitorul
Oficial al României, Partea I, nr. 670 din 3 august 2006, care au
următorul conținut:
— Art. 54 alin. (1): ăConducătorul de vehicul care execută o
manevră de schimbare a direcției de mers, de ieșire dintr-un
rând de vehicule staționate sau de intrare într-un asemenea
rând, de trecere pe o altă bandă de circulație sau de virare spre
dreapta ori spre stânga sau care urmează să efectueze o
întoarcere ori să meargă cu spatele este obligat să semnalizeze
din timp și să se asigure că o poate face fără să perturbe
circulația sau să pună în pericol siguranța celorlalți participanți
la trafic.”;
— Art. 79 alin. (1): ăConducătorii de vehicule implicați într-un
accident de circulație în urma căruia au rezultat numai avarierea
vehiculelor și/sau alte pagube materiale sunt obligați:
a) să scoată imediat vehiculele în afara părții carosabile ori,
dacă starea vehiculelor nu permite acest lucru, să le deplaseze
cât mai aproape de bordură sau acostament, semnalizându-le
prezența;
b) să se prezinte la unitatea de poliție competentă pe raza
căreia s-a produs accidentul în termen de cel mult 24 de ore de
la producerea evenimentului pentru întocmirea documentelor de
constatare.”
Examinând excepția de neconstituționalitate, Curtea
constată că, în ceea ce privește excepția de neconstituționalitate
a dispozițiilor art. 54 alin. (1) din Ordonanța de urgență a
Guvernului nr. 195/2002, autorul excepției nu formulează o
veritabilă critică de neconstituționalitate, ci este nemulțumit de
modul de aplicare și de interpretare a textului de către agentul
constatator. Or, din această perspectivă excepția formulată este
inadmisibilă, întrucât sancționarea justă sau injustă pentru
efectuarea manevrei de ieșire dintr-un rând de vehicule
staționate sau de intrarea într-un asemenea rând este de
competența strictă a instanțelor judecătorești de drept comun,
singurele care, în conformitate cu dispozițiile art. 126 alin. (1)
din Constituție, sunt chemate să realizeze justiția.
Referitor la excepția de neconstituționalitate a dispozițiilor
art. 79 alin. (1) din Ordonanța de urgență a Guvernului
nr. 195/2002, Curtea constată că și aceasta este inadmisibilă,
întrucât autorul excepției desprinde concluzia neconformității
textului cu Legea fundamentală din faptul că nu prevede ce se
întâmplă într-un anume caz ce se poate ivi în realitatea socială.
Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta se
pronunță ăfără a putea modifica sau completa prevederile
supuse controlului”.

MONITORUL OFICIAL AL ROMÂNIEI, PARTEA I, Nr. 289/4.V.2009

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 54 alin. (1) și art. 79 alin. (1) din Ordonanța
de urgență a Guvernului nr. 195/2002 privind circulația pe drumurile publice, excepție ridicată de Sorin Nicolae Toma în Dosarul
nr. 1.966/299/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 482
din 2 aprilie 2009

referitoare la excepția de neconstituționalitate a dispozițiilor art. 500
din Codul de procedură penală
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 500 din Codul de procedură penală, excepție
ridicată de Ștefan Radu Bolocan în Dosarul nr. 9.064/303/2008
al Judecătoriei Sectorului 6 București.
La apelul nominal se prezintă, pentru autorul excepției,
domnul avocat Robert Toma Șaguna din cadrul Baroului
București, cu delegație la dosar. Procedura de citare a fost legal
îndeplinită.
Cauza se află în stare de judecată.
Apărătorul ales al autorului excepției pune concluzii de
admitere a acesteia, reluând motivele invocate la instanța de
drept comun.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 10 decembrie 2008, pronunțată în
Dosarul nr. 9.064/303/2008, Judecătoria Sectorului 6
București a sesizat Curtea Constituțională cu excepția de
neconstituționalitate a prevederilor art. 500 din Codul de
procedură penală, excepție ridicată de Ștefan Radu Bolocan
în dosarul de mai sus, având ca obiect soluționarea unei cereri
de reabilitare.

În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) și art. 24 alin. (1),
deoarece, deși sunt îndeplinite condițiile reabilitării judecătorești,
instanța suspendă examinarea cererii pentru că a fost pusă în
mișcare acțiunea penală pentru o altă faptă penală. Or,
inculpatul beneficiază de prezumția de nevinovăție pentru
această nouă infracțiune și simplul fapt că, spre deosebire de alți
condamnați, a introdus cererea de reabilitare mult după
împlinirea termenului prevăzut de art. 135 alin. 1 lit. a) din Codul
penal nu justifică măsura suspendării reglementată de textul
criticat. Din această perspectivă este discriminat în raport cu
condamnații mai diligenți, care între timp au fost reabilitați.
Judecătoria Sectorului 6 București opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate se aplică în mod egal tuturor celor aflați în situația
prevăzută de ipoteza normei legale, fără nicio discriminare pe
considerente arbitrare. Prin suspendarea cererii de reabilitare
titularul nu este considerat vinovat, instanța de judecată urmând
a stabili prin hotărâre definitivă cu privire la acest aspect.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentantului autorului excepției, concluziile

8

MONITORUL OFICIAL AL ROMÂNIEI, PARTEA I, Nr. 289/4.V.2009

procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 500 din Codul de procedură penală, cu
denumirea marginală Suspendarea examinării cererii, care au
următorul conținut: ăDacă înainte de soluționarea cererii de
reabilitare a fost pusă în mișcare acțiunea penală pentru o altă
infracțiune săvârșită de condamnat, examinarea cererii se
suspendă până la soluționarea definitivă a cauzei privitoare la
noua învinuire.”

Examinând excepția de neconstituționalitate, Curtea
constată că dispozițiile legale criticate au mai fost examinate din
perspectiva unor critici similare. Astfel, cu prilejul pronunțării
Deciziei nr. 601 din 19 iunie 2007, publicată în Monitorul Oficial
al României, Partea I, nr. 523 din 2 august 2007, Curtea
Constituțională a respins ca neîntemeiată excepția de
neconstituționalitate a dispozițiilor art. 500 din Codul de
procedură penală.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 500 din Codul de procedură penală, excepție ridicată de
Ștefan Radu Bolocan în Dosarul nr. 9.064/303/2008 al Judecătoriei Sectorului 6 București.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 483
din 2 aprilie 2009

referitoare la excepția de neconstituționalitate a dispozițiilor art. 111
din Codul de procedură civilă și art. 1073 din Codul civil
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 111 din Codul de procedură civilă și art. 1073
din Codul civil, excepție ridicată de Ecaterina Neamțu în Dosarul
nr. 1.666/200/2008 al Judecătoriei Buzău — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.

C U R T E A,

având în vedere actele și lucrările dosarului, reține următoarele:
Prin Încheierea din 27 noiembrie 2008, pronunțată în Dosarul
nr. 1.666/200/2008, Judecătoria Buzău — Secția civilă a
sesizat Curtea Constituțională cu excepția de
neconstituționalitate a dispozițiilor art. 111 din Codul de
procedură civilă și art. 1073 din Codul civil.
Excepția a fost ridicată de Ecaterina Neamțu într-o cauză
civilă având ca obiect o acțiune în constatare.
În motivarea excepției de neconstituționalitate autorul
excepției susține că dispozițiile art. 111 din Codul de procedură
civilă și art. 1073 din Codul civil încalcă prevederile
constituționale ale art. 1 alin. (5), art. 4 alin. (2), art. 15 alin. (2),
art. 16, art. 21, art. 24, art. 44, art. 53, art. 124 și art. 136. În
acest sens, arată că aceste dispoziții de lege creează premisele
unei exercitări abuzive a dreptului de a acționa în justiție, lăsând
loc la interpretări arbitrare și aplicarea lor greșită.
Instanța de judecată apreciază că excepția de
neconstituționalitate este neîntemeiată.

MONITORUL OFICIAL AL ROMÂNIEI, PARTEA I, Nr. 289/4.V.2009
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 111 din Codul de procedură civilă și art. 1073 din
Codul civil, cu următorul conținut:
— Art. 111 din Codul de procedură civilă: ăPartea care are
interes poate să facă cerere pentru constatarea existenței sau

9

neexistenței unui drept. Cererea nu poate fi primită dacă partea
poate cere realizarea dreptului.”;
— Art. 1073 din Codul civil: ăCreditorul are dreptul de a
dobândi îndeplinirea exactă a obligației, și în caz contrar are
dreptul la dezdăunare.”
Acest text de lege este raportat la prevederile constituționale
ale art. 1 alin. (5), art. 4 alin. (2), art. 15 alin. (2), art. 16, art. 21,
art. 24, art. 44, art. 53, art. 124 și art. 136.
Cu privire la aspectele invocate de autorul excepției, cum ar
fi acela că textele de lege criticate creează premisele unei
exercitări abuzive a dreptului de a acționa în justiție, lăsând loc
la interpretări arbitrare și aplicarea lor greșită, Curtea constată
că acestea nu pot fi primite, deoarece nu reprezintă veritabile
critici de neconstituționalitate.
Autorul excepției consideră că neconstituționalitatea lor este
determinată de modul în care instanța de judecată le-ar putea
interpreta și aplica.
Asemenea aspecte nu intră în competența de soluționare a
Curții Constituționale, care, potrivit art. 2 alin. (1) și (2) din Legea
nr. 47/1992, asigură controlul de constituționalitate prin raportare
la prevederile Constituției, interpretarea și aplicarea
reglementărilor legale revenind instanțelor judecătorești. În
aceste condiții, excepția de neconstituționalitate urmează să fie
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 111 din Codul de procedură civilă și
art. 1073 din Codul civil, excepție ridicată de Ecaterina Neamțu în Dosarul nr. 1.666/200/2008 al Judecătoriei Buzău — Secția
civilă.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 484
din 2 aprilie 2009

referitoare la excepția de neconstituționalitate a dispozițiilor art. 6 alin. 1 și 4, art. 70 alin. 2,
art. 172 alin. 1, art. 224 alin. 1 și 3 și art. 916 din Codul de procedură penală
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător

Iuliana Nedelcu
Afrodita Laura Tutunaru

— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 6 alin. 1 și 4, art. 70 alin. 2, art. 172 alin. 1,
art. 224 alin. 1 și 3 și art. 916 din Codul de procedură penală,
excepție ridicată de Marcel Bărbuț, Doina Cornelia Ștefani și

10

MONITORUL OFICIAL AL ROMÂNIEI, PARTEA I, Nr. 289/4.V.2009

Andrei Gheorghe în Dosarul nr. 3.080/108/2007 al Tribunalului
Arad — Secția penală.
La apelul nominal răspunde, pentru autorii excepției Marcel
Bărbuț și Doina Cornelia Ștefani, domnul avocat Răzvan
Doseanu din cadrul Baroului Bihor, cu delegație la dosar, și se
constată lipsa celorlalte părți, față de care procedura de citare a
fost legal îndeplinită.
Cauza se află în stare de judecată.
Reprezentantul autorilor Marcel Bărbuț și Doina Cornelia
Ștefani pune concluzii de admitere a acesteia așa cum a fost
formulată în fața instanței de drept comun.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere și la jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2008, pronunțată în Dosarul
nr. 3.080/108/2007, Tribunalul Arad — Secția penală a sesizat
Curtea Constituțională cu excepția de neconstituționalitate
a prevederilor art. 6 alin. 1 și 4, art. 70 alin. 2, art. 172 alin. 1,
art. 224 alin. 1 și 3 și art. 916 din Codul de procedură penală,
excepție ridicată de Marcel Bărbuț, Doina Cornelia Ștefani și
Andrei Gheorghe în dosarul de mai sus având ca obiect
soluționarea unei cauze penale.
În motivarea excepției de neconstituționalitate autorii
acesteia susțin că prevederile art. 916 din Codul de procedură
penală încalcă dispozițiile constituționale ale art. 26 referitoare
la Viața intimă, familială și privat, ale art. 53 referitoare la
Restrângerea exercițiului unor drepturi sau al unor libertăți, ale
art. 20 referitoare la Tratatele internaționale privind drepturile
omului și ale art. 8 din Convenția pentru apărarea drepturilor
omului și a libertăților fundamentale referitoare la Dreptul la
respectarea vieții private și de familie, deoarece înregistrările
efectuate de părți, spre deosebire de cele efectuate de organele
de stat, nu prezintă suficiente garanții contra unor aplicări
arbitrare. Aceeași concluzie s-ar desprinde și din jurisprudența
Curții Europene a Drepturilor Omului, potrivit căreia înregistrarea
și folosirea ca mijloc de probă a unor convorbiri fără autorizarea
unui reprezentant al autorităților judiciare constituie o violare a
art. 8 din Convenție.
De asemenea, art. 6 alin. 1 și 4, art. 70 alin. 2, art. 172 alin. 1
și art. 224 alin. 1 și 3 din Codul de procedură penală contravin
dispozițiilor constituționale ale art. 24 alin. (1) și (2) și art. 53,
precum și ale art. 6 paragraful 1 și paragraful 3 lit. c) și d) din
Convenția pentru apărarea drepturilor omului și a libertăților
fundamentale, deoarece în faza actelor premergătoare
apărătorul făptuitorului nu are dreptul să asiste la niciunul din
actele care se efectuează până la începerea urmăririi penale,
fiind lipsit de o minimă garanție a dreptului la apărare.
Tribunalul Arad — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente prin avocat, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. 1 și 4 cu denumirea marginală Garantarea
dreptului la apărare, art. 70 alin. 2 cu denumirea marginală
Întrebări și lămuriri prealabile, art. 172 alin. 1 cu denumirea
marginală Drepturile apărătorului, art. 224 alin. 1 și 3 cu
denumirea marginală Acte premergătoare și art. 916 cu
denumirea marginală Verificarea mijloacelor de probă, care au
următorul conținut:
— Art. 6 alin. 1 și 4: ăDreptul de apărare este garantat
învinuitului, inculpatului și celorlalte părți în tot cursul procesului
penal.[...]
Orice parte are dreptul să fie asistată de apărător în tot cursul
procesului penal.”;
— Art. 70 alin. 2: ăÎnvinuitului sau inculpatului i se aduc apoi
la cunoștință fapta care formează obiectul cauzei, încadrarea
juridică a acesteia, dreptul de a avea un apărător, precum și
dreptul de nu face nicio declarație, atrăgându-i-se totodată
atenția că ceea ce declară poate fi folosit împotriva sa. Dacă
învinuitul sau inculpatul dă o declarație, i se pune în vedere să
declare tot ce știe cu privire la fapta și la învinuirea ce i se aduce
în legătură cu aceasta.”;
— Art. 172 alin. 1: ăÎn cursul urmăririi penale, apărătorul
învinuitului sau inculpatului are dreptul să asiste la efectuarea
oricărui act de urmărire penală și poate formula cereri și depune
memorii. Lipsa apărătorului nu împiedică efectuarea actului de
urmărire penală, dacă există dovada că apărătorul a fost
încunoștințat de data și ora efectuării actului. Încunoștințarea se
face prin notificare telefonică, fax, internet sau prin alte
asemenea mijloace, încheindu-se în acest sens un procesverbal.”;
— Art. 224 alin. 1 și 3: ăÎn vederea începerii urmăririi penale,
organul de urmărire penală poate efectua acte
premergătoare.[...]
Procesul-verbal prin care se constată efectuarea unor acte
premergătoare poate constitui mijloc de proba.”;
— Art. 916: ăMijloacele de probă prevăzute în prezenta
secțiune pot fi supuse expertizei tehnice la cererea procurorului,
a părților sau din oficiu.
Înregistrările prevăzute în prezenta secțiune, efectuate de
părți sau de alte persoane, constituie mijloace de probă când
privesc propriile convorbiri sau comunicări pe care le-au purtat
cu terții. Orice alte înregistrări pot constitui mijloace de probă
dacă nu sunt interzise de lege.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 124 din
26 aprilie 2001, publicată în Monitorul Oficial al României,
Partea I, nr. 466 din 15 august 2001, Curtea Constituțională a
respins ca neîntemeiată excepția de neconstituționalitate a
dispozițiilor art. 224 și art. 172 alin. 1 din Codul de procedură
penală, iar cu prilejul pronunțării Deciziei nr. 593 din
21 septembrie 2006, publicată în Monitorul Oficial al României,
Partea I, nr. 856 din 19 octombrie 2006, a respins ca
neîntemeiată excepția de neconstituționalitate a dispozițiilor
art. 916 alin. 2 din Codul de procedură penală.

MONITORUL OFICIAL AL ROMÂNIEI, PARTEA I, Nr. 289/4.V.2009
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.
Distinct de considerentele acestora, Curtea mai constată
următoarele:
Actele premergătoare au o natură proprie, care nu poate fi
identificată sau subsumată naturii precise și bine determinate a
altor instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori procurorului cu privire la
oportunitatea începerii ori neînceperii urmăririi penale. Așa fiind,
aceste acte prin conținutul lor au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual a
actelor care trebuie îndeplinite sub hegemonia garanțiilor
impuse de faza urmăririi penale. Cu alte cuvinte, în cadrul

11

investigațiilor prealabile nu pot fi dispuse măsuri procesuale,
deoarece acestea se pot lua numai cu privire la învinuit sau
inculpat, ceea ce ar implica o urmărire penală începută.
În concluzie, este de necontestat că actele premergătoare
urmăririi penale sunt acte procedurale cu natură și
funcționalitate specifice plasate în afara procesului penal. Așa
fiind, aceasta este rațiunea pentru care legiuitorul nu este ținut
de vreun imperativ constituțional ori convențional de a institui în
sarcina organelor de cercetare și de urmărire penală obligația de
a garanta dreptul la apărare persoanelor audiate în scopul
determinat mai sus menționat, deoarece acestea nu au încă
nicio calitate procesuală.
Faptul că aceste acte capătă relevanță juridică prin
consemnarea într-un proces-verbal care constituie mijloc de
probă nu este de natură a afecta drepturile invocate, cu
precădere dreptul la apărare, deoarece partea interesată are la
îndemână o suită de garanții procesuale pentru a contesta
temeinicia acestora.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. 1 și 4, art. 70 alin. 2, art. 172 alin. 1, art. 224 alin. 1
și 3 și art. 916 din Codul de procedură penală, excepție ridicată de Marcel Bărbuț, Doina Cornelia Ștefani și Andrei Gheorghe în
Dosarul nr. 3.080/108/2007 al Tribunalului Arad — Secția penală.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 485
din 2 aprilie 2009

referitoare la excepția de neconstituționalitate a dispozițiilor art. 5 alin. (3) din Legea nr. 76/2008
privind organizarea și funcționarea Sistemului Național de Date Genetice Judiciare
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 5 alin. (3) din Legea nr. 76/2008 privind
organizarea și funcționarea Sistemului Național de Date
Genetice Judiciare, excepție ridicată de Lili Daniel Dediu în
Dosarul nr. 11.108/118/2008 al Tribunalului Constanța — Secția
penală.

La apelul nominal lipsește autorul excepției, față de care
procedura de citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca nefondată și
face trimitere la jurisprudența Curții Europene a Drepturilor
Omului.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2008, pronunțată în
Dosarul nr. 11.108/118/2008, Tribunalul Constanța — Secția
penală a sesizat Curtea Constituțională cu excepția de
neconstituționalitate a prevederilor art. 5 alin. (3) din Legea
nr. 76/2008 privind organizarea și funcționarea Sistemului

12

MONITORUL OFICIAL AL ROMÂNIEI, PARTEA I, Nr. 289/4.V.2009

Național de Date Genetice Judiciare, excepție ridicată de Lili
Daniel Dediu în dosarul de mai sus, având ca obiect
soluționarea unei cereri privind prelevarea de probe biologice,
formulate de un reprezentant al Ministerului Public.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 26 referitoare la Viața intimă,
familială și privată și ale art. 20 referitoare la Tratatele
internaționale privind drepturile omului, raportate la art. 8 din
Convenția pentru apărarea drepturilor omului și a libertăților
fundamentale referitoare la Dreptul la respectarea vieții private
și de familie, deoarece se realizează o ingerință a autorității
publice în viața privată, ingerință care nu este necesară într-o
societate democratică.
Tribunalul Constanța — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, deoarece, potrivit art. 1
alin. (1) din Legea nr. 76/2008, actul normativ are drept scop
instituirea Sistemului Național de Date Genetice Judiciare,
pentru prevenirea și combaterea unor infracțiuni prin care se
aduc atingeri grave drepturilor și libertăților fundamentale ale
persoanei, în special dreptului la viață și la integritate fizică și
psihică, precum și pentru identificarea cadavrelor cu identitate
necunoscută, a persoanelor dispărute sau a persoanelor
decedate în urma catastrofelor naturale, a accidentelor în masă,
a infracțiunilor de omor sau a actelor de terorism. Or, acest scop
răspunde pe deplin exigențelor prevăzute de art. 8 din
Convenția pentru apărarea drepturilor omului și a libertăților
fundamentale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5 alin. (3) din Legea nr. 76/2008 privind

organizarea și funcționarea Sistemului Național de Date
Genetice Judiciare, publicată în Monitorul Oficial al României,
Partea I, nr. 289 din 14 aprilie 2008, care au următorul conținut:
— Art. 5 alin. (3): ăÎn cazul în care persoana de la care
urmează să se recolteze probe biologice sau, în cazul minorului
cu vârsta cuprinsă între 14 și 18 ani, părinții ori reprezentantul
legal al acestuia nu își dau consimțământul, organul competent
să efectueze prelevarea informează instanța de judecată, care
va dispune cu privire la prelevarea sau, după caz, neprelevarea
probelor biologice fără acordul respectivelor persoane.”
Examinând excepția de neconstituționalitate, Curtea
constată că drepturile consacrate de art. 8 din Convenția pentru
apărarea drepturilor omului și a libertăților fundamentale nu sunt
drepturi absolute, ele putând fi supuse anumitor limitări ori
restricții din partea autorităților. Între componentele dreptului
proteguit de art. 8 din Convenție se regăsește respectarea
dreptului la viață privată, care însă poate fi supus anumitor
ingerințe cu condiția ca acestea să fie prevăzute de lege, să
urmărească un scop legitim, să apară ca necesare într-o
societate democratică, să privească un drept apărat de
Convenție și să fie proporționale cu scopul urmărit.
Așa fiind, este de necontestat faptul că toți participanții la
înfăptuirea actului de justiție au obligația de a se supune
principiului aflării adevărului. Ca o necesitate firească ce se
impune ca urmare a desfășurării instrucției penale, genotiparea
probelor biologice recoltate din câmpul infracțiunii, alături de
probele de referință recoltate de la persoanele ce fac parte din
cercul de suspecți, este o măsură necesară într-o societate
democratică.
Potrivit textului legal criticat, judecătorul, ca reprezentant al
autorității, în pofida absenței consimțământului celui vizat, are
dreptul să dispună cu privire la necesitatea prelevării de probe
biologice de la o anumită categorie de persoane, și anume
aceea a suspecților.
Or, pornind de la rațiunea reglementării care urmărește,
potrivit art. 1 alin. (1) din Legea nr. 76/2008, ăconstituirea
Sistemului Național de Date Genetice Judiciare, denumit în
continuare S.N.D.G.J., pentru prevenirea și combaterea unor
categorii de infracțiuni prin care se aduc atingeri grave
drepturilor și libertăților fundamentale ale persoanei, în special
dreptului la viață și la integritate fizică și psihică, precum și
pentru identificarea cadavrelor cu identitate necunoscută, a
persoanelor dispărute sau a persoanelor decedate în urma
catastrofelor naturale, a accidentelor în masă, a infracțiunilor de
omor sau a actelor de terorism”, este evident că scopul se
circumscrie pe deplin exigențelor impuse de art. 8 paragraful 2
din Convenția pentru apărarea drepturilor omului și a libertăților
fundamentale și de art. 53 din Constituție, amestecul autorității
în viața intimă și privată fiind justificat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. (3) din Legea nr. 76/2008 privind organizarea și
funcționarea Sistemului Național de Date Genetice Judiciare, excepție ridicată de Lili Daniel Dediu în Dosarul nr. 11.108/118/2008
al Tribunalului Constanța — Secția penală.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 289/4.V.2009

13

CURTEA CONSTITUȚIONALĂ

D E C I Z I A Nr. 488
din 2 aprilie 2009

referitoare la excepția de neconstituționalitate a dispozițiilor art. 486
din Codul de procedură penală
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 486 din Codul de procedură penală, excepție
ridicată din oficiu de Judecătoria Gura Humorului în Dosarul
nr. 1.663/237/2008 și în Dosarul nr. 1.592/237/2008 ale aceleiași
instanțe.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 50D/2009 și nr. 51D/2009 au conținut
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 51D/2009 la
Dosarul nr. 50D/2009, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 15 decembrie 2008, pronunțate în
dosarele nr. 1.663/237/2008 și nr. 1.592/237/2008, Judecătoria
Gura Humorului a sesizat Curtea Constituțională cu
excepția de neconstituționalitate a prevederilor art. 486 din
Codul de procedură penală.
Excepția a fost ridicată din oficiu, în dosarele de mai sus, de
instanța de judecată.
În motivarea excepției de neconstituționalitate se susține
că prevederile legale menționate încalcă dispozițiile
constituționale ale art. 16 alin. (1), art. 22 alin. (1), art. 23
alin. (11), art. 49 alin. (1) și art. 53, deoarece nu îi protejează pe
inculpații minori și promovează discriminarea. Prin judecarea
minorului, în situația în care în cauză sunt și inculpați majori, în
ședință publică se aduce atingere integrității psihice și morale a
acestuia.
Așa fiind, instanța de judecată consideră că se impune
declararea ca neconstituțional a art. 486 din Codul de procedură
penală și modificarea acestuia în sensul ca legea să prevadă
expres fie că inculpații minori se judecă separat de inculpații
majori, prin disjungerea cauzei în ceea ce-i privește, fie legea să
prevadă expres că inculpații minori, împreună cu cei majori din
aceeași cauză, să fie judecați în ședință separată nepublică.

Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată, deoarece textele legale
supuse controlului nu afectează regimul special de protecție a
tinerilor, ci constituie o concretizare a acestuia. De altfel, regulile
procedurale menționate sunt instituite în scopul protejării
inculpatului minor și pentru buna desfășurare a procesului penal.
În acest sens, în art. 486 teza a doua din Codul de procedură
penală se prevede că se aplică dispozițiile legale referitoare la
procedura în cauzele cu minori, în situația în care într-o cauză
sunt mai mulți inculpați, dintre care unii minori și alții majori.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională fost legal sesizată și este competentă,
potrivit dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 486 din Codul de procedură penală, cu
denumirea marginală Inculpați minori cu majori, care au
următorul conținut: ăCând în aceeași cauză sunt mai mulți
inculpați, dintre care unii minori și alții majori, instanța judecă în
compunerea prevăzută în art. 483 și după procedura obișnuită,
aplicând însă cu privire la inculpații minori dispozițiile cuprinse în
acest capitol.”
Examinând excepția de neconstituționalitate, Curtea
constată că, potrivit prevederilor art. 126 alin. (2) din Constituție,
ăCompetența instanțelor judecătorești și procedura de judecată
sunt prevăzute numai prin lege” și, ca atare, legiuitorul este
suveran în adoptarea regulilor de procedură, respectând,
evident, și celelalte principii și dispoziții constituționale.
Nu poate fi primită susținerea potrivit căreia prevederile
art. 486 din Codul de procedură penală afectează regimul
special de protecție a minorului consacrat de art. 49 alin. (1) din
Constituție, întrucât, dimpotrivă, dispozițiile legale criticate
reprezintă o măsură de protecție a minorului aflat în situația de
a fi judecat pentru o faptă penală.
Dincolo de eventualele argumente ce ar putea ține de fondul
excepției, Curtea constată că autorul excepției pornește de la o
premisă eronată constând în aceea că, atunci când în aceeași
cauză sunt judecați inculpați minori alături de inculpați majori,
ședința de judecată este publică. Or, textul nu dispune așa ceva,
cu atât mai mult cu cât prevede in terminis că instanța este
obligată să aplice cu privire la inculpații minori dispozițiile

14

MONITORUL OFICIAL AL ROMÂNIEI, PARTEA I, Nr. 289/4.V.2009

cuprinse în titlul IV cap. II din Codul de procedură penală, unde
în art. 485 alin. 2 se dispune indubitabil că ședința nu este
publică.
De altfel, aceste aspecte nu îmbracă forma unor veritabile
critici de neconstituționalitate, deoarece vizează modul de

interpretare și de aplicare a prevederilor art. 486 din Codul de
procedură penală. Corijarea textului pe această cale nu intră în
sfera de competență a instanței de contencios constituțional,
întrucât, potrivit art. 2 alin. (3) din Legea nr. 47/1992, Curtea nu
poate modifica articolul criticat în sensul avansat de autor.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 486 din Codul de procedură penală, excepție
ridicată din oficiu de Judecătoria Gura Humorului în Dosarul nr. 1.663/237/2008 și în Dosarul nr. 1.592/237/2008 ale aceleiași
instanțe.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 489
din 2 aprilie 2009

referitoare la excepția de neconstituționalitate a dispozițiilor art. 631 din Codul penal
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 631 din Codul penal, excepție ridicată de
Robert Tanko în Dosarul nr. 5.134/337/2008 al Judecătoriei
Zalău.
La apelul nominal lipsește autorul excepției, față de care
procedura de citare a fost legal îndeplinită.
La dosar, doamna avocat Mariana Ștefan din cadrul Baroului
București, în calitate de reprezentant al autorul excepției, cu
delegație la dosar, a depus o cerere prin care solicită acordarea
unui nou termen de judecată, deoarece trebuie să se prezinte la
alte instanțe din București, fiind angajată și în alte cauze.
Cu privire la cererea formulată, reprezentantul Ministerului
Public lasă la aprecierea Curții Constituționale decizia ce
urmează a fi luată.
Curtea, deliberând asupra cererii formulate, în temeiul art. 14
din Legea nr. 47/1992 și al art. 156 din Codul de procedură
civilă, dispune respingerea cererii de acordare a unui nou
termen de judecată.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarului, constată
următoarele:

Prin Încheierea din 19 decembrie 2008, pronunțată în
Dosarul nr. 5.134/337/2008, Judecătoria Zalău a sesizat
Curtea Constituțională cu excepția de neconstituționalitate
a prevederilor art. 631 din Codul penal, excepție ridicată de
Robert Tanko în dosarul de mai sus, având ca obiect
soluționarea unei cereri de înlocuire a pedepsei amenzii penale.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 22 referitoare la Dreptul la
viață și la integritate fizică și psihică, ale art. 23 alin. (1) și (12)
referitoare la inviolabilitatea libertății persoanei și la aplicarea
pedepselor numai în condițiile legii, ale art. 20 referitoare la
Tratatele internaționale privind drepturile omului, ale art. 53
referitoare la Restrângerea exercițiului unor drepturi sau al unor
libertăți, precum și ale art. 5 din Convenția pentru apărarea
drepturilor omului și a libertăților fundamentale referitoare la
Dreptul la libertate și siguranță, ale art. 1 din Protocolul nr. 4
adițional la convenție referitoare la Interzicerea privării de
libertate pentru datorii și ale art. 4 din Protocolul nr. 7 adițional
la aceeași convenție referitoare la Dreptul de a nu fi judecat sau
pedepsit de două ori. Astfel, articolul criticat nu îndeplinește
cerințele de claritate și previzibilitate, deoarece nu sunt
stabilitate criteriile în funcție de care se analizează reauacredință. De asemenea, încarcerarea unui persoane
condamnate la pedeapsa amenzii penale pe motiv că nu
execută sancțiunea nu se regăsește între cazurile limitativ
enumerate în art. 5 din Convenția pentru apărarea drepturilor
omului și a libertăților fundamentale, care justifică lipsirea de
libertate a unei persoane.
Individualizarea judiciară a pedepselor nu se poate face
ulterior soluționării raportului conflictual penal cu ocazia punerii
în executare a hotărârilor penale. A accepta o astfel de
posibilitate echivalează cu încălcarea principiului non bis in
idem.

MONITORUL OFICIAL AL ROMÂNIEI, PARTEA I, Nr. 289/4.V.2009
Nu în ultimul rând, interzicerea privării de libertate pentru
imposibilitatea de a executa o obligație contractuală trebuie, în
opinia autorului, extinsă și în cadrul obligațiilor de plată ce
rezultă dintr-un raport juridic de drept penal.
Judecătoria
Zalău
opinează
că
excepția
de
neconstituționalitate este neîntemeiată și are ca scop doar
tergiversarea soluționării cauzei.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 631 din Codul penal, cu denumirea marginală
Înlocuirea pedepsei amenzii, care au următorul conținut: ăDacă
cel condamnat se sustrage cu rea-credință de la executarea
amenzii, instanța poate înlocui această pedeapsă cu pedeapsa
închisorii în limitele prevăzute pentru infracțiunea săvârșită,
ținând seama de partea din amendă care a fost achitată.”
Examinând excepția de neconstituționalitate, Curtea
constată că dispozițiile legale criticate reglementează cu privire
la înlocuirea pedepsei amenzii penale cu pedeapsa închisorii în
limitele prevăzute pentru infracțiunea săvârșită și ținând seama
de partea din amendă care a fost achitată. Or, felurile și
întinderea pedepselor principale ce pot fi aplicate în materie
penală sunt, în virtutea art. 73 alin. (3) lit. h) din Constituție, o
creație a legiuitorului și este firesc ca acesta să determine nu
numai condițiile și sfera de incidență, ci și limitele acestora, care
presupune, între altele, și posibilitatea înlocuirii.
Autoritatea de lucru judecat în materie penală legitimează
aspectele referitoare la existența faptei, a persoanei care a
săvârșit-o și a vinovăției acesteia. Așa fiind, prin posibilitatea
înlocuirii unei modalități de executare nu se aduce atingere
principiului non bis in idem, legiuitorul fiind liber să întreprindă

15

măsurile necesare care, pe de o parte, să justifice o
individualizare a pedepsei mai eficientă și, pe de altă parte, să
combată sustragerea unei persoane vinovate de la tragerea la
răspunderea penală.
În ceea ce privește susținerea potrivit căreia încarcerarea
unei persoane condamnate la pedeapsa amenzii penale pe
motiv că nu execută sancțiunea ar contraveni dreptului la
libertate și siguranță consacrat de art. 5 din Convenția pentru
apărarea drepturilor omului și a libertăților fundamentale, care
permite numai în cadrul listei exhaustive privarea de libertate
licită, Curtea constată că aceasta nu poate fi primită, deoarece,
dimpotrivă, potrivit art. 5 paragraful 1 lit. a) din actul internațional
invocat, este permisă privarea licită care are ca bază o
condamnare pronunțată de un tribunal competent. De altfel, în
jurisprudența Curții Europene a Drepturilor Omului (Bamber
împotriva Regatului Unit al Marii Britanii din 14 decembrie 1988)
s-a statuat că încarcerarea dispusă ca urmare a revocării
eliberării condiționate, care se întemeiază pe condamnarea
inițială, este justificată o dată pentru totdeauna de această
condamnare, constituind, în consecință, o deținere legală în
limitele art. 5 paragraful 1 lit. a) din Convenție.
Așa fiind, înlocuirea pedepsei amenzii penale dispusă printr-o
hotărâre judecătorească satisface pe deplin exigențele
convenționale invocate, existând astfel o adevărată legătură de
cauzalitate între privarea de libertate și condamnare.
De asemenea, pentru ca dreptul scris să fie suficient de
precis trebuie ca să permită individului, prin parcurgerea la
nevoie, la o consultanță de specialitate, să prevadă, în mod
rezonabil, prin raportare la circumstanțele cauzei, consecințele
nefavorabile ale unei acțiuni determinate. Altfel spus, este
imperios necesar ca urmările unui anumit comportament social
al persoanei să rezulte cu certitudine din înseși dispozițiile legii
naționale. Or, sustragerea cu rea-credință de la executarea
amenzii penale dispuse printr-o hotărâre judecătorească de
condamnare nu comportă niciun fel de ambiguități care să
genereze neclaritate ori imprevizibilitate.
În sfârșit, în ce ceea privește propunerea autorului excepției
de a se extinde interzicerea privării de libertate pentru datorii și
în cadrul obligațiilor de plată ce rezultă dintr-un raport juridic de
drept penal, Curtea constată că aceasta nu poate fi primită
pentru simplul motiv că interdicția consacrată de art. 1 din
Protocolul nr. 4 adițional la Convenția pentru apărarea
drepturilor omului și a libertăților fundamentale vizează in
terminis doar imposibilitatea executării unei obligații contractuale
ca o excepție ce limitează domeniul de aplicare al dispozițiilor
art. 5 paragraful 1 lit. b) teza a doua referitoare la privarea de
libertate ordonată în vederea garantării executării unei obligații
impuse de lege, cum ar fi, de pildă, ordonarea unei detenții
pentru omiterea plății unei amenzi penale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 631 din Codul penal, excepție ridicată de Robert Tanko în
Dosarul nr. 5.134/337/2008 al Judecătoriei Zalău.
Definitivă și general obligatorie.
Pronunțată în ședința publică din data de 2 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

16

MONITORUL OFICIAL AL ROMÂNIEI, PARTEA I, Nr. 289/4.V.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru publicarea acceptării amendamentelor la Codul internațional
pentru construcția și echipamentul navelor pentru transportul în vrac
al produselor chimice periculoase (Codul IBC), adoptate de Organizația Maritimă Internațională
prin Rezoluția MSC.219(82) a Comitetului Securității Maritime din 8 decembrie 2006 și, respectiv,
prin Rezoluția MEPC.166(56) a Comitetului pentru Protecția Mediului Marin din 13 iulie 2007
În temeiul prevederilor art. 12 lit. b) și d) din Ordonanța Guvernului nr. 19/1997 privind transporturile, republicată, cu
modificările și completările ulterioare, ale art. 4 alin. (1) din Ordonanța Guvernului nr. 42/1997 privind transportul maritim și pe
căile navigabile interioare, republicată, cu modificările și completările ulterioare, și ale art. 2 pct. 18 și art. 5 alin. (4) din Hotărârea
Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările ulterioare,
ministrul transporturilor și infrastructurii emite următorul ordin:
Art. 1. — Se publică amendamentele la Codul internațional
pentru construcția și echipamentul navelor pentru transportul în
vrac al produselor chimice periculoase (Codul IBC), adoptate de
Organizația Maritimă Internațională prin Rezoluția MSC.219(82)
a Comitetului Securității Maritime din 8 decembrie 2006 și,
respectiv, prin Rezoluția MEPC.166(56) a Comitetului pentru
Protecția Mediului Marin din 13 iulie 2007, astfel cum a fost
rectificată conform Raportului Comitetului pentru Protecția

Mediului Marin privind cea de-a cincizeci și șasea sesiune a
sa — MEPC 56/23/Add.1/Corr.1 din 13 februarie 2008,
amendamente intrate în vigoare pentru România la data de
1 ianuarie 2009, prevăzute în anexa*) care face parte integrantă
din prezentul ordin.
Art. 2. — Autoritatea Navală Română va lua măsurile
necesare pentru punerea în aplicare a prezentului ordin.
Art. 3. — Prezentul ordin se publică în Monitorul Oficial al
României, Partea I.

p. Ministrul transporturilor și infrastructurii,
Marin Anton,
secretar de stat
București, 7 aprilie 2009.
Nr. 437.
*) Anexa se publică ulterior în Monitorul Oficial al României, Partea I, nr. 289 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 289/4.V.2009 conține 16 pagini.

Prețul: 3,20 lei

&JUYDGY|430112]
ISSN 1453—4495

