PARTEA I

Anul 177 (XXI) — Nr. 527

Joi, 30 iulie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

278.— Lege pentru ratificarea Acordului dintre Guvernul
României și Consiliul Federal Elvețian privind serviciile
aeriene regulate, semnat la București la 10 noiembrie
2008 ..........................................................................

2

Acord între Guvernul României și Consiliul Federal Elvețian
privind serviciile aeriene regulate ..............................

2–7

1.196. — Decret privind promulgarea Legii pentru ratificarea
Acordului dintre Guvernul României și Consiliul
Federal Elvețian privind serviciile aeriene regulate,
semnat la București la 10 noiembrie 2008 ................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
905.— Ordin al ministrului sănătății privind înființarea
Dispeceratului unic pentru centralizarea paturilor libere
care se asigură de către spitalele de urgență din
municipiul București pentru internarea pacienților
proveniți din unitățile de primire a urgențelor (UPU) sau
compartimentele de primire a urgențelor (CPU) ........

8–13

ACTE ALE UNIUNII NAȚIONALE A
PRACTICIENILOR ÎN INSOLVENȚĂ DIN ROMÂNIA
3. — Hotărâre pentru modificarea și completarea
Hotărârii Congresului Uniunii Naționale a Practicienilor
în Insolvență din România nr. 3/2007 privind
aprobarea Statutului de organizare și funcționare și a
Codului de etică profesională și disciplină ale Uniunii
Naționale a Practicienilor în Insolvență din România

14–16

2

MONITORUL OFICIAL AL ROMÂNIEI, PARTEA I, Nr. 527/30.VII.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Acordului dintre Guvernul României
și Consiliul Federal Elvețian privind serviciile aeriene regulate,
semnat la București la 10 noiembrie 2008
Parlamentul României adoptă prezenta lege.
Articol unic. — Se ratifică Acordul dintre Guvernul României și Consiliul
Federal Elvețian privind serviciile aeriene regulate, semnat la București la
10 noiembrie 2008.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 10 iulie 2009.
Nr. 278.

ACORD
între Guvernul României și Consiliul Federal Elvețian privind serviciile aeriene regulate
Guvernul României și Consiliul Federal Elvețian (denumite în continuare părți contractante),
dorind să promoveze un sistem internațional de aviație bazat pe competiție între companiile aeriene pe piață, cu un
minimum de intervenție și reglementare guvernamentală,
dorind să faciliteze extinderea oportunităților pentru serviciile aeriene internaționale,
recunoscând că serviciile aeriene internaționale competitive și eficiente contribuie la intensificarea comerțului, bunăstarea
consumatorilor și creșterea economică,
dorind să dea posibilitatea companiilor aeriene de a oferi publicului care dorește să călătorească și să expedieze mărfuri
o varietate de opțiuni ale serviciilor și dorind să încurajeze companiile particulare să dezvolte și să implementeze prețuri inovatoare
și competitive,
dorind să asigure cel mai ridicat grad de siguranță și securitate în serviciile aeriene internaționale și să reafirme grava lor
preocupare cu privire la acte sau amenințări împotriva securității aeronavelor, care pun în pericol siguranța persoanelor sau
proprietății, afectând negativ operarea serviciilor aeriene, și subminează încrederea publică în siguranța aviației civile,
fiind părți la Convenția aviației civile internaționale, deschisă pentru semnare la 7 decembrie 1944,
au convenit următoarele:
ARTICOLUL 1
Definiții

1. În scopul aplicării prezentului acord și a anexei sale, în
afara cazului în care s-a convenit altfel:
a) termenul Convenție înseamnă Convenția aviației civile
internaționale, deschisă pentru semnare la Chicago la
7 decembrie 1944, și include orice anexă adoptată în baza
art. 90 din această convenție și orice amendament al anexelor
sau Convenției în baza art. 90 și 94 din aceasta, în măsura în
care acele anexe și amendamente sunt aplicabile pentru ambele
părți contractante;
b) termenul autorități aeronautice înseamnă, în cazul
României, Ministerul Transporturilor și, în cazul Elveției, Oficiul
Federal al Aviației Civile ori, în ambele cazuri, orice persoană
sau organism autorizat să exercite funcțiile care revin în prezent
autorităților sus-menționate;
c) termenul companii aeriene desemnate înseamnă o
companie aeriană sau companiile aeriene pe care una dintre

părțile contractante le-a desemnat în conformitate cu art. 5 din
prezentul acord pentru operarea serviciilor aeriene convenite;
d) termenul servicii convenite înseamnă servicii aeriene pe
rutele specificate pentru transport de pasageri, marfă și poștă,
separat sau în combinație;
e) termenii serviciu aerian, serviciu aerian internațional,
companie aeriană și stop în scopuri necomerciale vor avea
înțelesul dat termenilor respectivi în art. 96 din Convenție;
f) termenul teritoriu în legătură cu un stat va avea înțelesul
care i s-a dat în art. 2 din Convenție;
g) termenul tarif înseamnă prețurile care trebuie plătite pentru
transportul pasagerilor, bagajelor și mărfii, precum și condițiile în
baza cărora sunt aplicate aceste prețuri, incluzând taxele de
comision și alte remunerări adiționale pentru agenție sau
vânzarea documentelor de transport, dar excluzând
remunerarea și condițiile pentru transportul poștei.

MONITORUL OFICIAL AL ROMÂNIEI, PARTEA I, Nr. 527/30.VII.2009
2. Anexa formează parte integrală a prezentului acord. Toate
referirile la prezentul acord vor include anexa, în afara situației
în care s-a convenit altfel în mod explicit.
ARTICOLUL 2
Acordarea drepturilor

1. Fiecare parte contractantă acordă celeilalte părți
contractante drepturile specificate în prezentul acord în scopul
de a opera servicii aeriene internaționale pe rutele specificate
în anexă. Aceste servicii și rute sunt denumite servicii convenite
și, respectiv, rute specificate.
2. Cu condiția respectării prevederilor prezentului acord,
companiile aeriene desemnate de fiecare parte contractantă se
vor bucura, în timp ce operează servicii aeriene internaționale,
de:
a) dreptul de a survola fără aterizare teritoriul celeilalte părți
contractante;
b) dreptul de a face opriri în teritoriul sus-menționat pentru
scopuri necomerciale;
c) alte drepturi specificate în prezentul acord.
3. Nicio prevedere din prezentul articol nu va putea fi
considerată a conferi companiilor aeriene desemnate de o parte
contractantă privilegiul de a îmbarca, pe teritoriul celeilalte părți
contractante, pasageri, bagaje, marfă și poștă transportate
pentru remunerare sau chirie și destinate unui alt punct din
teritoriul acelei părți contractante.
4. Dacă, datorită unui conflict armat, evoluțiilor sau
tulburărilor politice ori împrejurărilor speciale și neobișnuite,
companiile aeriene desemnate de una dintre părțile contractante
nu au posibilitatea să opereze un serviciu pe ruta lor normală,
cealaltă parte contractantă va depune toate eforturile posibile
pentru a facilita continuarea operării acestui serviciu prin
rearanjamente corespunzătoare ale acestor rute, incluzând
acordarea de drepturi pentru acel moment când ar putea fi
necesare pentru a facilita realizarea operațiunilor.
ARTICOLUL 3
Exercitarea drepturilor

1. Companiile desemnate se vor bucura de oportunități egale
și echitabile pentru a concura la efectuarea serviciilor agreate
în baza prezentului acord.
2. Niciuna dintre părțile contractante nu va restricționa
dreptul fiecărei companii aeriene desemnate de a transporta
trafic internațional între teritoriile respective ale părților
contractante sau între teritoriul unei părți contractante și teritorii
ale țărilor terțe.
3. Fiecare parte contractantă va permite companiilor aeriene
desemnate să determine frecvența și capacitatea serviciilor
aeriene internaționale pe care le oferă, pe baza considerentelor
comerciale de pe piață. În conformitate cu acest drept, niciuna
dintre părțile contractante nu va limita unilateral volumul
traficului, frecvența, numărul destinațiilor ori regularitatea
serviciilor sau tipul ori tipurile aeronavelor operate de companiile
aeriene desemnate de către cealaltă parte contractantă,
exceptând cazurile în care aceasta poate fi cerută pentru motive
vamale, tehnice, operaționale sau de protecție a mediului, în
conformitate cu art. 15 din Convenție.
ARTICOLUL 4
Aplicarea legilor și reglementărilor

1. Legile și reglementările unei părți contractante care
guvernează intrarea în, staționarea și plecarea de pe teritoriul
său a aeronavelor angajate în navigație aeriană internațională
sau zborul acestor aeronave deasupra acelui teritoriu se vor
aplica companiilor aeriene desemnate ale celeilalte părți
contractante.
2. Legile și reglementările unei părți contractante care
guvernează intrarea în, staționarea și plecarea de pe teritoriul
său a pasagerilor, echipajelor, bagajelor, mărfii sau poștei, cum

3

ar fi formalitățile privind intrarea, ieșirea, emigrarea și imigrarea,
precum și măsurile vamale și sanitare, se vor aplica pasagerilor,
echipajelor, bagajelor, mărfii sau poștei transportate de
aeronavele companiilor aeriene desemnate de către cealaltă
parte contractantă în timp ce ele se află în cadrul teritoriului
respectiv.
3. Niciuna dintre părțile contractante nu poate acorda vreun
privilegiu propriilor sale companii aeriene față de companiile
aeriene desemnate ale celeilalte părți contractante în aplicarea
legilor și reglementărilor la care se face referire în acest articol.
ARTICOLUL 5
Desemnarea și autorizația de operare

1. Fiecare parte contractantă va avea dreptul de a desemna
cât de multe companii aeriene dorește în scopul de a opera
serviciile agreate. Această desemnare va fi efectuată în virtutea
unei notificări scrise între autoritățile aeronautice ale celor două
părți contractante.
2. La primirea acestei desemnări și a unei cereri de la o
companie aeriană desemnată, autoritatea aeronautică a
celeilalte părți contractante va acorda fără întârziere companiei
aeriene desemnate autorizația de operare corespunzătoare, în
condițiile în care:
a) compania este stabilită în teritoriul părții contractante care
a desemnat-o și are o licență de operare în termen de validitate,
în conformitate cu legile aplicabile; și
b) compania aeriană este deținută și va continua să fie
deținută, direct sau prin proprietate majoritară, de către
România, Elveția ori de statele membre ale Uniunii Europene
și/sau de resortisanți din România, Elveția ori statele membre
ale Uniunii Europene și va fi controlată efectiv în orice moment
de către aceste state sau de către acești resortisanți; și
c) controlul de reglementare al acelei companii aeriene este
exercitat și menținut de către România, Elveția sau de un stat
membru al Uniunii Europene responsabil pentru emiterea
certificatului de operator aerian al acesteia, iar autoritatea
aeronautică relevantă este identificată în mod clar în
desemnare.
3. Autoritățile aeronautice ale unei părți contractante pot cere
companiilor aeriene desemnate de cealaltă parte contractantă
să dovedească faptul că sunt calificate să îndeplinească
condițiile prevăzute în baza legilor și reglementărilor aplicate în
mod normal de către acele autorități la operarea serviciilor
aeriene internaționale, în conformitate cu prevederile
Convenției.
4. Având autorizația de operare, conform paragrafului 2 al
prezentului articol, companiile aeriene desemnate pot oricând
să opereze serviciile convenite.
ARTICOLUL 6
Revocarea și suspendarea autorizației de operare

1. Fiecare parte contractantă va avea dreptul să revoce sau
să suspende o autorizație de operare pentru exercitarea
drepturilor specificate în art. 2 al prezentului acord de către
companiile aeriene desemnate de cealaltă parte contractantă
sau să impună acele condiții pe care le consideră necesare
pentru exercitarea unor astfel de drepturi, dacă:
a) compania aeriană nu este stabilită în teritoriul părții
contractante care a desemnat-o și nu are o licență de operare
în termen de validitate, în conformitate cu legile aplicabile; sau
b) compania aeriană nu este deținută și nu va continua să
fie deținută, în mod direct sau prin proprietate majoritară, de
către România, Elveția ori de statele membre ale Uniunii
Europene și/sau de resortisanți din România, Elveția ori statele
membre ale Uniunii Europene și nu va fi controlată efectiv în
orice moment de către aceste state sau de către acești
resortisanți; sau

4

MONITORUL OFICIAL AL ROMÂNIEI, PARTEA I, Nr. 527/30.VII.2009

c) controlul de reglementare al acelei companii aeriene nu
este exercitat și menținut de către România, Elveția sau de un
stat membru al Uniunii Europene responsabil pentru emiterea
certificatului de operator aerian al acesteia, iar autoritatea
aeronautică relevantă nu este identificată în mod clar în
desemnare; sau
d) companiile aeriene respective nu reușesc să se
conformeze sau au încălcat în mod serios legile ori
reglementările părții contractante care acordă aceste drepturi;
sau
e) companiile aeriene respective nu reușesc să opereze
serviciile convenite în conformitate cu condițiile prevăzute în
prezentul acord.
2. Acest drept va fi exercitat numai după consultarea cu
cealaltă parte contractantă, cu excepția cazului în care
revocarea imediată, suspendarea sau impunerea condițiilor
menționate în paragraful 1 al prezentului articol este esențială
pentru a preveni noi abateri de la legi și reglementări. O astfel
de consultare va începe cât mai repede posibil, dar nu mai târziu
de 15 zile de la data solicitării acesteia.
ARTICOLUL 7
Securitatea aviației

1. În conformitate cu drepturile și obligațiile care le revin
potrivit dreptului internațional, părțile contractante reafirmă că
obligația lor reciprocă de a proteja securitatea aeronautică civilă
împotriva actelor de intervenție ilicită face parte integrantă din
prezentul acord. Fără a limita aplicabilitatea generală a
drepturilor și obligațiilor care le revin potrivit dreptului
internațional, părțile contractante vor acționa în special în
conformitate cu prevederile Convenției referitoare la infracțiuni
și la anumite alte acte săvârșite la bordul aeronavelor, încheiată
la Tokyo la 14 septembrie 1963, ale Convenției pentru
reprimarea capturării ilicite a aeronavelor, semnată la Haga la
16 decembrie 1970, ale Convenției pentru reprimarea actelor
ilicite îndreptate contra securității aviației civile, încheiată la
Montreal la 23 septembrie 1971, ale Protocolului suplimentar la
aceasta pentru reprimarea actelor ilicite de violență la
aeroporturile care deservesc aviația civilă internațională și ale
oricărei altei convenții privind securitatea aeronautică la care
părțile contractante vor deveni părți.
2. Părțile contractante își vor acorda reciproc, la cerere, toată
asistența necesară pentru prevenirea actelor de capturare ilicită
a aeronavelor civile și a altor acte ilicite îndreptate împotriva
securității acestor aeronave, a pasagerilor și echipajelor lor, a
aeroporturilor și instalațiilor de navigație aeriană, precum și a
oricărei altei amenințări îndreptate împotriva securității aviației
civile.
3. În relațiile reciproce, părțile contractante vor acționa în
conformitate cu prevederile referitoare la securitatea
aeronautică, stabilite de Organizația Aviației Civile Internaționale
și desemnate ca anexe la Convenție, în măsura în care aceste
prevederi se aplică părților contractante; ele vor cere operatorilor
aeronavelor înmatriculate în statele lor sau operatorilor
aeronavelor care își au sediul principal ori reședința permanentă
pe teritoriile statelor lor, precum și operatorilor de aeroporturi
situate pe teritoriile statelor lor să acționeze în conformitate cu
aceste prevederi referitoare la securitatea aeronautică.
4. Fiecare parte contractantă este de acord că acestor
operatori de aeronave li se poate cere să respecte prevederile
privind securitatea aeronautică, la care se face referire în
paragraful 3 al prezentului articol, pretinse de cealaltă parte
contractantă la intrarea pe, ieșirea de pe sau în timp ce se află
pe teritoriul statului acestei celeilalte părți contractante. Fiecare
parte contractantă va garanta că pe teritoriul statului său se
aplică în mod efectiv măsuri adecvate pentru protecția
aeronavelor și pentru controlul pasagerilor, al echipajelor, al
bagajelor de mână și de cală, al mărfurilor și proviziilor de bord,
înainte și în timpul îmbarcării sau încărcării. Fiecare parte
contractantă va examina, de asemenea, în spirit favorabil, orice

cerere pentru măsuri speciale rezonabile de securitate, care îi
este adresată de către cealaltă parte contractantă pentru a face
față unei amenințări deosebite.
5. Atunci când se produce un incident sau există o
amenințare de săvârșire a unui act de capturare ilicită de
aeronave civile ori se săvârșesc alte acte ilicite îndreptate
împotriva securității acestor aeronave, a pasagerilor și
echipajelor lor, a aeroporturilor sau a instalațiilor de navigație
aeriană, părțile contractante se vor ajuta reciproc prin facilitarea
comunicațiilor și prin alte măsuri corespunzătoare, cu scopul de
a pune capăt rapid și în condiții de securitate acestui incident
sau acestei amenințări.
6. În cazul în care o parte contractantă are motive întemeiate
să creadă că cealaltă parte contractantă s-a abătut de la
respectarea prevederilor referitoare la securitatea aeronautică
din acest articol, autoritățile aeronautice ale oricăreia dintre
părțile contractante pot să ceară consultări imediate cu
autoritățile aeronautice ale celeilalte părți contractante.
Imposibilitatea de a ajunge la un acord satisfăcător într-un
interval de 15 zile de la data transmiterii unei astfel de cereri va
constitui temei pentru retragerea, revocarea, limitarea sau
impunerea de condiții privind autorizația de operare și permisele
tehnice ale companiilor aeriene ale acelei părți contractante. O
parte contractantă poate întreprinde o acțiune interimară înainte
de expirarea termenului de 15 zile, atunci când aceasta este
cerută de o urgență.
ARTICOLUL 8
Siguranța aviației

1. Fiecare parte contractantă va recunoaște ca fiind valabile,
în scopul de a opera serviciile convenite prevăzute în prezentul
acord, certificatele de aeronavigabilitate, certificatele de
competență și licențele emise sau validate de către cealaltă
parte contractantă și care sunt încă în vigoare, cu condiția ca
cerințele pentru astfel de certificate sau licențe să fie cel puțin
egale cu standardele minime care ar putea fi stabilite în
conformitate cu Convenția.
2. Fiecare parte contractantă poate totuși să refuze să
recunoască ca fiind valide pentru scopul de a zbura deasupra
propriului său teritoriu certificatele de competență și licențele
acordate sau validate pentru propriii săi cetățeni de către
cealaltă parte contractantă sau de către o țară terță.
3. Fiecare parte contractantă poate să ceară oricând
consultări cu privire la standardele de siguranță adoptate în orice
domeniu de către cealaltă parte contractantă, cu privire la
echipaje, aeronave sau la operarea lor. Aceste consultări vor
avea loc în decurs de 30 de zile de la data acelei cereri.
4. Dacă, în urma acestor consultări, o parte contractantă
constată că cealaltă parte contractantă nu menține și nu
administrează în mod efectiv, în orice astfel de domeniu,
standarde privind siguranța aviației care să fie cel puțin egale
cu standardele minime stabilite în acel moment în conformitate
cu prevederile Convenției, prima parte contractantă va notifica
celeilalte părți contractante aceste constatări și măsurile
considerate necesare pentru a se conforma cu acele standarde
minime, precum și faptul că această cealaltă parte contractantă
trebuie să întreprindă acțiuni corective adecvate în acest sens.
Dacă cealaltă parte contractantă nu reușește să întreprindă
acțiuni corective adecvate în decurs de 15 zile de la primirea
unei astfel de notificări sau într-o perioadă mai lungă care poate
fi convenită, aceasta va constitui temeiul pentru aplicarea
prevederilor art. 6 din prezentul acord.
5. Fără a aduce prejudicii obligațiilor menționate în art. 33
din Convenție, este stabilit că orice aeronavă operată de către
sau în baza unui aranjament de închiriere, în numele companiei
aeriene ori companiilor aeriene ale unei părți contractante, pe
rutele spre sau dinspre teritoriul celeilalte părți contractante,
poate, cât timp se află în limitele teritoriului celeilalte părți
contractante, să fie inspectată de către reprezentanții autorizați
ai celeilalte părți contractante, atât la bord, cât și împrejurul

MONITORUL OFICIAL AL ROMÂNIEI, PARTEA I, Nr. 527/30.VII.2009
aeronavei, pentru a se verifica atât valabilitatea documentelor
aeronavei, cât și a documentelor echipajului său, precum și
starea vizibilă a aeronavei și a echipamentului său (în acest
articol numită inspecție pe rampă), cu condiția ca aceasta să nu
producă o întârziere nejustificată.
6. Dacă orice astfel de inspecție pe rampă sau serii de
asemenea inspecții conduc la:
a) suspiciuni serioase privind faptul că o aeronavă sau
operarea unei aeronave nu corespunde cu standardele minime
stabilite în acel moment în conformitate cu prevederile
Convenției; sau
b) suspiciuni serioase privind lipsa de menținere și
administrare efectivă a standardelor de siguranță stabilite în acel
moment în conformitate cu prevederile Convenției,
partea contractantă care efectuează inspecția, în sensul art. 33
din Convenție, va putea să tragă concluzia că cerințele în baza
cărora certificatele sau licențele aeronavei ori echipajului acelei
aeronave au fost eliberate sau validate ori că cerințele în baza
cărora este operată aeronava nu sunt egale sau superioare
standardelor minime stabilite în conformitate cu prevederile
Convenției.
7. În eventualitatea în care accesul în scopul de a întreprinde
o inspecție pe rampă a unei aeronave operate de sau în numele
companiei ori companiilor aeriene ale uneia dintre părțile
contractante, în conformitate cu prevederile paragrafului 5 al
prezentului articol, este refuzat de către reprezentantul acelei
sau acelor companii aeriene, cealaltă parte contractantă va fi
liberă să aprecieze că există suspiciuni serioase, de tipul celor
la care se face referire în paragraful 6 al prezentului articol, și să
tragă concluziile menționate în acel paragraf.
8. Fiecare parte contractantă își rezervă dreptul de a
suspenda sau modifica imediat autorizația de operare a unei
companii ori a unor companii aeriene ale celeilalte părți
contractante, în cazul în care prima parte contractantă
concluzionează, fie în urma unei inspecții pe rampă, a unei serii
de inspecții pe rampă, a unui refuz al accesului pentru inspecție
pe rampă, fie a consultărilor sau în alt mod, că acțiunea imediată
este esențială pentru siguranța operării aeronavei.
9. Orice acțiune întreprinsă de către una dintre părțile
contractante în conformitate cu prevederile paragrafului 4 sau 8
al prezentului articol va fi suspendată în momentul în care
motivul întreprinderii acelei acțiuni încetează să existe.
ARTICOLUL 9
Exceptare de la taxe

1. Aeronavele operate pe serviciile aeriene internaționale de
către companiile aeriene desemnate de una dintre părțile
contractante, precum și echipamentul lor obișnuit, rezervele de
carburanți și lubrifianți, proviziile de bord, inclusiv alimentele,
băuturile și produsele din tutun transportate la bordul acelei
aeronave, vor fi admise fără plata drepturilor de import/export la
introducerea pe teritoriul celeilalte părți contractante, cu condiția
ca acel echipament, acele rezerve și provizii să rămână la bordul
aeronavelor până când acestea sunt reexportate.
2. Vor fi scutite de la plata drepturilor de import/export, cu
excepția taxelor corespunzătoare serviciului prestat:
a) proviziile de bord încărcate pe teritoriul unei părți
contractante, în cadrul limitelor fixate de către autoritățile părții
contractante respective, și care se intenționează să fie folosite
la bordul aeronavelor operate pe un serviciu internațional de
către compania aeriană desemnată de cealaltă parte
contractantă;
b) piesele de schimb și echipamentul obișnuit de bord
introduse în teritoriul unei părți contractante pentru întreținerea
sau repararea aeronavelor operate pe serviciile internaționale;
c) carburanții și lubrifianții destinați companiilor aeriene ale
unei părți contractante pentru alimentarea aeronavelor operate
pe serviciile internaționale, atunci când aceste provizii urmează
să fie folosite pe oricare parte a călătoriei efectuate deasupra
teritoriului părții contractante în care ele au fost luate la bord;

5

d) documentele necesare utilizate de către companiile
aeriene desemnate ale unei părți contractante, incluzând
documentele de transport, scrisorile de transport aerian și
materialele de reclamă, precum și vehiculele cu motor,
materialele și echipamentele care ar putea fi utilizate de către
companiile aeriene desemnate pentru scopuri comerciale și
operaționale în cadrul zonei aeroportului, cu condiția ca aceste
materiale și echipamente să servească transportului de pasageri
și marfă.
3. Echipamentul obișnuit de bord, precum și materialele și
proviziile reținute la bordul aeronavelor operate de către
companiile aeriene desemnate ale unei părți contractante pot fi
descărcate în teritoriul celeilalte părți contractante numai cu
aprobarea autorităților vamale din acel teritoriu. Într-un astfel de
caz, ele pot fi puse sub supravegherea acestor autorități până
când vor fi reexportate sau se va dispune altfel în conformitate
cu reglementările vamale.
4. Exceptările acordate în baza acestui articol vor fi
disponibile în situațiile în care companiile aeriene desemnate de
fiecare parte contractantă au încheiat aranjamente cu alte
companii aeriene pentru împrumutul sau transferul în teritoriul
celeilalte părți contractante al articolelor specificate în
paragrafele 1 și 2 ale acestui articol, cu condiția ca aceste din
urmă companii aeriene să se bucure de astfel de exceptări
acordate de cealaltă parte contractantă.
ARTICOLUL 10
Tranzit direct

Pasagerii, bagajele și marfa în tranzit direct prin zona unei
părți contractante și care nu părăsesc zona aeroportului
rezervată acestui scop vor face doar obiectul unui control foarte
simplificat, cu excepția situațiilor în care măsurile de securitate
împotriva violenței, pirateriei aeriene și contrabandei cu droguri
narcotice cer altfel.
Bagajele și marfa în tranzit direct vor fi exceptate de la plata
drepturilor de import/export.
ARTICOLUL 11
Taxele de utilizare

1. Fiecare parte contractantă va întreprinde toate eforturile
pentru a se asigura că taxele de utilizare impuse sau care se
permit a fi impuse de către autoritățile ei competente pentru
companiile aeriene desemnate de cealaltă parte contractantă
sunt juste și rezonabile. Acestea vor avea la bază principii
economice întemeiate.
2. Taxele pentru utilizarea aeroportului și a facilităților și
serviciilor de navigație aeriană oferite de una dintre părțile
contractante companiilor aeriene desemnate de cealaltă parte
contractantă nu vor fi mai mari decât cele plătite de către
aeronavele sale naționale care operează pe serviciile
internaționale regulate.
3. Fiecare parte contractantă va încuraja consultările dintre
autoritățile sau organismele de taxare competente din teritoriul
său și companiile aeriene desemnate care utilizează serviciile și
facilitățile și va încuraja autoritățile sau organismele de taxare
competente, precum și companiile aeriene desemnate să facă
schimb cu acele informații care ar putea fi necesare pentru a
permite o revedere corectă a rezonabilității taxelor, în
conformitate cu principiile menționate în paragrafele 1 și 2 ale
prezentului articol. Fiecare parte contractantă va încuraja
autoritățile de taxare competente să transmită utilizatorilor o
notificare rezonabilă a oricărei propuneri de schimbare a taxelor
de utilizare, pentru a le permite utilizatorilor să își exprime
punctele de vedere înainte de efectuarea schimbărilor.
ARTICOLUL 12
Activități comerciale

1. Companiile aeriene desemnate de o parte contractantă
vor
avea
permisiunea
să
mențină
reprezentanțe
corespunzătoare pe teritoriul celeilalte părți contractante. Aceste

6

MONITORUL OFICIAL AL ROMÂNIEI, PARTEA I, Nr. 527/30.VII.2009

reprezentanțe pot include personal comercial, operațional și
tehnic, care poate fi alcătuit din personal transferat sau angajat
local.
2. Pentru activitățile comerciale se va aplica principiul
reciprocității. Autoritățile competente ale fiecărei părți
contractante vor întreprinde toate măsurile necesare pentru a
se asigura că reprezentanțele companiilor aeriene desemnate
de cealaltă parte contractantă pot să își exercite activitățile într-o
manieră obișnuită.
3. În particular, fiecare parte contractantă acordă companiilor
aeriene desemnate de cealaltă parte contractantă dreptul de a
se angaja direct în vânzarea de transport aerian pe teritoriul său
și, la alegerea companiilor aeriene, prin agenții săi. Companiile
aeriene desemnate vor avea dreptul să vândă astfel de transport
și fiecare persoană va fi liberă să achiziționeze astfel de
transport, în moneda acelui teritoriu sau în moneda liber
convertibilă a altor țări.
4. Companiile aeriene desemnate ale fiecărei părți
contractante pot intra în aranjamente de piață, cum ar fi ăblocked
space”, ăcode sharing” sau alte aranjamente comerciale, cu
companiile celeilalte părți contractante sau cu companiile
aeriene din țările terțe, cu condiția ca acele companii aeriene să
dețină autorizația de operare corespunzătoare.
ARTICOLUL 13
Conversia și transferul veniturilor

Companiile aeriene desemnate vor avea dreptul să
convertească și să transmită în țările lor, la rata oficială de
schimb, surplusul de încasări ale sumelor plătite local în
proporția cuvenită pentru transportul de pasageri, bagaje, marfă
și poștă. Dacă plățile între părțile contractante sunt reglementate
printr-un acord special, acest acord special va fi aplicat.
ARTICOLUL 14
Tarife

1. Fiecare parte contractantă poate cere notificarea sau
înregistrarea la autoritățile sale aeronautice a tarifelor pentru
serviciile aeriene internaționale operate în baza prezentului
acord. O astfel de înregistrare nu va fi cerută să se facă cu mai
mult de 24 de ore înainte de data propusă pentru intrarea în
vigoare.
2. Fără a limita aplicarea concurenței generale și a legislației
consumului de către fiecare parte contractantă, intervențiile părții
contractante se vor limita la:
a) prevenirea tarifelor sau practicilor în mod nerezonabil
discriminatorii;
b) protejarea consumatorilor față de tarifele care sunt mărite
în mod nerezonabil sau sunt în mod nerezonabil restrictive, fie
datorită abuzului de o poziție dominantă, fie datorită practicilor
concertate între transportatorii aerieni; și
c) protejarea companiilor aeriene față de tarife care sunt
scăzute în mod artificial, datorită subsidiilor sau sprijinului
guvernamental direct ori indirect.
3. Nicio parte contractantă nu va lua măsuri unilaterale
pentru a preveni inaugurarea sau continuarea unui tarif propus
pentru a fi perceput ori care a fost perceput de către companiile
aeriene desemnate ale fiecărei părți contractante pentru
serviciile aeriene internaționale între teritoriile părților
contractante. Dacă oricare dintre părțile contractante crede că
vreun astfel de tarif nu este conform cu considerentele stabilite
în acest articol, ea va cere consultări și va notifica celeilalte părți
contractante motivele nemulțumirii sale în termen de 14 zile de
la primirea înregistrării. Aceste consultări nu se vor ține mai
târziu de 14 zile de la primirea cererii. În absența unui acord al
ambelor părți, tariful va intra în vigoare sau va continua să fie în
vigoare.

ARTICOLUL 15
Transmiterea orarelor

1. Fiecare parte contractantă poate cere notificarea la
autoritățile sale aeronautice a orarelor preconizate de către
companiile aeriene desemnate ale celeilalte părți contractante,
nu mai târziu de 30 de zile înainte de operarea serviciilor aeriene
convenite. Aceeași procedură se va aplica la oricare modificare
ulterioară.
2. Pentru zborurile suplimentare pe care companiile aeriene
desemnate ale unei părți contractante doresc să le opereze
pentru serviciile agreate în afara orarelor notificate va trebui să
se ceară anterior permisiunea de la autoritățile aeronautice ale
celeilalte părți contractante. O astfel de cerere va fi prezentată
în mod obișnuit cu cel puțin două zile lucrătoare înainte de
operarea acestor zboruri.
ARTICOLUL 16
Oferirea statisticilor

Autoritățile aeronautice ale ambelor părți contractante își vor
furniza reciproc, la cerere, statistici periodice sau alte informații
similare referitoare la traficul transportat pentru serviciile
convenite.
ARTICOLUL 17
Consultări

Fiecare parte contractantă poate să ceară oricând consultări
cu privire la implementarea, interpretarea, aplicarea sau
amendarea prezentului acord. Aceste consultări, care pot fi între
autoritățile aeronautice, vor începe cât mai curând posibil, dar nu
mai târziu de 60 de zile de la data primirii cererii scrise de către
cealaltă parte contractantă, în afară de cazul în care părțile
contractante au agreat altfel. Fiecare parte contractantă va
pregăti și va prezenta în timpul acestor consultări dovezi
relevante în sprijinul poziției sale, în scopul de a facilita decizii
în cunoștință de cauză, raționale și economice.
ARTICOLUL 18
Soluționarea disputelor

1. Orice diferend care apare în legătură cu prezentul acord,
care nu poate fi soluționat prin negocieri directe sau prin canale
diplomatice, va fi supus, la cererea oricărei părți contractante,
unui tribunal de arbitraj.
2. Într-un astfel de caz, fiecare parte contractantă va
nominaliza un arbitru și cei 2 arbitri vor numi un președinte,
având naționalitatea unui stat terț. Dacă în termen de două luni
după nominalizarea unui arbitru de către o parte contractantă
cealaltă parte contractantă nu a nominalizat propriul său arbitru
sau dacă în termen de o lună de la nominalizarea celui de-al
doilea arbitru ambii arbitri nu au convenit cu privire la numirea
președintelui, fiecare parte contractantă poate cere președintelui
Consiliului Organizației Aviației Civile Internaționale să
procedeze la nominalizările necesare.
3. Tribunalul de arbitraj își va determina propria procedură și
va decide cu privire la distribuirea costurilor procedurii.
4. Părțile contractante se vor conforma cu orice decizie luată
prin aplicarea prezentului articol.
ARTICOLUL 19
Modificări

1. Dacă oricare dintre părțile contractante consideră că
dorește să modifice orice prevedere a prezentului acord, o astfel
de modificare va intra în vigoare atunci când părțile contractante
își vor fi notificat reciproc îndeplinirea procedurilor constituționale.
2. Modificarea anexei la prezentul acord poate fi convenită
direct între autoritățile aeronautice ale părților contractante.
Modificările se vor aplica în mod provizoriu de la data când au

MONITORUL OFICIAL AL ROMÂNIEI, PARTEA I, Nr. 527/30.VII.2009
fost convenite și vor intra în vigoare atunci când au fost
confirmate printr-un schimb de note diplomatice.
3. În cazul încheierii unei convenții generale multilaterale
privind transportul aerian la care ambele părți contractante au
aderat, prezentul acord va fi modificat astfel încât să se
conformeze cu prevederile unei astfel de convenții.
ARTICOLUL 20

la 14 zile după data la care Organizația Aviației Civile
Internaționale va primi această comunicare.
ARTICOLUL 21
Înregistrarea

Prezentul acord și toate amendamentele la acesta vor fi
înregistrate la Organizația Aviației Civile Internaționale.

Încetare

1. Fiecare parte contractantă poate oricând să notifice în
scris celeilalte părți contractante decizia sa de a înceta prezentul
acord. O astfel de notificare va fi comunicată simultan
Organizației Aviației Civile Internaționale.
2. Acordul va înceta la sfârșitul unei perioade de orar în
timpul căreia se vor fi scurs 12 luni de la data primirii notificării,
în afară de cazul în care notificarea este retrasă prin înțelegere
mutuală înainte de expirarea acestei perioade.
3. În absența luării cunoștință de primire de către cealaltă
parte contractantă, notificarea va fi considerată ca fiind primită

7

ARTICOLUL 22
Intrarea în vigoare

Prezentul acord va intra în vigoare atunci când părțile
contractante își vor fi notificat reciproc îndeplinirea formalităților
lor constituționale cu privire la încheierea și intrarea în vigoare
a acordurilor internaționale.
La intrarea în vigoare, prezentul acord va înlocui Acordul
dintre Republica Socialistă România și Confederația Elvețiană
cu privire la transporturile aeriene civile din 14 iulie 1967.
Drept care, subsemnații, fiind pe deplin autorizați de
guvernele lor respective, au semnat prezentul acord.

Semnat în dublu exemplar la București la 10 noiembrie 2008, în limbile română, germană și engleză, toate cele 3 texte
fiind egal autentice. În caz de divergență de implementare, interpretare sau aplicare, textul în limba engleză va prevala.
Pentru Guvernul României,
Ludovic Orban,
ministrul transporturilor

Pentru Consiliul Federal Elvețian,
Livio Hürzeler,
ambasadorul Confederației Elvețiene la București
ANEXĂ

TA B E L D E R U T E

I. Rute pe care vor fi operate serviciile aeriene de către
companiile aeriene desemnate ale Elveției:
— din puncte în Elveția, via puncte intermediare, către
oricare punct sau puncte în România și către puncte mai departe
în Europa și Orientul Mijlociu.
II. Rute pe care vor fi operate serviciile aeriene de către
companiile aeriene desemnate ale României:
— din puncte în România, via puncte intermediare, către
oricare punct sau puncte în Elveția și către puncte mai departe
în Europa și Africa.
N O T E:

Companiile aeriene desemnate ale fiecărei părți contractante
pot, pe oricare sau pe toate zborurile și la opțiunea lor:
1. să opereze zboruri fie într-o direcție, fie în ambele direcții;
2. să combine diferite numere de zbor în cadrul unei
operațiuni cu o aeronavă;

3. să servească puncte intermediare sau puncte mai departe,
precum și puncte în teritoriile părților contractante aflate pe rute,
în orice combinație sau în orice ordine;
4. să omită opririle la oricare punct sau puncte;
5. să transfere trafic din oricare dintre aeronavele lor către
oricare altă aeronavă a lor, la oricare punct de pe rute; și
6. să servească puncte dinaintea oricărui punct în teritoriul
său, cu sau fără schimbarea aeronavei ori numărului de zbor, și
să facă reclamă acestor servicii ca fiind servicii directe,
fără limitări de direcție sau geografice și fără pierderea oricărui
drept de a transporta trafic permisibil în alt mod în baza
prezentului acord, cu condiția ca serviciul să deservească un
punct din teritoriul părții contractante care desemnează
companiile aeriene.

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Consiliul Federal Elvețian
privind serviciile aeriene regulate, semnat la București
la 10 noiembrie 2008
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului dintre
Guvernul României și Consiliul Federal Elvețian privind serviciile aeriene regulate,
semnat la București la 10 noiembrie 2008, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 iulie 2009.
Nr. 1.196

8

MONITORUL OFICIAL AL ROMÂNIEI, PARTEA I, Nr. 527/30.VII.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind înființarea Dispeceratului unic pentru centralizarea paturilor libere care se asigură
de către spitalele de urgență din municipiul București pentru internarea pacienților proveniți
din unitățile de primire a urgențelor (UPU) sau compartimentele de primire a urgențelor (CPU)
În baza Referatului de aprobare al subsecretarului de stat nr. I.B. 7.089 din 16 iulie 2009,
având în vedere prevederile art. 7 alin. (4) din Hotărârea Guvernului nr. 1.718/2008 privind organizarea și funcționarea
Ministerului Sănătății, cu modificările și completările ulterioare,
în temeiul art. II din Ordinul ministrului sănătății nr. 310/2009 pentru modificarea și completarea Ordinului ministrului
sănătății publice nr. 1.706/2007 privind conducerea și organizarea unităților și compartimentelor de primire a urgențelor,
ministrul sănătății emite următorul ordin:
Art. 1. — (1) Se înființează Dispeceratul unic pentru
centralizarea paturilor libere care se asigură de către spitalele de
urgență din municipiul București pentru internarea pacienților
proveniți din unitățile de primire a urgențelor (UPU) sau
compartimentele de primire a urgențelor (CPU).
(2) Dispeceratul unic pentru centralizarea paturilor libere care
se asigură de către spitalele de urgență din municipiul București
pentru internarea pacienților proveniți din UPU sau CPU,
denumit Dispecerat, este o structură fără personalitate juridică.
aflată în coordonarea Centrului Operativ pentru Situații de
Urgență din cadrul Ministerului Sănătății și care operează virtual
în cadrul unei platforme informatice, cu participarea unor unități
sanitare publice din municipiul București, prevăzute în anexa
nr. 1, care face parte integrantă din prezentul ordin.
(3) Platforma informatică este pusă la dispoziție de Serviciul
de Ambulanță al Municipiului București (SAMB), care asigură
echipamentele, programele și întreținerea acesteia, mai puțin

terminalele PC și legătura internet cu instituțiile care participă la
procesul de dispecerizare.
(4) Fiecare unitate sanitară publică care participă la procesul
de dispecerizare a paturilor libere care se asigură de către
spitalele de urgență din municipiul București va asigura un
terminal PC și o legătură internet pentru acesta în UPU/CPU
pentru a putea raporta paturile libere.
Art. 2. — Se aprobă Regulamentul de organizare și
funcționare al Dispeceratului unic pentru centralizarea paturilor
libere care se asigură de către spitalele de urgență din
municipiul București pentru internarea pacienților proveniți din
UPU sau CPU, prevăzut în anexa nr. 2, care face parte
integrantă din prezentul ordin.
Art. 3. — Platforma informatică se utilizează conform
Ghidului de utilizare a platformei informatice, prevăzut în anexa
nr. 3, care face parte integrantă din prezentul ordin.
Art. 4. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac

București, 16 iulie 2009.
Nr. 905.

ANEXA Nr. 1

L I S TA

unităților sanitare publice din municipiul București care participă la procesul de dispecerizare pentru centralizarea
paturilor libere care se asigură de către spitalele de urgență din municipiul București pentru internarea pacienților
proveniți din UPU sau CPU și care au drept de utilizare a platformei informatice
1. Spitalul Clinic de Urgență București
2. Spitalul Universitar de Urgență București
3. Spitalul Clinic de Urgență ăSf. Pantelimon”
4. Spitalul Universitar de Urgență ăElias”
5. Spitalul Clinic de Urgență ăSf. Ioan”
6. Spitalul Clinic de Urgență pentru Copii ăGrigore Alexandrescu”
7. Spitalul Clinic de Urgență pentru Copii ăMaria Sklodowska
Curie”
8. Spitalul Clinic de Urgențe Oftalmologice

9. Spitalul Clinic de Urgență Chirurgie Plastică, Reparatorie
și Arsuri
10. Institutul pentru Ocrotirea Mamei și Copilului ăProf. dr. Alfred
Rusescu”
11. Spitalul Clinic de Obstetrică-Ginecologie ăProf. dr. Panait
Sârbu”
12. Spitalul Clinic Filantropia
13. Spitalul Clinic Colentina
14. Spitalul Clinic ăSf. Maria”

MONITORUL OFICIAL AL ROMÂNIEI, PARTEA I, Nr. 527/30.VII.2009

9
ANEXA Nr. 2

REGULAMENT

de organizare și funcționare al Dispeceratului unic pentru centralizarea paturilor libere care se asigură
de către spitalele de urgență din municipiul București pentru internarea pacienților proveniți din UPU sau CPU
CAPITOLUL I
Organizare
Art. 1. — În sensul prezentului regulament, termenii de mai
jos au următorul înțeles:
1. platformă informatică — suportul tehnic și programele
informatice prin care se realizează procesul de dispecerizare;
2. coordonator — Centrul Operativ pentru Situații de Urgență
din cadrul Ministerului Sănătății, având rolul de coordonare
operativă, supraveghere și control al procesului de
dispecerizare. Accesul în cadrul platformei informatice de
dispecerizare se face utilizându-se drept de administrator;
3. administrator — Serviciul de Ambulanță al Municipiului
București (SAMB) prin Dispeceratul SAMB, și Serviciul Mobil de
Urgență, Reanimare și Descarcerare (SMURD) București, prin
Dispeceratul ISU—SMURD București. Aceștia, în calitate de
administratori ai platformei informatice, beneficiază de dreptul
de administrare asupra platformei informatice, precum și de
toate drepturile conferite de prezentul regulament, scopul
principal fiind acela de a putea vizualiza locurile libere din toate
unitățile sanitare publice din București, în scopul direcționării
ambulanțelor cu medic către spitalele care au locuri libere;
4. utilizator — unitatea sanitară publică care are acces în
cadrul platformei informatice pentru a putea introduce numărul
paturilor libere din cadrul fiecărei secții a spitalului și de a le
elimina pe măsura ocupării lor.
Art. 2. — (1) Toate UPU/CPU ale spitalelor care au fost
dotate cu stații radio în rețeaua TETRA au obligația să mențină
în stare de funcționare aceste stații, în UPU/CPU (în ăGrupul
Spitale”, subgrupul ăSpital Buc”), pentru a putea comunica cu
cei care au acces în sistemul TETRA. Stația va fi montată în
proximitatea operatoarei de la registratură sau triaj, care va avea
sarcina să o supravegheze și să răspundă cu promptitudine.
(2) În termen de 30 de zile de la intrarea în vigoare a
prezentului ordin, toate instituțiile participante la procedura de
dispecerizare vor instala câte un terminal în rețeaua de
cooperare ăI. C.” a Serviciului de Telecomunicații Speciale (STS)
în UPU/CPU, în proximitatea terminalului PC, pentru a putea
avea o legătură operativă securizată cu toți utilizatorii și
administratorii.
CAPITOLUL II
Funcționare
Art. 3. — (1) În UPU/CPU al fiecărui utilizator se va înființa un
registru de dispecerizare, care va fi înregistrat la registratura
instituției, va avea toate filele numerotate și ștampilate cu
ștampila UPU/CPU, iar pe ultima filă va avea inscripționat:
ăAcest registru conține un nr. de ....... file numerotate și
ștampilate”, cuvinte urmate de semnătura și parafa medicului
șef al UPU/CPU.
(2) În registrul prevăzut la alin. (1) se vor trece zilnic
următoarele: data și ora la care au fost introduse locurile libere
și orele la care au fost eliminate, precum și numele complet și
funcția celui care a făcut aceste operații. De asemenea, vor fi
consemnate eventualele disfuncționalități în operarea platformei
informatice, ora la care a fost sesizată problema, cui i-a fost
sesizată și ora remedierii.

(3) La începutul fiecărei gărzi/ture, medicul șef al UPU/CPU
sau medicul responsabil de gardă va nominaliza persoanele
care vor avea dreptul de a opera în cadrul dispecerizării.
Art. 4. — Administratorii vor consemna datele legate de
dispecerizarea locurilor libere în registrele proprii ale
dispeceratelor SAMB și, respectiv, ale Inspectoratului pentru
Situații de Urgență ăDealu Spirii” (ISU) — Serviciului Mobil de
Urgență, Reanimare și Descarcerare (SMURD) București.
Art. 5. — Fiecare administrator și fiecare utilizator vor primi
conturi și parole inițiale de acces în cadrul platformei informatice
de dispecerizare. După activarea contului, fiecare administrator
și fiecare utilizator își vor modifica parolele, introducând o parolă
proprie pentru a nu permite intrări neautorizate în sistem.
Periodic, la maximum 6 luni, aceste parole vor fi modificate din
motive de securitate.
Art. 6. — (1) În cursul dimineții, fiecare secție a spitalelor
nominalizate în anexa nr. 1 la ordin va elibera un număr de locuri
pentru a putea fi folosite pentru internarea urgențelor, astfel încât
la nivelul întregului spital acestea să totalizeze între 5% și 10%
din totalul locurilor spitalului.
(2) Aceste locuri vor fi comunicate de asistentele șefe ale
secțiilor către UPU/CPU până cel mai târziu la ora 13,00 a
aceleiași zile, pentru a putea fi introduse în sistem până cel mai
târziu la ora 13,30.
(3) Vor fi comunicate ca locuri libere cele existente fizic libere
la ora 13,00 și cele care vor fi eliberate în orele următoare (de
exemplu: externări, transferuri intra- și interspitalicești etc.).
(4) Locurile libere cu posibilitate de ventilație mecanică din
secțiile de terapie intensivă (STI) vor fi comunicate separat, din
totalul locurilor libere din STI.
(5) Persoanele desemnate la art. 3 alin. (3) vor introduce în
sistem datele transmise de secții și le vor consemna în registru.
(6) Pe măsura ocupării locurilor, secțiile vor transmite datele
către UPU/CPU, iar cei responsabili vor face modificările în
sistem și vor consemna în registru.
(7) Sunt interzise internările programate pe locurile asigurate
pentru urgență și raportate în sistem ca atare.
Art. 7. — Procedura de dispecerizare a locurilor libere se
aplică pentru urgențele cotidiene. În cazul unor evenimente cu
victime multiple sau de activare parțială ori totală a Planului
Roșu vor fi direcționați pacienți către spitale, indiferent dacă au
sau nu locuri libere.
Art. 8. — (1) Dispeceratele celor două servicii publice de
urgență prespitalicești, SAMB și SMURD București vor
direcționa ambulanțele cu medic, în funcție de locurile libere pe
fiecare specialitate și de gravitatea cazului, către cel mai
apropiat spital competent.
(2) Dacă pacientul este stabil, ambulanțele cu medic pot fi
direcționate și către un alt spital competent care are locuri libere,
dacă prin aceasta ambulanța nu este îndepărtată prea mult de
la stația/unitatea de bază.
(3) În cazul pacienților critici, aceștia pot fi transportați la cel
mai apropiat spital competent, chiar dacă nu are locuri libere,
cu acordul dispeceratului serviciului public de urgență
prespitalicesc, în vederea stabilizării lor. Ulterior, spitalul în
cauză îi poate transfera la un alt spital care are locuri libere, cu
sprijinul Dispeceratului SAMB, care îi va furniza date despre
spitalele care au locuri libere, în vederea organizării transferului
interclinic, conform Ordinului ministrului sănătății publice

10

MONITORUL OFICIAL AL ROMÂNIEI, PARTEA I, Nr. 527/30.VII.2009

nr. 1.091/2006 privind aprobarea protocoalelor de transfer
interclinic al pacientului critic, publicat în Monitorul Oficial al
României, Partea I, nr. 775 din 13 septembrie 2006.
(4) Prevederile prezentului regulament nu se aplică
echipajelor de prim ajutor ale SMURD sau ambulanțelor tip B2
cu asistent ale SAMB, care vor transporta pacientul la cel mai
apropiat spital competent.
(5) Prin derogare de la prevederile alin. (4), pentru pacienții
stabili, cu aprobarea medicului coordonator al Dispeceratului
SAMB, ambulanțele tip B2 cu asistent ale SAMB pot fi
direcționate și către un alt spital competent care are locuri libere.
(6) În cazul pacienților critici dispeceratele SAMB și ISU—
SMURD București au obligația să anunțe prin radio (în rețeaua
TETRA) sau telefonic (în rețeaua ăI. C.”) UPU/CPU-ul de
destinație despre momentul estimat al sosirii echipajului și o
scurtă prezentare a cazului.
Art. 9. — În cazul unor dificultăți de utilizare a platformei
informatice se va proceda astfel:
a) utilizatorul va informa Dispeceratul SAMB despre
problema în cauză, în scopul remedierii ei, se va consemna în
registrul propriu datele prevăzute la art. 3 alin. (2);
b) Dispeceratul SAMB, ca administrator și responsabil al
întreținerii platformei informatice a Dispeceratului, va întreprinde
toate măsurile pentru remedierea problemei;
c) Dispeceratul SAMB va comunica utilizatorului care a
sesizat problema momentul remedierii ei;
d) în cazul în care problema este identificată ca fiind locală,
a utilizatorului, în sensul unei probleme la terminalul PC sau la
legătura internet, utilizatorul va fi informat și va remedia
problema în cel mai scurt timp;
e) în cazul în care Dispeceratul SAMB nu poate fi contactat,
va fi informat despre problemă al doilea administrator,
Dispeceratul ISU—SMURD București, care va informa pe
canale specifice Dispeceratul SAMB în scopul remedierii
problemei.

Art. 10. — În cazul în care platforma informatică a
Dispeceratului nu poate fi accesată, utilizatorul în cauză va
comunica telefonic (în rețeaua ăI. C.”) dispeceratelor SAMB și
ISU—SMURD București lista paturilor libere, pentru ca acestea
să își desfășoare în bune condiții procesul de direcționare a
cazurilor către spitale.
CAPITOLUL III
Coordonare și monitorizare
Art. 11. — Ministerul Sănătății, prin Centrul Operativ pentru
Situații de Urgență, desfășoară activitatea de coordonare și
monitorizare a activității de dispecerizare a paturilor libere
raportate de spitalele publice din municipiul București.
Art. 12. — (1) Centrul Operativ pentru Situații de Urgență
dispune organizarea unor ședințe de analiză a activității de
dispecerizare în scopul îmbunătățirii acesteia, cu participarea
reprezentanților administratorilor și utilizatorilor.
(2) În primele 6 luni ședințele se vor organiza lunar, iar
ulterior se vor organiza trimestrial, precum și ori de câte ori va fi
nevoie.
Art. 13. — Centrul Operativ pentru Situații de Urgență poate
solicita, în baza propriilor constatări sau la sesizarea unuia dintre
administratori, efectuarea de controale la utilizatorii care nu
comunică sau comunică eronat numărul locurilor libere.
CAPITOLUL IV
Dispoziții finale
Art. 14. — Lista utilizatorilor programului informatic se poate
modifica periodic, în funcție de numărul acestora sau de secțiile
pe care un utilizator le are în structură la un moment dat, cu
aprobarea coordonatorului și informarea administratorilor.
Art. 15. — Raportarea eronată sau neraportarea locurilor
libere atrage răspunderea administrativă, civilă sau penală,
după caz.

ANEXA Nr. 3

GHID

de utilizare a platformei informatice
1. Descriere generală
Aplicația de monitorizare a numărului de paturi disponibile
din spitale este o componentă a sistemului DISPEC, scopul
aplicației fiind asistarea personalului coordonator din cadrul
Serviciului de Ambulanță al Municipiului București (SAMB), al
Serviciului Mobil de Urgență, Reanimare și Descarcerare
(SMURD) și al Ministerului Sănătății (MS), respectiv a
operatorilor din dispeceratul spitalelor în procesul de îndrumare
a echipajelor cu bolnav în mașină către spitalele care dispun de
paturi pentru primirea pacientului/pacienților. Se urmăresc în
acest fel eliminarea situațiilor în care pacientul trebuie
transportat de la un spital la altul din lipsă de locuri și
optimizarea activității de tratare a urgențelor medicale.
2. Detalii tehnice
a) Post utilizator: MS, SMURD București și spital din
municipiul București:
— un PC cu acces la internet;
— un browser web;

— adresa site-ului este http://82.76.46.50:53053/Ambulance
b) Post utilizator în cadrul SAMB:
— un PC în rețeaua internă a SAMB (nu este necesar să
aibă acces la internet);
— un browser web;
— adresa site-ului este http://89.0.0.86:8080/Ambulance
3. Fluxul informațional
Spitalele accesează prin intermediul internetului site-ul web
pus la dispoziție de SAMB pentru înregistrarea numărului de
paturi. Fiecare spital va completa periodic numărul de paturi
libere pe secții. Aceste informații sunt înregistrate într-o bază de
date. Utilizatorii cu profil de coordonator din cadrul MS, SAMB
și SMURD București vizualizează cu ajutorul unui browser web
numărul de paturi pe spitale și secții. Reactualizarea informațiilor
din pagina de vizualizare a numărului de paturi se va face în
mod automat, pe măsură ce acestea sunt modificate în sistem
de către operatorii de la spitale.

MONITORUL OFICIAL AL ROMÂNIEI, PARTEA I, Nr. 527/30.VII.2009

11

Fluxul informațional în sistem este evidențiat și în figura de mai jos:

4. Descrierea aplicației
Aplicația își propune să ofere personalului cu rol de
coordonator aparținând SAMB, SMURD București și MS,
precum și operatorilor din spitale accesul în timp real la
informațiile privind numărul de paturi libere din spitale, cu
separare pe secții. Aceste informații sunt utile pentru îndrumarea
eficientă a echipajelor aflate pe teren, în misiune.
Există 3 entități cu drept de administrare (MS, SAMB,
SMURD București) a sistemului, fiecare dintre entități având mai
mulți utilizatori definiți pentru întreținerea și monitorizarea
funcționării sistemului.
Pentru fiecare instituție (MS, SAMB, SMURD București,
spitale) se definesc mai mulți utilizatori cu parolă distinctă și
drepturi specifice profilului de utilizator. Toți utilizatorii, atât
administratorii, cât și utilizatorii obișnuiți, vor folosi un browser
pentru realizarea sarcinilor specifice.
Administrarea nomenclatoarelor care asigură suportul pentru
buna funcționare a aplicației, precum și administrarea conturilor
utilizator revin utilizatorilor cu drept de administrare din cele
3 entități: MS, SAMB, SMURD București. În acest sens, se vor
folosi funcționalitățile puse la dispoziție de aplicație.
Zone sau arii de lucru:
A. MS, SAMB, SMURD București (cu rol de administrare și
coordonare)
La nivelul acestor arii vor fi două tipuri de operare:
administratori și coordonatori.
Administratorul are la dispoziție următoarele funcționalități:
— gestionarea conturilor utilizatorilor:
• adăugare utilizator;

• schimbare parolă și nume utilizator;
• ștergere utilizator;
— vizualizarea secțiilor spitalelor cu paturile disponibile ale
acestora.
Coordonatorul are acces la o pagină care arată mereu
numărul de paturi libere din secții pentru fiecare spital. Aceste
informații vor fi afișate împreună pe o singură pagină care va fi
reactualizată automat, pe măsură ce informațiile în sistem sunt
modificate.
Coordonatorul are la dispoziție următoarele funcționalități:
— modificarea contului propriu;
— monitorizarea și filtrarea avansată a secțiilor și spitalelor.
În cadrul aplicației, coordonatorul are la dispoziție
posibilitatea de filtrare a secțiilor și spitalelor, căutarea/filtrarea
fiind de mai multe tipuri:
— filtrare după tipurile de secții;
— filtrare după spital;
— filtrare după tipul spitalului;
— filtrare după gradul de ocupare.
Coordonatorul are posibilitatea de a vedea în ecranul
aplicației și gradul de actualitate al informațiilor, aplicația
precizând intervalul de timp de când o anumită informație nu a
mai fost actualizată (de exemplu: nr. de paturi transmise de
spitalul X nu a fost actualizat de 2 zile, 3 ore și 10 minute).
B. Spitale (cu rol de introducere/actualizare a informațiilor)
Utilizatorul asociat unui spital (operator) poate să actualizeze
numărul de paturi din fiecare secție a spitalului respectiv și nu
are posibilitatea de vizualizare sau modificare a datelor
aparținând unui alt spital.

12

MONITORUL OFICIAL AL ROMÂNIEI, PARTEA I, Nr. 527/30.VII.2009

Toți utilizatorii își pot schimba parola; se recomandă ca
modificarea ei să fie efectuată periodic din motive de securitate.
Reactualizarea paginii se face automat. În funcție de
informațiile afișate în această fereastră, personalul coordonator
din cadrul SAMB și SMURD București va îndruma echipajul cu
bolnav în mașină către spitalul potrivit.
NOTĂ:

Listă de spitale, secții și numărul total de paturi disponibile la
nivelul fiecărei secții sunt informații care provin din lista aprobată
de MS și avizată de Direcția de Sănătate Publică. Actualizarea
ei conduce și la actualizarea listei în cadrul aplicației;
administratorii sau operatorii din spitale nu au drepturi de
modificare a listei de spitale sau secții decât în condițiile
precizate în regulamentul prevăzut în anexa nr. 2 la ordin.
5. Utilizarea aplicației
Aplicația este structurată în două zone de lucru aferente
MS/SMURD/SAMB și, respectiv, spitalelor, utilizatorii încadrându-se
în 3 categorii: administratori, coordonatori și operatori.
Acest capitol are drept scop prezentarea funcționalităților și
interfeței grafice pentru utilizatorii folosind cele 3 profile.
5.1. Profilul administrator

Pentru accesarea aplicației se utilizează un browser web
unde se introduce adresa: http://82.76.46.50:53053/Ambulance
sau http://89.0.0.86:8080/Ambulance. La apariția paginii web se
introduce pentru autentificare nume utilizator și parolă.
După introducerea acestor date se accesează butonul
Autentificare și, în cazul în care utilizatorul este autentificat cu
succes, aplicația afișează ecranul de utilizare a aplicației. Dacă
utilizatorul și parola nu sunt acceptate de sistem, aplicația
afișează un ecran de informare (Utilizator sau parolă incorectă).
Pe fiecare ecran al aplicației se afișează utilizatorul conectat
în zona din dreapta sus a paginii. Pentru administratorul
aplicației sunt disponibile următoarele funcționalități/ecrane:
— Vizualizare — pentru vizualizarea numărului de paturi
libere pe spitale și secții;
— Utilizatori — pentru gestionarea utilizatorilor;
— Audit — pentru urmărirea evoluției în timp a numărului de
paturi libere pe spitale și secții;
— Cont — pentru schimbarea datelor de identificare sau a
parolei utilizatorului;
— Ieșire — pentru ieșirea din aplicație.
Vizualizare
În această pagină utilizatorul are posibilitatea să vadă
numărul de paturi libere pe spitale și secții, fără posibilitatea de
a efectua modificări ale informațiilor afișate. Această pagină îi
dă administratorului posibilitatea să gestioneze utilizatorii care
au acces la aplicație. Administratorul are dreptul de a defini noi
utilizatori pentru spitale și pentru entitatea proprie pe care o
reprezintă. Spre exemplu, utilizatorii cu drept de administrator
din SAMB nu pot efectua modificări (adăugare, modificare,
ștergere) pentru alți utilizatori decât cei definiți în SAMB sau
spitale. Această limitare este impusă pentru ca administratorii
din entitățile SAMB, SMURD București sau MS să nu efectueze

modificări asupra altor conturi de administrator decât cele
proprii.
Pentru introducerea unui nou utilizator, se accesează
ăUtilizator Nou” din partea de sus a paginii. În acest fel aplicația
deschide un nou ecran dedicat definirii unui nou utilizator.
În câmpul ăNume” se introduce numele persoanei utilizator în
clar (de exemplu: Marian Ionescu). Câmpul ăVizualizare” este
un check-box care, dacă este bifat, specifică faptul că noul
utilizator are doar drepturi de vizualizare (asociate cu un
coordonator). Bifarea acestui check-box duce la inactivarea
câmpului ăNume Spital”, pentru că utilizatorii din cadrul spitalelor
nu au acces la profilul coordonator, putând fi definiți doar ca
operatori.
Pentru utilizatorii din cadrul unui spital se lasă nebifat checkbox-ul ăVizualizare” și se selectează spitalul de care aparține
utilizatorul. În câmpul ăUtilizatorID” se introduce codul
utilizatorului cu care se intră în aplicație (de exemplu: marian80).
După introducerea tuturor datelor se apasă butonul ăSalvează”.
Parola implicită a unui utilizator nou este user. După prima
conectare se recomandă ca utilizatorul să își schimbe parola cu
una personală (de preferință mai lungă de 5 caractere).
Pentru modificarea informațiilor despre un utilizator,
administratorul accesează opțiunea de editare din dreptul
utilizatorului de pe pagina cu utilizatori. Aplicația va afișa pagina
de modificare a datelor despre utilizator.
Se pot modifica câmpurile: ăNume” (numele în clar al
persoanei utilizator), ăVizualizare” (faptul că utilizatorul are doar
drepturi de vizualizare) și ăNume Spital” (spitalul de care
aparține utilizatorul). După modificări se apasă butonul
ăSalvează”.
Pentru ștergerea unui utilizator se apasă butonul de ștergere
din partea dreaptă a liniei descriptive pentru un utilizator din lista
de utilizatori afișați.
În cazul în care un utilizator are dificultăți pentru conectarea
în aplicație pentru că a uitat parola de conectare, este necesară
resetarea parolei la cea inițială (user). Pentru revenirea la parola
implicită ăuser” se accesează link-ul ăreset” din dreptul
utilizatorului de pe pagina cu utilizatori, link-ul ăreset” apărând
în dreptul parolei unui anumit utilizator care și-a modificat parola
implicită. După resetarea parolei, utilizatorul poate să se
conecteze în sistem și să stabilească o nouă parolă proprie.
Audit
Pagina ăAudit” permite administratorului să urmărească
evoluția în timp a numărului de paturi libere, pe spitale și secții.
Informația afișată administratorului poate fi filtrată după numele
spitalului sau al unei secții (se pot monitoriza astfel modificările
efectuate la nivelul fiecărei secții dintr-un spital specific).
Cont
În acest ecran utilizatorul își poate schimba parola sau
informațiile personale.

MONITORUL OFICIAL AL ROMÂNIEI, PARTEA I, Nr. 527/30.VII.2009
5.2. Profilul coordonator

Pentru accesarea aplicației se utilizează un browser web
unde se introduce adresa: http://82.76.46.50: 53053/Ambulance
sau HTTP://89.0.0.86: 8080/AMBULANCE. La apariția paginii
web se introduce pentru autentificare nume utilizator și parolă.
După introducerea acestor date se accesează butonul
ăAutentificare” și în cazul în care utilizatorul este autentificat cu
succes, aplicația afișează ecranul de utilizare a aplicației. Dacă
utilizatorul și parola nu sunt acceptate de sistem, aplicația
afișează un ecran de informare (Utilizator sau parola incorectă).
În condițiile în care utilizatorul cu rol de coordonator
(aparținând MS, SAMB, SMURD București) s-a autentificat cu
succes, aplicația afișează un ecran corespunzător.
Pentru coordonator sunt disponibile următoarele
funcționalități:
— Secții — pentru vizualizarea numărului de paturi libere
grupate pe spitale și secții (incluzând subsecții);
— Cont — pentru schimbarea parolei utilizatorului;
— Ieșire — pentru ieșirea din aplicație.
Secții
În această pagină utilizatorul poate urmări în timp real
numărul de paturi libere de la spitale, pe secții. Este suficient ca
această pagină să rămână deschisă, deoarece actualizarea
paginii se face automat, astfel încât persoana care vizualizează
locurile disponibile la spitale are în față ultima situație raportată
de spitale. Sunt evidențiate în mod grafic, conform legendei, tipul
de spital și, respectiv, numărul de locuri disponibile la nivelul
fiecărei secții. În cazul în care numărul de locuri este mai mic
decât 0 (zero), acesta este afișat cu semnul minus și evidențiat
cu culoarea roșie.
Pentru fiecare secție al cărei număr de locuri este actualizat,
sistemul înregistrează momentul actualizării și acesta este afișat
în lista vizibilă coordonatorului. Dacă actualizarea este mai
veche de 24 de ore, sistemul afișează o avertizare cu privire la
acuratețea informațiilor din sistem pentru această secție.
În acest ecran există posibilitatea de filtrare a secțiilor și
spitalelor, aceste filtre fiind de mai multe tipuri:
— filtrare după tipurile de secții (chirurgie, ortopedie etc.);
— filtrare după spital;
— filtrare după numele unei secții.
Filtrările au drept efect restrângerea listei afișate
utilizatorului, pentru a ușura identificarea locurilor libere pentru
anumite secții sau anumite spitale.
Cont
În această pagină utilizatorul își poate schimba parola și
informațiile asociate.
5.3. Profilul operator

Pentru accesarea aplicației se utilizează un browser web
unde se introduce adresa: http://82.76.46.50: 53053/Ambulance.
La apariția paginii web se introduce pentru autentificare nume
utilizator și parolă.
După introducerea acestor date se accesează butonul
ăAutentificare” și în cazul în care utilizatorul este autentificat cu

13

succes, aplicația afișează ecranul de utilizare a aplicației. Dacă
utilizatorul și parola nu sunt acceptate de sistem, aplicația
afișează un ecran de informare (Utilizator sau parolă incorectă).
În cazul în care utilizatorul s-a autentificat cu succes, aplicația va
afișa ecranul de introducere a informațiilor privind numărul de
locuri/paturi disponibile în spitalul de care aparține utilizatorul.
Utilizatorul cu rol de operator aparținând unui spital are drept
de modificare doar asupra datelor corespunzătoare secțiilor
spitalului de care aparține; utilizatorul nu are posibilitatea de a
vizualiza sau modifica informațiile aparținând altor spitale.
Pentru operator sunt disponibile următoarele funcționalități:
— Secții — pentru introducerea numărului de paturi libere pe
secții;
— Cont — pentru schimbarea parolei utilizatorului;
— Ieșire — permite ieșirea din aplicație.
Secții — locuri libere
În această pagină utilizatorul poate realiza operația de
modificare a numărului de paturi libere pentru o secție din cadrul
spitalului de care aparține. Aplicația pune la dispoziție lista de
secții aprobate pentru spitalul de care aparține utilizatorul.
Pentru modificarea numărului de paturi libere pe o secție se dă
click pe acțiunea disponibilă din zona de editare din dreptul
secției de pe pagina cu secțiile spitalului. În urma acestei acțiuni,
aplicația afișează ecranul de modificare a numărului de locuri
libere pentru secția selectată.
Se completează câmpul ăNr. Locuri Libere” cu o valoare
numerică și se apasă butonul ăSalvează”. În cazuri excepționale
se poate introduce și o valoare negativă (de exemplu: -1) care
va fi evidențiată utilizatorilor cu rol de coordonator. După
apăsarea butonului ăSalvează”, aplicația revine în pagină,
afișând secțiile spitalului și numărul de paturi libere disponibile.
Cont
În această pagină utilizatorul poate să își modifice parola. Se
recomandă schimbarea periodică a parolei (la maximum 6 luni)
pentru asigurarea confidențialității datelor introduse în sistem,
administratorii sistemului putând verifica cine este autorul
fiecărei modificări operate în aplicație.
6. Recomandări
• Se recomandă utilizatorilor să nu introducă informațiile în
sistem având opțiunea ăCAPS” a calculatorului activată,
urmărirea informațiilor în sistem fiind mai ușor de făcut dacă
datele sunt introduse folosind litere mici.
• Se recomandă utilizatorilor să nu utilizeze în exces opțiunile
ăBack”, ăForward”, ăRefresh” ale browser-ului web, pentru a nu
perturba funcționarea aplicației web.
• Se recomandă pentru o mai bună experiență de utilizare a
aplicației folosirea browser-ului web Internet Explorer versiunea 6
sau Mozilla Firefox versiunea 3.

14

MONITORUL OFICIAL AL ROMÂNIEI, PARTEA I, Nr. 527/30.VII.2009

ACTE ALE UNIUNII NAȚIONALE
A PRACTICIENILOR ÎN INSOLVENȚĂ
DIN ROMÂNIA
UNIUNEA NAȚIONALĂ A PRACTICIENILOR ÎN INSOLVENȚĂ DIN ROMÂNIA

HOTĂRÂRE
pentru modificarea și completarea Hotărârii Congresului Uniunii Naționale a Practicienilor
în Insolvență din România nr. 3/2007 privind aprobarea Statutului de organizare și funcționare
și a Codului de etică profesională și disciplină ale Uniunii Naționale a Practicienilor în Insolvență
din România
În temeiul art. 46 din Ordonanța de urgență a Guvernului nr. 86/2006 privind organizarea activității practicienilor în
insolvență, aprobată cu modificări și completări prin Legea nr. 254/2007,
Congresul Uniunii Naționale a Practicienilor în Insolvență din România, reunit la Costinești în ziua de 12 iunie 2009,
h o t ă r ă ș t e:
Articol unic. — Se aprobă modificările și completările
Statutului de organizare și funcționare și ale Codului de etică
profesională și disciplină ale Uniunii Naționale a Practicienilor
în Insolvență din România, aprobate prin Hotărârea Congresului
Uniunii Naționale a Practicienilor în Insolvență din România
nr. 3/2007, publicată în Monitorul Oficial al României, Partea I,
nr. 839 și 839 bis din 7 decembrie 2007.
I. Statutul de organizare și funcționare al Uniunii
Naționale a Practicienilor în Insolvență din România,
cuprins în anexa nr. I la Hotărârea nr. 3/2007, se modifică și
se completează după cum urmează:
1. La articolul 13, după litera j) se introduce o nouă literă,
litera k), cu următorul cuprins:
ăk) să furnizeze datele necesare comisiei de cenzori a filialei
în vederea verificării situației virării către Uniune a procentului de
2% din sumele recuperate în cadrul procedurilor de insolvență.”
2. La articolul 21, litera c) se abrogă.
3. La articolul 29 alineatul (2), după litera i) se introduce
o nouă literă, litera j), cu următorul cuprins:
ăj) dispune strămutarea plângerilor disciplinare, în condițiile
stabilite de Procedura privind analizarea abaterilor disciplinare
și aplicarea sancțiunilor, sau orice alte măsuri necesare
înfăptuirii justiției disciplinare.”
4. După articolul 43 se introduce un nou articol, articolul 431,
cu următorul cuprins:
ăArt. 431. — (1) Persoanele care au promovat examenul
pentru dobândirea calității de practician în insolvență vor solicita
înscrierea în Tabloul UNPIR în termen de 6 luni de la data
susținerii examenului.
(2) Persoanele care nu solicită înscrierea în termenul
prevăzut la alin. (1) sunt considerate decăzute din dreptul de a
mai solicita înscrierea în Tabloul UNPIR.”
5. După art. 51 se introduce un nou articol, articolul 511,
cu următorul cuprins:
ăArt. 511. — (1) Persoanele care solicită primirea în profesie
cu scutire de examen și de perioadă de stagiu și care au primit
aviz motivat de promovare vor solicita înscrierea în Tabloul
UNPIR în termen de 3 luni de la primirea avizului motivat.
(2) Persoanele care nu solicită înscrierea în termenul
prevăzut la alin. (1) sunt considerate decăzute din dreptul de a
mai solicita înscrierea în Tabloul UNPIR.”
6. La articolul 57, alineatul (1) se modifică și va avea
următorul cuprins:
ăArt. 57. — (1) În Registrul societăților profesionale sunt
înregistrate societățile și filialele, constituite în conformitate cu
art. 9 și 23 din O.U.G.”

7. La articolul 57 alineatul (2), literele a), b) și f) se
modifică și vor avea următorul cuprins:
ăa) actul constitutiv al filialei (aport social, obiect de activitate,
durată);
b) sediul social (inclusiv codul poștal);
.............................................................................................
f) în cazul SPRL sau IPURL, filialele, asociații acestora,
asociatul sau asociații coordonatori ai fiecărei filiale și lista
practicienilor în insolvență, persoane fizice, angajați în cadrul
acestora sau având statutul de colaborator permanent;”.
8. La articolul 57, alineatul (6) se modifică și va avea
următorul cuprins:
ă(6) Este interzisă înscrierea în Registrul societăților
profesionale a unei societăți cu denumire identică sau
asemănătoare cu a uneia deja înregistrate, atât în denumirea
întreagă, cât și în cuvintele ce o compun, inclusiv cele care
sugerează o prescurtare sau inițiale, cu excepția sintagmelor
utilizate în profesie (insolvență, insolvent, judiciar, expert etc.).
Filialele constituite de către o societate profesională conform
prevederilor prezentului statut vor fi înscrise în Registrul
societăților profesionale cu o denumire care va îngloba
denumirea societății profesionale constitutive și cuvântul
«filiala», urmat de denumirea județului pe raza căruia se
constituie aceasta.”
9. La articolul 58, alineatul (5) se modifică și va avea
următorul cuprins:
ă(5) Filialele societăților profesionale au regimul juridic al
societății-mamă. Acestea sunt obligate să achite taxa anuală și
să se asigure profesional pentru plafonul minim de asigurare
profesională. Contribuția anuală pe tranșe de venituri se plătește
la filiala Uniunii pe raza căreia funcționează. Veniturile societății
profesionale constitutive care provin din excedentul de numerar
al filialei sau filialelor pe care le-a constituit nu se vor supune
contribuției pe tranșe de venituri la Filiala Uniunii în care cea
dintâi este înscrisă.”
10. La articolul 58, după alineatul (5) se introduc trei noi
alineate, alineatele (6), (7) și (8), cu următorul cuprins:
ă(6) Filiala constituită cu aportul integral al unei societăți
profesionale poate fi decisă prin hotărâre a adunării generale.
Înființarea filialei se va face printr-un act constitutiv, semnat în
numele societății profesionale de către asociatul coordonator al
acesteia, împuternicit prin hotărârea adunării generale a
societății prin care s-a decis constituirea filialei. O societate
profesională poate avea calitatea de asociat unic doar într-o
singură filială.
(7) Filiala va putea fi constituită și prin asocierea unei
societăți profesionale cu unul sau mai mulți practicieni în
insolvență, persoane fizice sau juridice. Asociații persoane fizice
trebuie să fie practicieni în insolvență compatibili. Filiala nu se va

MONITORUL OFICIAL AL ROMÂNIEI, PARTEA I, Nr. 527/30.VII.2009
putea constitui decât cu practicieni în insolvență care nu sunt
asociați în cadrul societății-mamă. Pentru a exista filiala, o
societate profesională sau o întreprindere unipersonală trebuie
să dețină cel puțin 50%+1 din capitalul social necesar constituirii
filialei.
(8) Prevederile alin. (1)—(4) ale prezentului articol referitoare
la contractul de societate al SPRL se aplică, în măsura
compatibilității lor, și actului de constituire al filialei.”
11. După articolul 74 se introduce un nou articol,
articolul 741, cu următorul cuprins:
ăArt. 741. — (1) Procentul de 2% colectat conform
prevederilor art. 4 alin. (6) lit. c) din Legea nr. 85/2006, cu
modificările și completările ulterioare, se aplică oricărei sume
încasate în contul debitoarei, după data deschiderii procedurii,
aceasta fiind considerată sumă recuperată, și se evidențiază în
raportul lunar. Prin excepție, în cazul reorganizării procentul de
2% se aplică doar la sumele obținute prin recuperări de creanțe
sau prin vânzări de active.
(2) În cazul în care filiala societății profesionale este numită
prin încheiere într-un dosar, Secretariatul general va vira sumele
colectate prin plata procentului de 2% la filiala UNPIR unde își
are sediul filiala societății profesionale.
(3) Procentul de 2% se calculează la data încasării, sumele
obținute astfel virându-se la fondul de lichidare în primele 10 zile
ale lunii pentru încasările din luna anterioară.
(4) Concomitent cu virarea către fondul de lichidare
practicianul are obligația întocmirii și transmiterii către filiala
UNPIR din care acesta face parte a unui tabel care trebuie să
conțină
cel
puțin
următoarele
date:
denumirea
cabinetului/societății civile profesionale, denumirea debitoarei,
numărul dosarului de insolvență și instanța, numărul ordinului
de plată și data plății acestuia, suma virată.
(5) Sumele colectate se distribuie conform Procedurii de
administrare a fondului de lichidare prevăzute în Statutul de
organizare și funcționare al UNPIR.
(6) Filiala UNPIR, pe baza tabelelor întocmite și transmise
de membrii filialei, va comunica Secretariatului general, la datele
de 1 și 15 ale lunii, un tabel centralizator privind sumele virate.
(7) Filiala UNPIR are obligația să comunice Secretariatului
general situația centralizată cu suma totală încasată la fondul
de lichidare.”
12. La articolul 75, după punctul 14 se introduce un nou
punct, punctul 15, cu următorul cuprins:

15

ă15. declanșarea unor măsuri asigurătorii sau a executării
silite asupra fondului de lichidare de către practicianul în
insolvență.”
13. La articolul 79, după alineatul (4) se introduce un nou
alineat, alineatul (5), cu următorul cuprins:
ă(5) Necomunicarea în termenul prevăzut la alin. (2) a dovezii
de înlocuire cu un alt practician se sancționează cu excluderea
definitivă din Uniune, însoțită de pierderea calității de practician
în insolvență.”
14. După articolul 79 se introduce un nou articol,
articolul 791, cu următorul cuprins:
ăArt. 791. — Cumularea a două sancțiuni de suspendare a
calității de practician în insolvență duce la excluderea din
Uniune.”
15. Articolul 81 se modifică și va avea următorul cuprins:
ăArt. 81. — Se sancționează cu excluderea definitivă din
Uniune, însoțită de pierderea calității de practician în insolvență,
faptele prevăzute la art. 75 pct. 4, 10, 13, 14 și 15.”
16. La anexa nr. 3 la statut, după articolul 12 se introduce
un nou articol, articolul 121, cu următorul cuprins:
ăArt. 121. — (1) Când una dintre părți are două rude sau afini
până la gradul al III-lea inclusiv printre membrii comisiei de
disciplină, cealaltă parte poate să ceară strămutarea sesizării
disciplinare.
(2) Strămutarea pricinii se mai poate cere și pentru motive
de bănuială legitimă. Bănuiala se socotește legitimă ori de câte
ori se poate presupune că nepărtinirea membrilor comisiei de
disciplină ar putea fi știrbită din cauza conflictului de interese,
împrejurărilor pricinii, calității părților sau conflictelor locale.
(3) Strămutarea se poate dispune și pentru imposibilitatea
constituirii completului de analizare a plângerii disciplinare.
(4) Cererea de strămutare se depune la instanța disciplinară
imediat superioară.
(5) În caz de admitere, soluționarea sesizării disciplinare se
trimite unei alte comisii disciplinare de același grad.
(6) Hotărârea de strămutare se dă fără motivare și nu este
supusă niciunei căi de atac.”
17. În anexa nr. 3 la statut, la articolul 19, alineatul (1) se
modifică și va avea următorul cuprins:
ăArt. 19. — (1) Decizia disciplinară rămasă definitivă este
obligatorie față de părți și de organele profesiei, de la data
pronunțării.”
18. Anexa nr. 4 la statut se modifică și va avea următorul
cuprins:

ăNIVELUL TAXELOR
pentru operațiunile legate de Registrul societăților profesionale, valabile pentru anul în curs
Se vor percepe taxe pentru operațiunile legate de Registrul societăților profesionale, pentru:
1. cerere disponibilitate denumire/opțiune denumire
50 lei;
2. cerere înregistrare societate profesională/înregistrare
400 lei;
3. eliberare certificat de înregistrare
200 lei;
4. cerere îndreptare eroare materială/operare/dovada
30 lei;
5. cerere de furnizare informații/extras registru
100 lei;
6a) cerere de eliberare acte/duplicat certificat de înregistrare
50 lei;
6b) cerere de eliberare acte/copii certificate
50 lei/act;
7. cerere de preschimbare certificat de înregistrare/eliberare certificat
100 lei.”
19. În anexa nr. 5 la statut, articolul 1 se modifică și va
avea următorul cuprins:
ăArt. 1. — (1) Taxa de înscriere la examenul de dobândire a
calității de practician în insolvență va fi de 600 lei.
(2) Taxa de verificare a cererii și a documentelor doveditoare
pentru persoanele care cer înscrierea în Uniune fără examen și
cu scutire de stagiu va fi de 300 lei.”

20. În anexa nr. 5 la statut, la articolul 2, litera b) se
modifică și va avea următorul cuprins:
ăb) 6.000 lei pentru persoanele fizice care beneficiază de
înscrierea în profesie cu scutire de examen și stagiu de pregătire
profesională, precum și pentru persoanele fizice străine care
solicită dobândirea calității de membru al Uniunii potrivit art. 52
din Statut.”

16

MONITORUL OFICIAL AL ROMÂNIEI, PARTEA I, Nr. 527/30.VII.2009

21. În anexa nr. 5 la statut, la articolul 3 alineatul (1),
literele a) și b) se modifică și vor avea următorul cuprins:
ăa) 600 lei pentru persoane fizice compatibile;
b) 400 lei pentru persoane fizice incompatibile.”
22. În anexa nr. 5 la statut, articolul 5 se modifică și va
avea următorul cuprins:
ăArt. 5. — Plafonul minim de asigurare profesională pentru
persoanele fizice române, înscrise în subsecțiunile IB și IC ale
Tabloului Uniunii, este de 30.000 lei.”
23. În anexa nr. 5 la statut, articolul 6 se modifică și va
avea următorul cuprins:
ăArt. 6. — Plafonul minim de asigurare profesională pentru
persoane juridice, înscrise în subsecțiunea IIA a Tabloului
Uniunii, este de 200.000 lei.”
24. În anexa nr. 5 la statut, articolul 7 se modifică și va
avea următorul cuprins:
ăArt. 7. — Plafonul minim de asigurare profesională pentru
persoanele fizice străine, înscrise în subsecțiunea a III-a a
Tabloului Uniunii, este de 30.000 lei.”
25. În anexa nr. 5 la statut, articolul 8 se modifică și va
avea următorul cuprins:
ăArt. 8. — Plafonul minim de asigurare profesională pentru
persoanele juridice străine, înscrise în subsecțiunea a IV-a a
Tabloului Uniunii, este de 200.000 lei.”

II. Codul de etică profesională și disciplină al Uniunii
Naționale a Practicienilor în Insolvență din România,
cuprins în anexa nr. II la Hotărârea nr. 3/2007, se
completează după cum urmează:
— După articolul 331 se introduc patru noi articole,
articolele 332—335, cu următorul cuprins:
ăArt. 332. — Membrii Uniunii au obligația de a comunica
datele necesare verificării prin sondaj efectuate de către
delegatul conducerii filialei, în legătură cu îndeplinirea obligațiilor
profesionale.
Art. 333. — Membrii Uniunii au obligația de a vira procentul
de 2% din sumele recuperate în cadrul procedurilor de
insolvență către filiala UNPIR, prevăzut la art. 4 alin. (6) lit. c)
din Legea nr. 85/2006, cu modificările și completările ulterioare.
Art. 334. — Membrii Uniunii au obligația de a comunica
datele necesare comisiei de cenzori a filialei în vederea
verificării situației virării către filiala UNPIR a procentului de 2%
din sumele recuperate în cadrul procedurilor de insolvență.
Art. 335. — Membrii Uniunii vor comunica modificările
intervenite în forma de exercitare a profesiei, prevăzute la art. 24
alin. 6 din lege.”

Președintele Uniunii Naționale a Practicienilor în Insolvență din România,
Arin Octav Stănescu
Secretarul general al Uniunii Naționale a Practicienilor în Insolvență din România,
Alexandru Frumosu
Costinești, 12 iunie 2009.
Nr. 3.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 527/30.VII.2009 conține 16 pagini.

Prețul: 3,20 lei

&JUYDGY|432499]
ISSN 1453—4495

